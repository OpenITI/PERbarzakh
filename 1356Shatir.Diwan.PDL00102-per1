######OpenITI#


#META# title: divan
#META# ed_info: Ed. n.n. (n.d.), , Ganjoor corpus: n.n..
#META# url: https://ganjoor.net/shater/divan/


#META#Header#End#

### || [genre: Gh]
# 1 پدر خواهد ببرد زلفکان چون کمندش را %~% پسر حیران که چون سازد گرفتاران بندش را
# 2 کند کوتاه دست از زلف و از لعل شکر خندش %~% نداند کاین دو هندو پاسبانانند قندش را
# 3 سپندش خال و دودش زلف و آتش پرتو رویش %~% عبث بی دود میخواهی بر این آتش سپندش را
# 4 نکرده هیچ ابرو خم به قطع زلف می‌ماند %~% کمانداری که داد از دست ارپیچان کمندش را
# 5 صبوحی آنقدر نگذاشت آن زلف تا برجا %~% که گیری یک شب و بوسی دو لعل نوشخندش را
PageV1P01
### || [genre: Gh]
# 1 گل شکفت و آن گل رخسار یاد آمد مرا %~% سرو دیدم آن قد و رفتار یاد آمد مرا
# 2 صبح دیدم طره شبنم به روی برگ گل %~% زان لب و دندان گوهر بار یاد آمد مرا
# 3 چون به طرف گلستان آمد سحر باد صبا %~% از نسیم روحبخش یار یاد آمد مرا
# 4 روی گل دیدم گریبان چاک کردم غنچه را %~% هر زمان کان سرو خوش‌رفتار یاد آید مرا
# 5 شب صبوحی پیش اهل دل ز هامون می‌گذشت %~% زان دل دیوانه افگار یاد آمد مرا
PageV1P02
### || [genre: Gh]
# 1 تا به دام غمش آورد خدا داد مرا %~% هر چه می‌خواستم از بخت خدا داد مرا
# 2 رفع مخموری از آن چشم سیه دارد چشم %~% چشم دارم که خرابی کند آباد مرا
# 3 نتوانم ز خداداد بگیرم دادم %~% کاش گیرد ز خداداد خدا داد مرا
# 4 گر دلش سخت تر از سنگ بود نرم شود %~% بشنود گر شبی او ناله و فریاد مرا
# 5 من که تا صبح دعا گوی تو هستم همه شب %~% چه شود گر تو به دشنام کنی یاد مرا
# 6 غم ندارم که به بند تو گرفتار شدم %~% غمم آنست که ترسم کنی آزاد مرا
PageV1P03
### || [genre: Gh]
# 1 اگر روزی بدست آرم سر زلف نگارم را %~% شمارم مو به مو شرح غم شب‌های تارم را
# 2 برای جان سپردن کوی جانان آرزو دارم %~% که شاید با دو سیل او برد خاک مزارم را
# 3 ندارم حاجت فصل بهاران با گل و گلشن %~% به باغ حسن اگر بینم نگار گلعذارم را
# 4 بگرد عارضش چون سبز شد خط من به دل گفتم %~% سیه بین روزگارم را خزان بنگر بهارم را
# 5 تمنا داشتم عین وصالش در شب هجران %~% صبا بوئی از آن آورد و برد از دل قرارم را
# 6 بدان امید از احسان که در پایش فشانم جان %~% که از شفقت بدست آرد دل امیدوارم را
# 7 مریض عشق را نبود دوائی غیر جان دادن %~% مگر وصل تو سازد چاره درد انتظارم را
# 8 چو یارم ساخت با اغیار و من جان دادم از حسرت %~% بگوئید ای برادر آن بت ناسازگارم را
# 9 صبوحی را سگ دربان خود خواند آن پری از مهر %~% میان عاشقان افزوده قدر و اعتبارم را
PageV1P04
### || [genre: Gh]
# 1 ایا صیاد رحمی کن مرنجان نیم‌جانم را %~% بکن بال و پرم اما مسوزان استخوانم را
# 2 اگر قصد شکارم داشتی اینک اسیرم من %~% دگر از باغ بیرون شو مسوزان آشیانم را
# 3 به گردن بسته‌ای چون رشته بر پای زنجیرم %~% مروت کن اجازت ده که بگشایم زبانم را
# 4 به پیرامون گل از بس خلیده خار در پایم %~% شده خونین بهر جای چمن بینی نشانم را
# 5 در این کنج قفس دور از گلستان سوختم مردم %~% خبر کن ای صبا از حال زارم باغبانم را
# 6 ز تنهائی دلم خون شد خدا را محرم رازی %~% که بنویسم بسوی دوستانم داستانم را
# 7 من بیچاره آن روزی به قتل خود یقین کردم %~% که دیدم تازه با گرگ الفتی باشد شبانم را
# 8 اسیرم ساخت در دست قضا و پنجه دشمن %~% دوچار خواب غفلت کرد از اول پاسبانم را
PageV1P05
### || [genre: Gh]
# 1 تا پریشان به رخ آن زلف سمن ساست تو را %~% جمع اسباب پریشانی دلهاست تو را
# 2 دست بردی به رخ از شرم و حریفان گفتند %~% که تو مو سائی و عزم ید بیضاست تو را
# 3 همچو ترسا بچگان عود و صلیب افکندی %~% یا حمایل زد و سو زلف چلیپاست تو را
# 4 قبله خلق بود گوشه ابروی تو زان %~% کعبه و میکده و دیر و کلیساست تو را
# 5 سرو را به تو چه نسبت مه نو را چه نشان %~% قامتی معتدل و طلعت زیباست تو را
# 6 سر کوی تو بود محشر خونین کفنان %~% خود به بام آی اگر میل تماشاست تو را
# 7 بتولات صبوحی به دو عالم زده پای %~% با چنین دوست بگو از چه تبراست تو را
PageV1P06
### || [genre: Gh]
# 1 چه خونبها به از این کشتگان کوی تو را %~% که بنگرند به محشر دوباره روی تو را
# 2 تمام گمشدگان ره توئیم و کنیم %~% به هر طریق که باشیم جستجوی تو را
# 3 دم مسیح که گویند روح پرور بود %~% یقینم آنکه به لب داشت گفتگوی تو را
# 4 ز غصه چون پر کاهی شود ز قصه من %~% اگر به کوه دهم شرح آرزوی تو را
# 5 سبو کشان محبت کشند دوش به دوش %~% اگر گناه دو عالم بود سبوی تو را
# 6 به خود مناز و مخند اینقدر به گریه من %~% که آب چشم من افزوده آبروی تو را
# 7 ز آب دیده صبوحی وضو مساز که خون %~% مضاف باشد و باطل کند وضوی تو را
PageV1P07
### || [genre: Gh]
# 1 نیست او را سر موئی سر سودائی ما %~% کار شد سخت مگر بخت کند یاری ما
# 2 تا به آهوی ختن نسبت چشمت دادند %~% شهره گردید به هر شهر خطا کاری ما
# 3 گر بدادیم بهای دهنت نقد روان %~% سود بردیم که شد هیچ خریداری ما
# 4 همه شب تا به سحر از غم رویت شادیم %~% به امیدی که بیائی تو به غمخواری ما
# 5 چند آزار دل ما دهی ای راحت جان %~% راحت جان مگرت هست دل آزاری ما
# 6 تو که چون سرو ز آسیب خزان آزادی %~% چه غمی باشدت از حال گرفتاری ما
# 7 چشم فتان تو را دوش بدیدم در خواب %~% ای بسا فتنه که برخاست ز بیداری ما
PageV1P08
### || [genre: Gh]
# 1 صبر و قرارم دگر به یک نظر امشب %~% از تن و جانم ربود شوخ شکرلب
# 2 کاکل مشکین به دوش اوست نه بالله %~% هشته به سر آن نگار عنبر اشهب
# 3 موی پریشش به عین طرفه کمندیست %~% یا که ز مه واژگون شده است دو عقرب
# 4 بر جهد از گوی عاج صفه سیمش %~% زان صنم گلعذار سینه غبغب
# 5 دوش بدم من غریق بحر تفکر %~% خواب مرا در ربود در وسط شب
# 6 دیدمش آن یار بی وفا و ترشخو %~% آمد و بنشست و تکیه داد به منصب
# 7 گفت: زهجران من تو چند بسوزی %~% بحر شود بعد از این ز وصل معذب
# 8 گفتمش آخر دو بوسه‌ای تو عطا کن %~% زخم دلم را بنه دوای مجرب
# 9 شوق جمال بستان به جهد صبوحی %~% گر بنماید دو صد کتاب به مکتب
PageV1P09
### || [genre: Gh]
# 1 مکن دریغ ز من ساقیا شراب امشب %~% از آنکه ز آتش خود گشته ام کباب امشب
# 2 ز بس‌که شعله زند در دل من آتش شوق %~% ز آتش دل خویشم در التهاب امشب
# 3 به خواب دیده ام آن چشم نیم خوابش دوش %~% گمان مبر که رود دیده ام به خواب امشب
# 4 ز دست نرگس مستش برفت دل از کف %~% نگر به حال دلم از ره ثواب امشب
# 5 شد آنکه باده پنهان کشیدمی همه عمر %~% بده به بانگ نی و نغمه رباب امشب
# 6 ز بس‌که نقش مخالف ز دوستان دیدم %~% بر آن شدم که زنم نقش خود بر آب امشب
# 7 شود خراب چو این خانه لاجرم روزی %~% ز سیل باده بهل تا شود خراب امشب
# 8 دلم که داشت قرار اندر آن دو زلف چو شب %~% بود چو گوی بچوگان در اضطراب امشب
# 9 صبوحی دل مده از دست محکمش میدار %~% که چشم یار بود بر سر عتاب امشب
PageV1P10
### || [genre: Gh]
# 1 سرخ و بیجاده رخ و تازه لب از باده و مست %~% رفته از غایت مستی گل بادام از دست
# 2 مترشح غد و موزون قد و میگون لب و مست %~% جامه گلنار و کمر زرکش و ساغر در دست
# 3 طره اش شعبده بازو نگهش شهر آشوب %~% چشم بیمار و دو ابروی وی بیمارپرست
# 4 سر زلفش که بتحریک صبا رقصی داشت %~% هر قدم طبله مشکی بسر توده شکست
# 5 دیرگاه از می هوش آمد و بیمارم دید %~% گفت افسوس که بر دیده ره خوابت هست
# 6 گفتم از دست خیال تو بخندید و بگفت %~% کامشب آیا هوس وصل نگارینت هست
# 7 جستم از جای بصد شوق که آری آری %~% ای مبارک شب آنکس ز هجر تو برست
# 8 سرو قدش بخرام آمد و با صد شفقت %~% بر سر کهنه لحافی که مرا بود نشست
# 9 کرد تا وقت صباحم به صبوحی مشغول %~% ز اختلاط می و معشوق شدم بیخود و مست
PageV1P11
### || [genre: Gh]
# 1 عشقت آتش بدل کس نزند تا دل ماست %~% کی به مسجد سزد آن شمع که بر خانه رواست
# 2 به وفائی که نداری قسم ای ماه جبین %~% هر جفائی که کنی در دل من عین وفاست
# 3 گر از ریختن خون منت خرسندی است %~% این نه خونست بیا دست بر آن زن که حناست
# 4 سر زلف تو چنین مشک تر آورده به شهر %~% ای حریفان ز ختن مشک نخواهید خطاست
# 5 من گرفتار سیه چرده شوخی شده ام %~% که بمن دشمن و با مردم بیگانه صفاست
# 6 یوسف از مصر سفر کرد و بدینجا آمد %~% گو به یعقوب که فرزند تو در خانه ماست
# 7 روزی آیم به سر کوی تو و جان بدهم %~% تا بگویند که این کشته آن ماه لقاست
# 8 زود باشد که سراغ من دل گمشده را %~% از همه شهر بگیرند صبوحی به کجاست
PageV1P12
### || [genre: Gh]
# 1 روزه دارم من و افطارم از آن لعل لب است %~% آری! افطار رطب در رمضان مستحب است
# 2 روز ماه رمضان زلف میفشان که فقیه %~% بخورد روزه خود را به گمانش که شب است
# 3 زیر لب وقت نوشتن همه کس نقطه نهد %~% این عجب! نقطه خال تو به بالای لب است
# 4 یا رب! این نقطه لب را که به بالا بنهاد %~% نقطه هر جا غلط افتاد مکیدن ادب است
# 5 شحنه اندر عقب است و من از آن می‌ترسم %~% که لب لعل تو آلوده به ما العنب است
# 6 پسر مریم اگر نیست چه باک است ز مرگ %~% که دمادم لب من بر لب بنت العنب است
# 7 منعم از عشق کند زاهد و آگه نبود %~% شهرت عشق من از ملک عجم تا عرب است
# 8 گفتمش ای بت من بوسه بده جان بستان %~% گفت: رو کاین سخن تو نه بشرط ادب است
# 9 عشق آنست که از روی حقیقت باشد %~% هر که را عشق مجازیست حمال الحطب است
# 10 گر صبوحی به وصال رخ جانان جان داد %~% سودن چهره به خاک سر کویش سبب است
PageV1P13
### || [genre: Gh]
# 1 تا مرا عشق تو ای خسرو خوبان به سر است %~% پند هفتاد و دو ملت به برم بی‌اثر است
# 2 نه من اندر طلبت بر در دیر و حرمم %~% هر که جویای جمال تو بود دربدر است
# 3 می‌نماید که تو از خیل پریزادانی %~% کی به این دلبری و حسن و لطافت بشر است
# 4 واعظ از عشق رخت منع من زار کند %~% گر چه پندش پدرانه است ولی بی‌اثر است
# 5 دل مبندید به اوضاع جهان هیچ که من %~% آزمودم همه اوضاع جهان بی‌ثمر است
# 6 عاشق کوی تو از تیغ نگرداند روی %~% تیغ ابروی تو را جان صبوحی سپر است
PageV1P14
### || [genre: Gh]
# 1 تا چند پیش ناز تو باید نیاز کرد %~% بر ناز خود بناز که نازت کشیدنی است
# 2 چشمت نظر ز لطف به عاشق نمی‌کند %~% چون آهوی ختائی کارش رمیدنی است
# 3 از مشربت زلال لبست کام دل برآر %~% سرچشمه حیات زلالت چشیدنی است
# 4 خوشدل مرا نمای بد شنامت ای حبیب %~% چون حرف تلخ از لب شیرین شنیدنی است
# 5 بر نقد جان دو بوسه ز لعل تو خواستم %~% گرچه گرانبهاست ولیکن خریدنی است
# 6 مانع مشو ز لعل لبت بوسه خواستم %~% هر شکرین لبی نمکین شد چشیدنی است
# 7 جز من هر آنکه دست صبوحی بتو فکند %~% قطعش نما ز دوش که دستش بریدنی است
PageV1P15
### || [genre: Gh]
# 1 توتیای دیده عشاق خاک پای تست %~% عارفان را نقل مجلس نقل شکر خای تست
# 2 ما بتو محتاج و متضر تو از ما بی‌نیاز %~% مشکل ما احتیاج ما و استغنای تست
# 3 هر چه زان بالاتر استاد ازل خلقت نکرد %~% برتر و بالاتر از آن قامت و بالای تست
# 4 سر ز پا نشناختن در راه عشقت عیب نیست %~% قدر و قیمت آن سری دارد که خاک پای تست
# 5 هر کجا با خاطر دیگر توان مشغول کرد %~% یا توام در خاطری یا در سرم سودای تست
# 6 آن همه نقش بدیع روم و یونان قدیم %~% یک گل از باغ تو و یک قطره از دریای تست
# 7 دست من بر دامن تو چشم من بر راه تو %~% خون من برد بر گردن تو گوش من بر رای تست
# 8 هم دل و هم جان ما هر یک صبوحی زان تو %~% بر سر و بر چشم ما هر جا نشینی جای تست
# 9 شاهکاری هست هر صنعتگری را در جهان %~% شاهکار آفرینش خلقت زیبای تست
# 10 مظهر حسنی به این غایت که این مفهوم عام %~% گفت نتوان معنی حسن است یا معنای تست
# 11 هم لطافت هم صباحت هم ملاحت هم جمال %~% جمله این چار در هر عضوی از اعضای تست
# 12 هم ید بیضای موسی هم دم گرم مسیح %~% از لب لعل نگارین و رخ زیبای تست
PageV1P16
### || [genre: Gh]
# 1 رفت دلم همچو گوی در خم چوگان دوست %~% وه که ز من برگرفت رفت به قربان دوست
# 2 نی متصور مراست خوبتر از صورتش %~% ماه برآرد اگر سر ز گریبان دوست
# 3 بر سر سودای دوست گر برود سر زدست %~% پای نخواهم کشید از سر میدان دوست
# 4 گر همه عالم شوند دشمن جان و تنش %~% دوست رها کی کند دست ز دامان دوست
# 5 پر شده پیمانه ام گر چه ز خون جگر %~% بالله اگر بشکنم ساغر پیمان دوست
# 6 من نه به خود گشته ام فتنه آن روی و موی %~% فتنه جان و دل است نرگس فتان دوست
# 7 گر به علاج دلم آمده‌ای ای طبیب %~% درد دلم را بجوی چاره ز درمان دوست
# 8 شیخ بر ایمان من طعنه اگر زد چه باک %~% کافر شیخیم ما لیک مسلمان دوست
# 9 ذره صفت تا به چرخ رقص کنان می‌روم %~% گر دهدم پرتوی مهر درخشان دوست
# 10 در ره عشقش دلا! پای منه جز به صدق %~% جادوی بابل برد دست ز دستان دوست
# 11 خلق جهانی اگر زار و پریشان شوند %~% شکر صبوحی که شد زار و پریشان دوست
PageV1P17
### || [genre: Gh]
# 1 در این زمانه نه یاری نه غمگساری هست %~% غریب کشور حسنیم روزگاری هست
# 2 ز شوخ چشمی و طنازی و جفا جوئی %~% به دامن مژه ام اشک بیقراری هست
# 3 شکست خار کهن آشیان گلزارم %~% همی شنیده ام از بلبلان بهاری هست
# 4 ز ابر دست تو منت نمی‌کشم ساقی %~% اگر قدح ندهی چشم میگساری هست
# 5 شب وصال صبوحی ز بخت تیره خویش %~% خبر نداشت ز پی شام انتظاری هست
PageV1P18
### || [genre: Gh]
# 1 بر سر مژگان یار من مزن انگشت %~% آدم عاقل به نیشتر نزند مشت
# 2 پرده چو باد صبا ز روی تو برداشت %~% ریخت به خاک آبروی آتش زرتشت
# 3 پیش لبت جان سپردم و به که گویم %~% بر لب آب حیات تشنگیم کشت
# 4 پشت مرا اگر غمت شکست عجب نیست %~% بار فراق تو کوه را شکند پشت
# 5 خون مرا چشم جادوی تو نمی‌ریخت %~% از پی قتلم لبت به شیر زد انگشت
# 6 مغبچگان پای از نشاط بکوبید %~% دختر رز می‌رود به حجله چرخشت
# 7 کافر و مؤمن چو روی خوب تو بینند %~% آن به کلیسا و این به کعبه کند پشت
# 8 دشمن اگر می‌کشد به دوست توان گفت %~% با که توان گفت اینکه: دوست مرا کشت
# 9 آب حیاتش تراود از بن ناخن %~% آنکه لبت را نشان دهد به سر انگشت
# 10 کام صبوحی نبرد از لب لعلت %~% تا که به خون جگر چو غنچه نیاغشت
PageV1P19
### || [genre: Gh]
# 1 غم درآمد ز درم چون ز برم یار برفت %~% عیش و نوش و طربم جمله به یکبار برفت
# 2 بنوشتم چو ز بی مهریت ای مه شرحی %~% آتش افتاد به لوح و قلم از کار برفت
# 3 خواست نرگس که به چشم تو کند همچشمی %~% نتوانست سر افکنده و بیمار برفت
# 4 مگر از روی تو بلبل سخنی گفت به گل %~% که بزد چاک گریبان و ز گلزار برفت
# 5 چهره زرد من از هجر رخت گلگون شد %~% بسکه خون دلم از دیده به رخسار برفت
PageV1P20
### || [genre: Gh]
# 1 عشق آمد و امن جانم گرفت %~% شحنه شوقم گریبانم گرفت
# 2 عشوه‌ای فرمود چشم کافرش %~% زاهد دین گشت و ایمانم گرفت
# 3 رشته ای در کف ز زلف سر کشش %~% گرچه مشکل آمد آسانم گرفت
# 4 آفتابی گشت تابان در مهش %~% تحت و فوق و کاخ و ایمانم گرفت
# 5 از شراره آه و برق سینه سوز %~% آتشی در خرمن جانم گرفت
# 6 بس ز گلها بی‌وفائی دیده ام %~% خیمه گل از گلستانم گرفت
# 7 چون صبوحی عاقبت لعل لبت %~% در میان آب حیوانم گرفت
PageV1P21
### || [genre: Gh]
# 1 خواب دیدم که همی خون ز کنارم می‌رفت %~% رفت تعبیر که از قلب فگارم می‌رفت
# 2 به هوای سر زلفین خم اندر خم او %~% از کف صبر و وفا رشته تارم می‌رفت
# 3 شام هجران تو از اول شب تا به سحر %~% خون دل متصل از دیده قرارم می‌رفت
# 4 دوش می‌رفت چو جان از برم و از پی او %~% تاب و آرام دل و قلب فگارم می‌رفت
# 5 تا دم صبح مرا از اثر فکر و خیال %~% چون حوادث سر شب تا بشمارم می‌رفت
# 6 آنکه در زندگیم پا به سر من ننهاد %~% کاش می‌مردم و از خاک مزارم می‌رفت
# 7 گر صبوحی مرا قدرت تقریر نبود %~% از سر کلک همی مشک تتارم می‌رفت
PageV1P22
### || [genre: Gh]
# 1 دلی که در خم زلف شانه می‌طلبد %~% چو طایری است که شب آشیانه می‌طلبد
# 2 ز شوق خال تو دل می‌تپد در آن خم زلف %~% حریص بین که به دام است و دانه می‌طلبد
# 3 دلم به خانه خرابی خویش می‌گرید %~% چو بهر زلف تو مشاطه شانه می‌طلبد
# 4 ز بهر کشتنم این بس که دوستدار وی ام %~% دگر چرا پی قتلم بهانه می‌طلبد
# 5 چو مفلسی است که خواهد ز ممسکی نعمت %~% کسی که راحتی از این زمانه می‌طلبد
# 6 هزار مرتبه بستی به روی من در و باز %~% دلم گشایش از این آستانه می‌طلبد
PageV1P23
### || [genre: Gh]
# 1 جلوه روی تو آفتاب ندارد %~% نشئه ما تو را شراب ندارد
# 2 طره مده پیچ و تاب باز کن از هم %~% غالیه آنقدر پیچ تاب ندارد
# 3 زلف تو بر روی تو بود عجبی نیست %~% هر بچه ای ز آتش اجتناب ندارد
# 4 ما همه دیوانه توئیم که مجنون %~% روز جزا پرسش و حساب ندارد
# 5 پیر و جوان عاشق جمال تو هستند %~% عشق تخصص به شیخ و شاب ندارد
# 6 عاشقی آموز از جمال نکویان %~% عشق بتان دفتر و کتاب ندارد
# 7 عشق تو دل برد یک نظاره که کردم %~% عشق مگر شور و انقلاب ندارد
PageV1P24
### || [genre: Gh]
# 1 دیده در هجر تو شرمنده احسانم کرد %~% بس که شب‌ها گهر اشک بدامانم کرد
# 2 عاشقان دوش ز گیسوی تو دیوانه شدند %~% حال آشفته آن جمع پریشانم کرد
# 3 تا که ویران شدم آمد به کفم گنج مراد %~% خانه سیل غم آباد که ویرانم کرد
# 4 شمه‌ای از گل روی تو به بلبل گفتم %~% آن تنک حوصله رسوای گلستانم کرد
# 5 داستان شب هجران تو گفتم با شمع %~% آنقدر سوخت که از گفته پشیمانم کرد
PageV1P25
### || [genre: Gh]
# 1 بی شاهد و شمع و شکر و می چه توان کرد %~% بی بربط و طنبور و دف و نی چه توان کرد
# 2 سر کرد قدم در طلب او به ره عشق %~% این مرحله را گر نکنم طی چه توان کرد
# 3 بردار یکی توشه که هنگام عزیمت %~% با داشتن جام جم و کی چه توان کرد
# 4 امروز که از حاصل عشقت نزدم دم %~% فردا بتو گوید که کجا هی! چه توان کرد
# 5 ای نخل خرامان برسی در ثمر آئی %~% باشد که بیاید ز قفا دی چه توان کرد
# 6 با آن بت طناز در این شهر صبوحی %~% تا آنکه نسازی سفر از ری چه توان کرد
PageV1P26
### || [genre: Gh]
# 1 دلبر به من رسید و جفا را بهانه کرد %~% افکند سر به زیر حیا را بهانه کرد
# 2 آمد به بزم و دید من تیره روز را %~% ننشست و رفت تنگی جا را بهانه کرد
# 3 رفتم به مسجد از پی نظاره رخش %~% بر رو گرفت دست و دعا را بهانه کرد
# 4 آغشته بود پنجه‌اش از خون عاشقان %~% بستن به دست خویش حنا را بهانه کرد
# 5 خوش می‌گذشت دوش صبوحی به کوی او %~% بر جا نشست و شستن پا را بهانه کرد
PageV1P27
### || [genre: Gh]
# 1 تا صبا شانه بر آن زلف خم اندر خم زد %~% آشیان دل صد سلسله را برهم زد
# 2 تابش حسن تو در کعبه و بتخانه فتاد %~% آتش عشق تو بر محرم و نامحرم زد
# 3 تو صنم قبله صاحب نظرانی امروز %~% که زنخدان تو آتش به چه زمزم زد
# 4 حال دلسوخته عشق کسی می‌داند %~% که به دل زخم تو را در عوض مرهم زد
# 5 خجلت و شرم به حدیست که در مجلس دوست %~% آستین هم نتوان بر مژه پر نم زد
PageV1P28
### || [genre: Gh]
# 1 گره‌ای از خم آن زلف چلیپا وا شد %~% هر کجا بود دل گمشده‌ای پیدا شد
# 2 گر به آهوی ختا نسبت چشمت دادیم %~% گنه از جانب او نیست خطا از ما شد
# 3 گندم خال تو در خلد ره آدم زد %~% زلف شیطان صفتت راهزن حوا شد
# 4 ترک چشمان تو مستند و دو شمشیر به دست %~% از دو بد مست یکی شهر پر از غوغا شد
# 5 سخن از لعل تو هر جا که روم می‌شنوم %~% این چه سریست که در دوره ما پیدا شد
# 6 یا رب! این خرمن گل چیست که از نکهت او %~% آتشی حاصل و جانسوز من شیدا شد
# 7 ارنی گفت دلم بهر تماشای رخش %~% لن ترانی به جواب از دو لبش گویا شد
# 8 بی‌سبب رهزن میخانه صبوحی گشته %~% رهزن دین و دلم آن صنم ترسا شد
PageV1P29
### || [genre: Gh]
# 1 نه تنها بنده بالای موزونت صنوبر شد %~% علم شد سردوبان شد نیشکر شد نخل نوبر شد
# 2 نه تنها گل ز نرمی شرمگین شد پیش اندامت %~% کتان شد پرنیان شد حله شد دیبای اخضر شد
# 3 نه تنها شور بر پا شد که دوش از بزم ما رفتی %~% بلا شد فتنه شد آشوب شد غوغای محشر شد
# 4 نه تنها یاسمن شد سخره سیمین بنا گوشت %~% سمن شد نسترن شد لاله شد نسرین صد پر شد
# 5 نه تنها مدعی شد کامران از زلف پر چینت %~% صبا شد شانه شد مشاطه شد عنبرچه زر شد
# 6 نه تنها شد صبوحی از غم هجران تو محزون %~% فغان شد ناله شد خونین جگر شد دیده تر شد
PageV1P30
### || [genre: Gh]
# 1 حلقه حلقه زلفش تا ز باد لرزان شد %~% باد شد عبیر افشان نرخ مشک ارزان شد
# 2 هم ز گردش چشمش حال ما دگرگون شد %~% هم ز حلقه زلفش جمع ما پریشان شد
# 3 مشکل مرا ای دل بود نقطه‌ای موهوم %~% چون دهان او دیدم مشکل من آسان شد
# 4 شیخ شد به کیش عشق دین خود بداد از دست %~% گمرهی به ره آمد کافری مسلمان شد
# 5 زلف را به رخ افشان کرد و صبح ما تاریک %~% کفر را تماشا کن کو حجاب ایمان شد
# 6 از غم فراق او حال دل اگر پرسی %~% چشمه بود دریا گشت قطره بود عمان شد
PageV1P31
### || [genre: Gh]
# 1 شام هجران مرا صبح نمایان آمد %~% محنت آخر شد و اندوه به پایان آمد
# 2 نفس باد صبا باز مسیحائی کرد %~% مگر از زلف خم در خم جانان آمد
# 3 شکر ایزد که دگر بار به کوری رقیب %~% دلبرم شاد رخ و خرم و خندان آمد
# 4 عجبی نیست گرم از کرم پیر مغان %~% رنج راحت شد و هم درد به درمان آمد
# 5 گر چه بسیار چشیدی ستم ز هر فراق %~% دلبر شاد به بزمت شکرستان آمد
# 6 ساقیا! ساغر لبریز از آن باده بده %~% که ز خمخانه حق هدیه به مستان آمد
# 7 مطرب! آغاز کن آن نغمه داوودی را %~% که ز الحان خوشش جان به سلیمان آمد
# 8 مژده ای صدر نشینان صف میکده باز %~% که صبوحی ز حرم مست و غزلخوان آمد
PageV1P32
### || [genre: Gh]
# 1 ای خوش آنانکه قدم بر در میخانه زدند %~% بوسه دادند لب ساقی و پیمانه زدند
# 2 به حقارت منگر باده کشان را کاین قوم %~% پشت پا بر فلک از همت مردانه زدند
# 3 خون من باد حلال لب شیرین دهنان %~% که به کار دل من خنده مستانه زدند
# 4 جانم آمد به لب امروز مگر یاران دوش %~% قدح باده به یاد لب جانانه زدند
# 5 مردم از حسرت جمعی که از آن حلقه زلف %~% سر زنجیر به پای من دیوانه زدند
# 6 عاقبت یک تن از آن قوم نیامد به کنار %~% که به دریای غمت از پی دردانه زدند
# 7 بنده حضرت شاهی شدم از دولت عشق %~% که گدایان درش افسر شاهانه زدند
# 8 هیچکس در حرمش راه ندارد کاینجا %~% دست محروم به هر محرم و بیگانه زدند
# 9 گر چه کاشانه دل خاص غم مهر تو نیست %~% پس چرا مهر تو را بر در این خانه زدند
# 10 دل گم گشته ما را نبود هیچ نشان %~% مو به مو هر چه سر زلف تو را شانه زدند
# 11 آخر از پیرهن چاک صبوحی سر زد %~% آتشی را که نهان بر پر پروانه زدند
PageV1P33
### || [genre: Gh]
# 1 دلبرم گر به تبسم لب خود باز کند %~% کی مسیحا به جهان دعوی اعجاز کند
# 2 دین و دل هر دو به یکبار به تاراج برد %~% در صف سیمبران گر سخن آغاز کند!
# 3 رونق مهر و قمر افکند از اوج فلک %~% زلف شبگون رخ مه رو اگر ابراز کند
# 4 ببرد صبر و شکیبم اگر آن لعبت ناز %~% بهر صید دل من حمله چنان باز کند!
# 5 خلج و تبت و چین است مگر منظر او %~% کاین چنین دلبری و عشوه طناز کند
# 6 به یکی جو نخرم سلطنت ملک جهان %~% بت غارتگر من گر هوس ناز کند
# 7 وصل دلدار صبوحی نتوان شد حاصل %~% هر زمان هجر تو را شعبده‌ای ساز کند
PageV1P34
### || [genre: Gh]
# 1 ترک من چون حلقه مشکین کاکل بشکند %~% لاله را دلخون کند بازار سنبل بشکند
# 2 ور خرامان سرو گلنارش کند میل چمن %~% سرو را از پا در اندازد دل گل بشکند
# 3 تا هلال ابروی جانان ز چشمم دور شد %~% اندر این ره سیل‌ها باشد که صد پل بشکند
# 4 چون نسیم صبحگاهی پرده گل بردرد %~% خار غم اندر دل مجروح بلبل بشکند
# 5 ای صبوحی سر و حدت را ز دست خود مده %~% تا خیال زهد و تقوا را توکل بشکند
PageV1P35
### || [genre: Gh]
# 1 یاد از آن روزی که کس را ره در این محضر نبود %~% ما و دل بودیم و غیر از ما کس دیگر نبود
# 2 آشنا با لعل جانبخش تو هر شب تا سحر %~% وقت مستی جز لب ما و لب ساغر نبود
# 3 زلف جادویش چنین جادوگری بر سر نداشت %~% چشم هندویش چنین طرار و وحشیگر نبود
# 4 جز زبان شانه و دوست من و باد صبا %~% دست کس با زلف مشکین تو بازیگر نبود
# 5 چهر زرد و اشک گلگونم بها و قیمتی %~% داشت در نزد تو و حاجت به سیم و زر نبود
# 6 دوش در مستی بعزم کشتنم برخاست لیک %~% مردم از حسرت که در دستش چرا خنجر نبود
# 7 قصه ها از بی‌وفائیها صبوحی تا ابد %~% بر زبان‌ها رانده شد لیکن مرا باور نبود
PageV1P36
### || [genre: Gh]
# 1 گفته بودی که بیائی غمم از دل برود %~% آنچنان جای گرفته است که مشکل برود
# 2 پایم از قوت رفتار فرو خواهد ماند %~% خنک آن کس که حذر کرد پی دل برود
# 3 گر همه عمر نداده است کسی دل به خیال %~% چون بیاید به سر کوی تو بی‌دل برود
# 4 کس ندیدم که در این شهر گرفتار تو نیست %~% مگر آنکس که به شب آید و غافل برود
# 5 ساربان! تند مران ورنه چنان می‌گریم %~% که تو و ناقه و محمل همه در گل برود
# 6 سر آن کشته بنازم که پس از کشته شدن %~% سر خود گیرد و اندر پی قاتل برود
# 7 باکم از کشته شدن نیست از آن می‌ترسم %~% که هنوزم رمقی باشد و قاتل برود
# 8 گر همه عمر صبوحی خوش و شیرین باشد %~% این سخن ماند ندانم که چه با دل برود
PageV1P37
### || [genre: Gh]
# 1 گر ز درم آن مه دو هفته درآید %~% بخت جوان وقت پیریم به سر آید
# 2 گر بر غلمان برند صفحه رویش %~% حور بهشتی چو دیو در نظر آید
# 3 پای اگر می‌نهی به دیده من نه %~% سرو خوش است از کنار جوی برآید
# 4 تلخ مگو رخ ترش مکن که از آن لب %~% هر چه بگویی تو تلخ چون شکر آید
# 5 در سفر عشق نیست غیر خطر هیچ %~% خوش بودم هر چه زین سفر بسر آید
# 6 میکشی‌ام گه به سوی کعبه و گه دیر %~% چند صبوحی پس تو دربدر آید
PageV1P38
### || [genre: Gh]
# 1 به گوشم مژده‌ای آمد که امشب یار می‌آید %~% به بالین سرم آن سرو خوشرفتار می‌آید
# 2 کبوتر وار دل پر می‌زند در مجمر حسنش %~% چنان تسکین دلم کان آتشین رخسار می‌آید
# 3 همی در انتظارم کی شود یارم ز در داخل %~% به مهمانی برم با حشمت بسیار می‌آید
# 4 فضای این جهان از عطر گل پر گشته و گویا %~% نگار من همی با زلف عنبر بار می‌آید
# 5 مشو غمگین صبوحی گر دلت رفته است از دستت %~% چرا گر می‌رود دل از کفت دلدار می‌آید
PageV1P39
### || [genre: Gh]
# 1 سالها قد تو را خامه تقدیر کشید %~% قامتت بود قیامت که چنین دیر کشید
# 2 خواست رخسار تو با زلف گره گیر کشد %~% فکرها کرد که باید به چه تدبیر کشید
# 3 مدتی چند بپیچید به خود و آخر کار %~% ماه را از فلک آورد و به زنجیر کشید
# 4 جای ابروی تو نقاش پس از آهوی چشم %~% تا به بازیچه نگیرند دم شیر کشید
# 5 بعد چشم تو مصور چو به ابرو پرداخت %~% شد چنان مست که بر روی تو شمشیر کشید
# 6 دل اسیر مژه‌ات از عدم آمد به وجود %~% همچو صیدی که مصور به دم شیر کشید
# 7 پیش تشریف رسای کرم دوست ازل %~% منت از کوتهی خامه تقدیر کشید
# 8 لاغری بین که در اندیشه نقشم نقاش %~% آنقدر ماند که تصویر مرا پیر کشید
# 9 گر خرابم کنی ای عشق چنان کن باری %~% که نشاید دگرم منت تعمیر کشید
# 10 نتوان بهر علاج دل دیوانه ما %~% از سر زلف به دوش این همه زنجیر کشید
PageV1P40
### || [genre: Gh]
# 1 آن‌که رخسار تو با زلف گره گیر کشید %~% فکرها کرد که باید به چه تدبیر کشید
# 2 مدتی چند بپیچید بخود آخر کار %~% ماه را از فلک آورد بزنجیر کشید
# 3 خامه می‌خواست که مژگان ترا بردارد %~% راست بر سینه عشاق تو صد تیر کشید
# 4 چون بیاراست بدان حسن دلاویز ترا %~% قلم اندر کف نقاش تو تکبیر کشید
# 5 گردش خامه تقدیر غرض نقش تو بود %~% کز ازل تا به ابد این همه تأخیر کشید
# 6 دیده از تاب و بسیار چه شبها که گشود %~% کانتظار تو بسی این فلک پیر کشید
PageV1P41
### || [genre: Gh]
# 1 پرده تا باد صبا از رخ جانانه کشید %~% پیش رویم همه جا نقش پریخانه کشید
# 2 ماجرایی که کشید از سر زلفش دل من %~% می‌توان گفت که در سلسله دیوانه کشید
# 3 میل بر باده و پیمانه و ساقی نکند %~% هر که با یاد لب لعل تو پیمانه کشید
# 4 دل جمعی است پریشان و ندانم امشب %~% که سر زلف دلآرام تو را شانه کشید
# 5 شعله شمع شرر بر پر پروانه بزد %~% آتش عشق شرر بر من دیوانه کشید
# 6 رشک آتشکده شد سینه بی کینه من %~% آتش عشق تو بس شعله در این خانه کشید
# 7 مژده بردند بر پیر مغان مغبچگان %~% که صبوحی ز حرم رخت به میخانه کشید
PageV1P42
### || [genre: Gh]
# 1 کی روا باشد که گردد عاشق غمخوار خوار %~% در ده عشق تو اندر کوچه و بازار زار
# 2 در جهان عیشی ندارم بی رخت ای دوست دوست %~% جز تو در عالم نخواهم ای بت عیار یار
# 3 از دهانت کار گشته بر من دلتنگ تنگ %~% با لب لعل تو دارد این دل افگار کار
# 4 هر چه می‌خواهی بکن با من تو ای طناز ناز %~% گر دهی یک بوسه‌ام زان لعل شکربار یار
# 5 ساقیا! زان آتشین می ساغری لبریز ریز %~% تا به مستی بر زنم در رشته زنار نار
# 6 مطربا! بزم سماع است و بزن بر چنگ چنگ %~% چشم خواب آلودگان را از طرب بیدار دار
# 7 ای صبوحی شعر تو آرد به هر مدهوش هوش %~% خاصه مدهوشی که گوید دارم از اشعار عار
PageV1P43
### || [genre: Gh]
# 1 شوم من گرچه صید غرقه در خون گشته ترکش %~% ندانم ترک او هر کس که بتواند کند ترکش
# 2 کشیدی ناز چشمش ای دل آخر ریخت خونت را %~% بگفتم بارها من با تو ناز مست کمتر کش
# 3 به جایی پا نهاده ست او که خورشید جهان آرا %~% اگر خواهد تماشایش بیفتد تاج از ترکش
# 4 مصور! از چه رو وامانده ای از قد و رخسارش %~% رخش از ماه نیکوتر قدش از سرو برتر کش
# 5 ز یک تیر نگه از پا در آرد صد چو رستم را %~% در آرد آن کمان ابرو اگر یک تیر از ترکش
# 6 نداده تا ز غم گردون دون بر باد خاکت را %~% ز آب و خاک تا دانی صبوحی آتش ترکش
PageV1P44
### || [genre: Gh]
# 1 چنان سدی ز چین بسته است آن زلفین گیسویش %~% که یأجوج نگه را نیست ره در کشور رویش
# 2 نگردد تا سپاه خط تمامی جمع ممکن نیست %~% خلاص اسکندر دل از عقابین دو ابرویش
# 3 رخش گوئی بهشت است و دهان کوثر قدش طوبی %~% دو صد حور و دو صد غلمان همیشه مات در کویش
# 4 و یا رویش بهار است و جبین چون لاله حمرا %~% قدش سرو و دو چشمش نرگس و سنبل بود مویش
# 5 اگر گویم که شیرین است یا لیلی روا باشد %~% که صد فرهاد و مجنون چشم و دل دارند بر سویش
# 6 اگر طعنه زند بر ماه و خور نبود عحب زانرو %~% که باشد هر دو تصویر دو چشم مست جادویش
# 7 صبوحی خاک بر سر کن ز چشمان آب خون جاری %~% که عشق آتش بود دلبر به یادت می‌جهد خویش
PageV1P45
### || [genre: Gh]
# 1 ای خواجه چشم من همه سوی خط است و خال %~% تو در خیال مال و در اندیشه منال
# 2 من معترف که باده حرامست میخورم %~% ای شیخ مال وقف چسان بر تو شد حلال
# 3 جستی نشان او که مبادا نشان او %~% هر جا بر افکند صنمی پرده از جمال
# 4 در گوش بود حرف فراقم فسانه‌ای %~% غافل ز بازی فلک و مکر بد سگال
# 5 هر درد را دوائی و هر خار را گلی است %~% ایدل خموش باش دمی آنقدر منال
# 6 شبهاست باز دیده‌ام از آرزوی تو %~% تا از شمایل تو حکایت کند مثال
# 7 گفتی که دام و دانه دل از کجا ببین %~% بر روی دوست زلف و برخسار یار خال
# 8 ای باد حال زار صبوحی بگو به یار %~% اما نه آنقدر که ازو گیردش ملال
PageV1P46
### || [genre: Gh]
# 1 شبی بخواب زدم بوسه بر لبش بخیال %~% هنوز بر لب آن شوخ می‌زند تبخال
# 2 ز چاک پیرهن اندام نازکش ماند %~% چو عکس برگ گل اندر میان آب زلال
# 3 بنوش باده که اندر طریقت عشق است %~% چو شیر مادر خون حرامزاده حلال
# 4 صبا ز روی تو گیرم نقاب بردارد %~% که راست تاب تماشایت ای بدیع جمال
# 5 دو ابروان کمانش بدیدم و گفتم %~% یقین که اول ماه و عیان شدست هلال
# 6 نمود تا که بمن رخ ز خویشتن رفتم %~% نبود صبر چنینم باشتیاق جمال
# 7 اگر ببزم صبوحی شبی رسد قدمش %~% نثار مقدم او جان دهیم مالامال
PageV1P47
### || [genre: Gh]
# 1 ز عشق روی تو چون بلبل از گل %~% شکفته گردم هر دم گل از گل
# 2 ز روی و موت دانستم ندارد %~% گل از سنبل جدائی سنبل از گل
# 3 دهانست و لب این یا خضر بسته %~% به روی چشمه حیوان پل از گل
# 4 گلی بر سر زده آن سرو قامت %~% و یا ماهیست دارد کاکل از گل
# 5 ز بلبل نیست این غلغل به گلشن %~% بود این شورش و این غلغل از گل
# 6 مرا گوئی که چشم از او بپوشان %~% چگونه چشم پوشد بلبل از گل
# 7 صبوحی تا گلندامت به پهلوست %~% بده دل بر گل و بستان مل از گل
PageV1P48
### || [genre: Gh]
# 1 پیوسته من از شوق لب لعل تو مستم %~% زین ذوق که دارم خبرم نیست که هستم
# 2 در بادیه عشق تو تا پای نهادم %~% یکباره بشد دین و دل و عقل ز دستم
# 3 از بس که نظر بر گل رخسار تو دارم %~% شد شهره بهر شهر که خورشید پرستم
# 4 تو مهر ز من ای بت عیار بریدی %~% من دل بخم طره طرار تو بستم
# 5 مطرب تو بزن ساز نوائی بدرستی %~% ساقی تو بده باده که من توبه شکستم
PageV1P49
### || [genre: Gh]
# 1 تا بوسه از آن لعل دلآرام گرفتم %~% جانم به لبم آمد و آرام گرفتم
# 2 منعم مکن از دیدن قد و رخ و چشمش %~% من انس به سرو و گل و بادام گرفتم
# 3 ساقی! بر من قصه جمشید چه خوانی %~% جمشید منم تا به کفم جام گرفتم
# 4 بدنام مخوان زاهدم از عشق که تا من %~% در حلقه عشاق شدم نام گرفتم
# 5 سودای خوشی دوش به آن ماه نمودم %~% جان دادم و یک بوسه به انعام گرفتم
PageV1P50
### || [genre: Gh]
# 1 تا در آن حلقه زلف تو گرفتار شدم %~% سوختم تا که من از عشق خبردار شدم
# 2 من چه کردم که چنین از نظرت افتادم %~% چاره‌ای کن که به لطف تو گنهکار شدم
# 3 خواب دیدم که سر زلف تو در دستم بود %~% بوی عطری به مشامم زد و بیدار شدم
# 4 تا در آن سلسله زلف تو افتادم من %~% بی‌سبب چیست که پیش نظرت خوار شدم
# 5 برو ای باد صبا بر سر کویش تو بگو %~% که ز مهجوری تو دست و دل از کار شدم
# 6 جان بلب آمد و راز تو نگفتم به کسی %~% نقد جان دادم و عشق تو خریدار شدم
PageV1P51
### || [genre: Gh]
# 1 طالب طره خم در خم جانانه شدم %~% عاقلان سلسله آرید که دیوانه شدم
# 2 در جهان بودنم از دوستی اوست بلی %~% شایق گنج بدم ساکن ویرانه شدم
# 3 خادم مسجد آدینه اگر بودم دوش %~% از دم پیر مغان خازن میخانه شدم
# 4 نکنم سجده بشکرانه چرا تا که چنین %~% فارغ از صومعه و سبحه صد دانه شدم
# 5 از من ای‌دوست مباش این‌همه بیگانه که من %~% آشنای تو شدم کز همه بیگانه شدم
# 6 تا چو آن شمع شب افروز باغیار توئی %~% ز آتش غیرت دل غیرت پروانه شدم
# 7 گر جنون دارم اگر عقل صبوحی باری %~% رفتم و مایل آن دلبر فرزانه شدم
PageV1P52
### || [genre: Gh]
# 1 ترنج غبغب آن یوسف عزیز چو دیدم %~% چنان شدم که به جای ترنج دست بریدم
# 2 ز قهر تیغ کشیدی به سوی من بدویدی %~% ز من تو سر ببریدی من از تو دل نبریدم
# 3 نشست یار به محفل گذشت قافله غافل %~% که هر چه من بدویدم به گرد او نرسیدم
# 4 مپرس حالت مجنون ز سایه پرور شهری %~% ز من بپرس که با سر به کوی دوست دویدم
# 5 مرا هوای پریدن نبود از پی طوبی %~% بهشت روی تو دیدم از آشیانه پریدم
# 6 توئی که سوختی‌م از فراق و رحم نکردی %~% منم که سوختم و ساختم نفس نکشیدم
# 7 رموز غیب که یزدان بجبرئیل نگفتی %~% من از گدای در کوی می فروش شنیدم
# 8 هر آنچه تخم طرب کاشتم به مزرعه دل %~% ز بخت بد چو صبوحی گیاه غم درویدم
PageV1P53
### || [genre: Gh]
# 1 خوش می‌کشد بسوی تو این عشق سرکشم %~% گر از جفا رقیب نسازد مشوشم
# 2 گه خال دانه می‌کشدم گه کمند زلف %~% چون صید ناتوان ز جفا در کشاکشم
# 3 از آب چشم و آتش دل بی تو هر زمان %~% گاهی در آب غوطه ور و گه در آتشم
# 4 گر صد رهم رقیب کشد از جفا هنوز %~% من با امید وصل تو با باده سرخوشم
# 5 از سیل اشک و ناله غم آه دردناک %~% سوزد درون و چهره از خون منقشم
# 6 نبود متاع دیگرم اندر دیار عشق %~% ای وای اگر مدد نکند بخت سرکشم
# 7 جانا به وری و موی عزیزت که در جهان %~% یکدم خیال روی تو نبود فرامشم
# 8 گفتم که ناخوشم ز غم هجر و انتظار %~% گفتا خموش باش صبوحی که من خوشم
PageV1P54
### || [genre: Gh]
# 1 من اگر رندم و قلاشم اگر درویشم %~% هر چه ام عاشق رخسار تو کافر کیشم
# 2 دست کوتاه از آن زلف درازت نکشم %~% گر زند عقرب جراره هزاران نیشم
# 3 خواهمت تا که شبی تنگ در آغوش کشم %~% چه غمم گر خطری صبح درآید پیشم
# 4 دشت آراسته از لاله رخان دوش به دوش %~% من بیچاره گرفتار خیال خویشم
# 5 دل ز عشق رخت ای دوست کجا برگیرم %~% برود عمر عزیز ار به سر تشویشم
# 6 من همان شاطر عشقم که به تو شرط کنم %~% گر کشم دست ز دامان تو نادرویشم
PageV1P55
### || [genre: Gh]
# 1 صبر در عشق تو جانا هله تا چند کنم %~% من که مردم ز غمت حوصله تا چند کنم
# 2 تا سر زلف پریشان تو دیدم گفتم %~% از پریشانی خاطر گله تا چند کنم
# 3 روزگاریست که با زلف تو در کشمکشم %~% پنجه در پنجه یک سلسله تا چند کنم
# 4 بامیدی که بیفتم عقب محمل دوست %~% جای در جلد سگ قافله تا چند کنم
# 5 گاه قربانی جانست بتقصیر نگاه %~% بطواف حرمت هروله تا چند کنم
# 6 بعد از این بایدم از سر بره عشق شتافت %~% سعی با پای پر از آبله تا چند کنم
# 7 مفتی از حرمت می گفت من از حکمت وی %~% بحث با جاهل این مسأله تا چند کنم
# 8 من که هنگام فریضه سگم اندر بغل است %~% بیخود از بهر ریا نافله تا چند کنم
# 9 جانش آمد بلب و باز صبوحی می‌گفت %~% صبر در عشق تو جانا هله تا چند کنم
PageV1P56
### || [genre: Gh]
# 1 وقت آن شد که سر خویش من از غم شکنم %~% آهی از دل کشم و حلقه ماتم شکنم
# 2 گر مراد دل من را ندهد این گردون %~% همه اوضاع جهان یکسره در هم شکنم
# 3 باده از کاس سفالین خورم و از مستی %~% به یقین جام جهان بین به سر جم شکنم
# 4 گر شود رام دمی ساقی و می گیرم از او %~% ترک عقبی کنم و توبه دمادم شکنم
# 5 شرحی از یوسف گمگشته خود گر بدهم %~% شهرت گریه یعقوب مسلم شکنم
# 6 سر شوریده خود گر بنهم بر زانو %~% صبر ایوب از این شهره به عالم شکنم
# 7 بارها یار بدیدم به صبوحی می‌گفت %~% عزم دارم که ز هجرم قدت از غم شکنم
PageV1P57
### || [genre: Gh]
# 1 دو چشم مست تو خوش می‌کشند ناز از هم %~% نمی‌کنند دو بد مست احتراز از هم
# 2 شدی به خواب و به هم ریخت خیل مژگانت %~% گشای چشم و جدا کن سپاه ناز هم
# 3 میان ابرو و چشم تو فرق نتوان داد %~% بلا و فتنه ندارند امتیاز از هم
# 4 کس از زبان تو با ما سخن نمی‌گوید %~% چه نکته‌ایست که پوشند اهل راز از هم
# 5 شب فراق تو بگسیخت در کف مطرب %~% ز سوز سینه من پرده های ساز از هم
# 6 به باغ سرو صنوبر چو قامتت دیدند %~% خجل شدند ز پستی دو سر فراز از هم
# 7 پری رخان چو گرفتار و درهمم خواهند %~% گره زنند به زلف و کنند باز از هم
# 8 تو در نماز جماعت مرو که می‌ترسم %~% کشی امام و بپاشی صف نماز از هم
# 9 دلم به زلف تو مانند صعوه می‌ماند %~% که اش به خشم بگیرن د دو شاهباز از هم
# 10 تو بوسه از دو لبت دادی و صبوحی جان %~% به هیچ وجه نگشتیم بی‌نیاز از هم
PageV1P58
### || [genre: Gh]
# 1 بار دگر به کوچه رندان گذر کنیم %~% تا بشکنیم توبه و سجاده تر کنیم
# 2 یک جرعه در کشیم از آن داروی نشاط %~% چندین هزار وسوسه از سر بدر کنیم
# 3 دل را بدست مطرب و معشوق می‌دهیم %~% فارغ ز فکر نیک و بد و خیر و شر کنیم
# 4 ما کیستیم و قوت تدبیر ما کدام %~% تا ادعای دفع قضا و قدر کنیم
# 5 زاهد بما نصیحت بیهوده می‌دهد %~% کز باده بگذریم و ز ساقی حذر کنیم
# 6 با اختلاف مبدأ برهان ما و شیخ %~% این تجربت نباید بار دگر کنیم
# 7 یکباره راه زهد سپردیم و گم شدیم %~% بار دگر صبوحی از این ره گذر کنیم
PageV1P59
### || [genre: Gh]
# 1 وقت آنست که از خانه به بازار شویم %~% خرقه و سبحه فروشیم و بخمار شویم
# 2 قدحی باده بنوشیم چه هوشیار چه مست %~% همچنان از در خمار به گلزار شویم
# 3 صبحگاهان بنشانیم ز سر رنج خمار %~% بعیادت بسر نرگس بیمار شویم
# 4 با پریروی پریزاد به گلگشت بهار %~% ناپدید از نظر خلق بیک بار شویم
# 5 بلبل آشفته و مستانه سراید غزلی %~% مست و آشفته آن باده گلنار شویم
# 6 واعظ شهر اگر منکر می خوردن ماست %~% ما هم از گفته او بر سر انکار شویم
# 7 محتسب گر نکند حلم و صفا با رندان %~% با دف و چنگ و نی‌اش در صف پیکار شویم
# 8 سودی از گفته ندیدیم مگر تا قدری %~% لب ز گفتار ببندیم و بکردار شویم
# 9 گوهر بحر عطائیم چو خود نشناسیم %~% گوهر خویش ز بیگانه خریدار شویم
# 10 ای صبوحی طلب عشق ز بیگانه مکن %~% می‌توانیم که اندر طلب یار شویم
PageV1P60
### || [genre: Gh]
# 1 از حسرت شمع رخت افتاده در طرف چمن %~% یکجا صبا یکجا خزان یکجا گل و یکجا سمن
# 2 برقع ز عارض برفکن تا عالمی شیدا شود %~% فوجی ز رو بعضی ز مو خلقی ز لب من از دهن
# 3 چون در تکلم می‌شوی از حسرتت گم می‌کند %~% سوسن زبان قمری فغان بلبل نوا طوطی سخن
# 4 اندر خرامشهای تو از طرف بستان می‌فتد %~% سرو از قد و آب از روش رنگ از گل و حالت ز من
# 5 ببرید خیاط ازل دو جامه بر اندام ما %~% بهر تو گلگون قبا وز بهر من خونین کفن
# 6 هر گه که بنشینی ز پا برگرد سر می‌گرددت %~% شمع از زمین ماه از زمان عقل از سر و روح از بدن
# 7 از وصف آن خورشید رو پرسد صبوحی گفتمش: %~% رخساره مه زلفان سیه چشمان غزال ابرو ختن
PageV1P61
### || [genre: Gh]
# 1 توئی در ملک جان جان و چه جانی جان مهرویان %~% تو سروی و قدت محشر چه محشر محشر دوران
# 2 جمالت مجمع ما شد چه مجمع مجمع خوبان %~% چه خوبی خوبی یوسف چه یوسف یوسف کنعان
# 3 بود چشمت یکی جادو چه جادو جادوی کافر %~% چه کافر کافر رهزن چه رهزن رهزن ایمان
# 4 دهان تو بود غنچه چه غنچه غنچه دلکش %~% چه دلکش دلکش و خرم چه خرم خرم و خندان
# 5 چه جانسوز است بر آتش چه آتش آتش محنت %~% چه محنت محنت دوری چه دوری دوری جانان
# 6 سر کویت بود کعبه چه کعبه کعبه مردم %~% چه مردم مردم دیده چه دیده دیده گریان
# 7 صبوحی تا شدت بنده چه بنده بنده بیدل %~% چه بیدل بیدل عاشق چه عاشق عاشق حیران
PageV1P62
### || [genre: Gh]
# 1 ره دل را بتا زان شوخ چشم مست رهزن زن %~% به عیاری زلفت خویش را غافل به مخزن زن 
# 2 نقاب پرنیان را برفکن از چهر آذرگون %~% شرر از چشمه خورشیدوش بر مرد و بر زن زن
# 3 رقیب بوالهوس در بزم از روزن نظر دارد %~% کمان ابرو! خدنگی بر دو چشمانش ز روزن زن
# 4 اگر خواهی بتا! شیرین مذاق عاشقانست را %~% ز قند لعل خود کام صبوحی را یک ارزن زن
PageV1P63
### || [genre: Gh]
# 1 در خم زلف تو پابند جنون شد دل من %~% بی‌خبر از دو جهان غرقه به خون شد دل من
# 2 چونکه با رشته گیسوی تو پیوندی داشت %~% مو به مو بسته به زنجیر جنون شد دل من
# 3 اینهمه فتنه مگر زیر سر چشم تو بود %~% که گرفتار دو صد سحر و فسون شد دل من
# 4 آنچه گفتم به دل از روی نصیحت نشنید %~% عاقبت عشق تو ورزید و زبون شد دل من
# 5 بعد مرگ من اگر بر سر خاکم گذری %~% دهمت شرح که از دست تو چون شد دل من
# 6 سالها سخت تر از کوه گران بود ولیک %~% در سر عشق تو بی صبر و سکون شد دل من
# 7 نقطه خال تو تا دید به پرگار وجود %~% یکسر از دایره عقل برون شد دل من
PageV1P64
### || [genre: Gh]
# 1 آسمان گر ز گریبان قمر آورده برون %~% از گریبان تو خورشید سر آورده برون
# 2 به تماشای خط و خال رخ چون قمرت %~% دلم از روزنه دیده سر آورده برون
# 3 از بناگوش و خط سبز تو بس در عجبم %~% کز کجا برگ گلی مشک تر آورده برون
# 4 کوری منکر شق القمر ختم رسل %~% ابرویت معجز شق القمر آورده برون
# 5 سرو قد سین زنخدان تو دیدم گفتم %~% چشم بد دور که سروی ثمر آورده برون
# 6 گندم خال تو ای حور بهشتی طلعت %~% به خدا از همه عالم پدر آورده برون
# 7 تا زبانش نمکی شهد لبش کی دانی %~% که چه شیرین ز نمک نیشکر آورده برون
# 8 ای معلم! به جز عاشق کشی و دل شکنی %~% از دبستان چه هنر این پسر آورده برون
# 9 کمر از کوه برون آید و این ترک پسر %~% از کجا این همه کوه از کمر آورده برون
# 10 چو پر و بال کبوتر هنر شاعری ام %~% تا به کوی تو رسد بال و پر آورده برون
# 11 تیره کرده است صبوحی رخ آفاق چو شب %~% بس که در هجر تو آه از جگر آورده برون
PageV1P65
### || [genre: Gh]
# 1 غبار نیست که بر گرد عارض ترش است این %~% گذشته پادشه حسن گرد لشکرش است این
# 2 نه خط غالیه سا دور عارض مهش است این %~% همای حسن پریده است و سایه پرش است این
# 3 ستاده بر سر نعشم گرفته دست به مژگان %~% که این قتیل نگاه منست و خنجرش است این
# 4 کتاب نیست که می‌خواند آن نگار به مکتب %~% کند حساب شهیدان خویش و دفترش است این
# 5 نشان آبله دیدم به روی یار بگفتم %~% قسم به آیه رحمت که اصل جوهرش است این
# 6 هزار مرتبه بر قبر من گذشت و نگفتا %~% که این شهید شهید من است و مقبرش است این
# 7 نظر در آینه کرد آن نگار رو با خود گفت! %~% خوشا بحال دل عاشقی که دلبرش است این
PageV1P66
### || [genre: Gh]
# 1 زلفت از سنبل تر سر زده بر طرف چمن %~% کاکلت بسته صف از ملک حبش لشکر چین
# 2 در ختا و ختن ای خسرو خوبان جهان %~% چون تو شوخی نبود در همه چین و ماچین
# 3 لب من با لب تو نرد ببوسی میباخت %~% لب لشکر شکنت گفت که بردی بر چین
# 4 خواستم جوهر هندو ز لبت بر چینم %~% لب تو گفت بچین غمزه تو گفت مچین
# 5 من از این چین و مچین واله و شیدا چکنم %~% سر زلف بت شکر شکنت برده ز چین
# 6 از گل روش صبوحی چه تمنا داری %~% غنچه این لحظه تو از باغ وصالش برچین
PageV1P67
### || [genre: Gh]
# 1 فصل بهار شد بیا تا به خم آوریم رو %~% کز سر شط خم کشیم آب طرب سبو سبو
# 2 گریه نمی‌دهد امان تا به تو من بیان کنم %~% قصه جور زلف تو نکته به نکته مو به مو
# 3 دعوی حسن می‌کند چهره گل به گلستان %~% یار کجاست تا شود پیش حریف روبرو
# 4 رانده دیر و کعبه ام نیست به هر طرف نظر %~% چون نشود ستاره جو کوچه به کوچه کو به کو
# 5 بوی عبیر زلف تو در پس پرده خیال %~% کرده ز چشم تو نهان غنچه مثال توبتو
# 6 هان ز جفای دوستان رفته صبوحی غمین %~% چون نرود ز دست غم خانه به خانه سو به سو
PageV1P68
### || [genre: Gh]
# 1 از حالت چشم تو مرا بیم گرفته %~% کاین شوخ پریچهر چه تصمیم گرفته
# 2 خو کرده به ترقیق لبان نمکینش %~% ز الفاظ خشن شیوه تفخیم گرفته
# 3 این شیوه عاشق کشی و دلشکنی را %~% یا رب! ز دبستان که تعلیم گرفته
# 4 آوازه حسن تو و آوارگی من %~% صد شهر گشوده است و صد اقلیم گرفته
# 5 گوئی به عزای دل من زلف سیاهت %~% پوشیده سیه مجلس ترحیم گرفته
# 6 شد جور تو تقسیم به اعضای وجودم %~% آهم عوض خارج تقسیم گرفته
# 7 در قلب صبوحی بکن ای یار تفحص %~% باری که خیال تو چه تصمیم گرفته
PageV1P69
### || [genre: Gh]
# 1 به اختیار زدم دل به زلف یار گره %~% به کار خویش فکندم به اختیار گره
# 2 شماره گره زلف خود به سبحه مکن %~% که صد گره چه کند در بر هزار گره
# 3 گره مزن سر زلف دو تا به یکدیگر %~% که هیچکس نزند ما ر را به مار گره
# 4 ز ابروی عرق آلوده‌ات گره بگشا %~% که خورده بر دم شمشیر آبدار گره
# 5 به سایه مژه ام پا منه که می‌ترسم %~% خدا نکرده خورد برگ گل به خار گره
# 6 گره زدی سر زلف و دلم ز ناله فتاد %~% فتد ز نغمه چو افتد به سیم تار گره
# 7 بسی دهان تو تنگ است در سخن گوئی %~% که در لبان تو مو می‌خورد هزار گره
# 8 بسی به کار صبوحی گره زده زلفت %~% چو مفلسی زده بر سیم خوش عیار گره
PageV1P70
### || [genre: Gh]
# 1 غمت شود به دل من فزون دقیقه دقیقه %~% دلم ز هجر شود پر ز خون دقیقه دقیقه
# 2 هر آنچه خون به دلم شد ز اشتیاق جمالت %~% شد از دو دیده زارم برون دقیقه دقیقه
# 3 هر آن دلی که به دام کمند زلف تو افتد %~% ز غم فتد به سر او جنون دقیقه دقیقه
# 4 هلاک می‌شدم از تیر ناز او به نگاهی %~% اگر لب تو نمی‌شد مصون دقیقه دقیقه
# 5 چه فتنه‌ایست به چشم سیاهکار تو ای مه %~% به یک نظر کند عالم فسون دقیقه دقیقه
# 6 که را شهید نمودی به رهگذار که ریزد %~% ز تیغ ناز تو پیوسته خون دقیقه دقیقه
# 7 ز ضرب تیشه فرهاد و تیر غمزه شیرین %~% هنوز ناله کشد بیستون دقیقه دقیقه
# 8 پس از حکایت مجنون ز عشق و از غم لیلی %~% کسی ندیده چو من تاکنون دقیقه دقیقه
# 9 ز کلک نغز صبوحی شکر ز خامه بریزد %~% ز وصف آن لب یاقوت گون دقیقه دقیقه
PageV1P71
### || [genre: Gh]
# 1 بر جان شرار عشفت خوش می‌کشد زبانه %~% باور نداشت بختم این دولت از زمانه
# 2 دیشب دل پریشم تا صبح شکوه می‌کرد %~% گاهی ز دست زلف گاهی ز دست شانه
# 3 خواهم که چون سکندر گرد جهان بگردم %~% شهد لبت بنوشم آب بقا بهانه
# 4 فرهاد بهر شیرین گر کند جوئی از شیر %~% من کرده‌ام ز دیده سیلاب خون روانه
# 5 وقت صبوحی آمد ای ساقی سحر خیز %~% برخیز تا بنوشیم از این می شبانه
PageV1P72
### || [genre: Gh]
# 1 دلبرا بر روی ماهت این پریشان مو است داری %~% سنبل تر یا سمن یا زلف عنبر بو است داری
# 2 قامت است این یا بود شمشاد یا باشد صنوبر %~% یا که سرو بوستانی یا قد دلجوست داری
# 3 این هلال ماه گردون است یا شمشیر بران %~% یا خط قوس قزح یا قبله ابروست داری
# 4 این دو ترک مست خونریز است یا آهوی وحشی %~% یا دو بادام سیه یا نرگس جادوست داری
# 5 این مرا اقبال باشد یا تو را بر گشته مژگان %~% یا سنان گیسوان یا خنجر برزوست داری
# 6 افعی زلفت فکنده مهره‌ای در گوشه لب %~% خال مشکین یا لب آب بقا هندوست داری
# 7 حقه یاقوت یا قوت روان یا شهد و شکر %~% غنچه بشکفت از لبت یا این گل شب بوست داری
# 8 ای صبوحی می‌چکد از خامه ات در یا که لؤلؤ %~% یا به وصف خوبرویان طبع افسون گوست داری
PageV1P73
### || [genre: Gh]
# 1 ای که صد سلسله دل بسته به هر مو داری %~% باز دل می‌بری از خلق عجب رو داری
# 2 خون عشاق حلال است مگر در بر تو %~% که به دل عادت چنگیز و هلاکو داری
# 3 از گل و لاله و سرو لب جو بیزارم %~% تا تو بر سرو قدت روضه مینو داری
# 4 تو پریزاده نگردی به جهان رام کسی %~% حالت مرغ هوا شیوه آهو داری
# 5 این خط سبز بود سر زده زان شکر لب %~% یا که در آب بقا سبزه خودرو داری
# 6 جای مستان همه در گوشه محراب افتاد %~% تا که بالای دو چشمت خم ابرو داری
# 7 گر صبوحی شده پا بست تو این نیست عجب %~% تا که صد سلسله دل در خم گیسو داری
PageV1P74
### || [genre: Gh]
# 1 دلم فتاده بر آن زلف پرشکن که تو داری %~% قرار برده ز من آن لب و دهن که تو داری
# 2 لبت چو غنچه رخت چو بنفشه زلف چون سنبل %~% کسی ندیده از این خوبتر چمن که تو داری
# 3 ز بوی پیرهنت زنده می‌شود دل مرده %~% چه حکمت است در این بوی پیرهن که تو داری
# 4 کجاست شهر و دیار و کجا بود وطن تو %~% خوشا به مردم آن شهر و آن وطن که تو داری
# 5 مرا غلام خودت کن که هیچ خواجه ندارد %~% چنین غلام هنرپیشه چو من که تو داری
PageV1P75
### || [genre: R]
# 1 دست بر زلف زدم شب بود چشمش مست خواب %~% برقع از رویش گشودم تا درآید آفتاب
# 2 گفتمش خورشید سر زد ماه من بیدار شو %~% گفت تا من برنخیزم کی برآید آفتاب
PageV1P76
### || [genre: R]
# 1 چون قهوه بدست گیرد آن حب نبات %~% از عکس رخش قهوه شود آب حیات
# 2 عکس رخ او به قهوه دیدم گفتم %~% خورشید برون آمده است از ظلمات
PageV1P77
### || [genre: R]
# 1 چشمان تو با فتنه بجنگ آمده است %~% ابروی تو غارت فرنگ آمده است
# 2 هرگز به دل تو ناله تأثیر نکرد %~% اینجاست که تیر ما به سنگ آمده است
PageV1P78
### || [genre: R]
# 1 هر قدر زلف تو ای سلسله مو سلسله دارد %~% به همان قدر دلم از تو ستمگر گله دارد
# 2 گفتیم صبر نما تا ز لبم کام بگیری %~% آخر ای سنگدل این دل چقدر حوصله دارد
PageV1P79
### || [genre: R]
# 1 ابروی تو رفته رفته تا گوش آمد %~% گیسوی تو حلقه حلقه تا دوش آمد
# 2 از لعل لبت خون سیاوش چکید %~% زان خون سیاوش دلم جوش آمد
PageV1P80
### || [genre: R]
# 1 کشید نقش تو نقاش و اشتباه کشید %~% به جای آنکه کشد آفتاب ماه کشید
# 2 به حسن حضرت یوسف کسی برابر نیست %~% به اوج سلطنت او را ز قعر چاه کشید
PageV1P81
### || [genre: R]
# 1 دست برزخ گرفت و سوخت مرا %~% نیست این سوختن ز حکمت دور
# 2 هر کجا او فتد بسوزاند %~% عکس خورشید از پس بلور
PageV1P82
### || [genre: R]
# 1 در آب پر غراب افتاده مگیر %~% یا توده مشک ناب افتاده مگیر
# 2 پیچیده به روی آب دود سیهی %~% آتش به میان آب افتاده مگیر
PageV1P83
### || [genre: R]
# 1 هر روز گرفت خانه کعبه شرف %~% از مولد شیر حق شهنشاه نجف
# 2 جز ذات محمدی نیامد به وجود %~% یکتا گهری چو ذات حیدر ز صدف
PageV1P84
### || [genre: R]
# 1 نموده گوشه ابرو بمن مهی لب بام %~% هلال یک شبه دیدم بروی بدر تمام
# 2 چو دیدمش به لب بام من به دل گفتم %~% که عمر من بود این آفتاب بر لب بام
PageV1P85
### || [genre: R]
# 1 مردم از حسرت آهو روشان و رمشان %~% من ندانم به چه تدبیر بدام آرمشان
# 2 نیکرویان جهان را چو سرشتند ز گل %~% سنگی اندر گلشان بود همان شد دلشان
PageV1P86
### || [genre: R]
# 1 خیاط پسری بود به دستش ماکو %~% گفتم که دلی که برده ای از ماکو
# 2 گفتا که دل تو در کف من خون شد %~% از او اثری اگر بخواهی ماکو
PageV1P87
### || [genre: R]
# 1 ترسا پسرا مسیح سیرم کردی %~% من شیخ بدم راهب دیرم کردی
# 2 از کعبه کشیدی سوی بتخانه مرا %~% صد شکر که عاقبت به خیرم کردی
PageV1P88
### || [genre: R]
# 1 چه شد که بر گل عارض گلاب می‌ریزی %~% ستاره بر رخ این آفتاب می‌ریزی
# 2 هزار دیده برای تو اشکریزان است %~% چرا تو اشک به مثال حباب می‌ریزی
PageV1P89
### || [genre: R]
# 1 برداشت سپیده دم حجاب از طرفی %~% بگرفت نگار من نقاب از طرفی
# 2 گر نیست قیامت از چه رو گشته عیان %~% ماه از طرفی و آفتاب از طرفی
PageV1P90
### || [genre: R]
# 1 ای دلبر عیسی نفس ترسائی %~% خواهم به برم شبی تو بی ترس آئی
# 2 گه پاک کنی با آستین چشم ترم %~% گه بر لب خشک من لب تر سائی
PageV1P91
### || [genre: parakandea]
# 1 من آن مرغم که افکندم بدام صد بلا خود را %~% به یک رو از پی هنگام کردم مبتلا خود را
# 2 نه دستی داشتم در سر نه پائی داشتم در گل %~% بدست خویش کردم اینچنین بی‌دست و پا خود را
PageV1P92
### || [genre: parakandea]
# 1 چو سوخت خال تو دل عاشقان یکدله را %~% به باغ لاله دگر خورد داغ باطله را
# 2 ز کاروان جنون دل گرفت و داد به زلف %~% شریک دزد ببین و رفیق قافله را
# 3 دلم به زلف تو بر ابروی تو سجده کند %~% بلی کنند دل شب نماز نافله را
# 4 به سر کنم پس از این طی راه منزل عشق %~% دگر چه رنجه دهم پای پر آبله را
PageV1P93
### || [genre: parakandea]
# 1 ناز کن ناز که نازت به جهان می‌ارزد %~% بوسه‌ای از لب لعلت بروان می‌ارزد
# 2 بگشا غنچه لب را بنما بر همه کس %~% یک شکر خنده که با روح روان می‌ارزد
# 3 رخ و زلف و خط و خالت به گلستان ماند %~% چه گلستان که به صد باغ جنان می‌ارزد
# 4 ای صبوحی پس از این جای تو و میخانه %~% زانکه خاکش بهمه کون و مکان می‌ارزد
PageV1P94
### || [genre: parakandea]
# 1 آهوی چشم تو نازم که چو نخجیر کند %~% شیر را گیرد و در زلف تو بزنجیر کند
# 2 تکیه بر گوشه ابرو زده چشمت آری %~% ترک چون مست شود دست به شمشیر کند
# 3 بی سبب خون من آن ابروی پیوسته نریخت %~% رنگ را خواست که پاک از دم شمشیر کند
# 4 دیده‌ام خواب پریشانی و هر کس شنود %~% بر سر زلف پریشان تو تعبیر کند
PageV1P95
### || [genre: parakandea]
# 1 مصور آمد و روی تو را چو ماه کشید %~% قلم چو بر سر زلفت رسید آه کشید
# 2 چو دید چاه زنخدان دلفریب تو را %~% دوباره یوسف بیچاره را به چاه کشید
# 3 کمان ابروی ناز تو را به آن سختی %~% کشید گر چه به آسان ولی دو ماه کشید
PageV1P96
### || [genre: parakandea]
# 1 ره دلرا بتا زان شوخ چشم مست رهزن زن %~% بعیاری زلفت خویش را غافل بمخزن زن
# 2 نقاب پرنیان را برفکن از چهر آذرگون %~% شرر از چشمه خورشیدوش بر مرد و بر زن زن
# 3 رقیب بوالهوس در بزم از روزن نظر دارد %~% کمان ابرو خدنگی برد و چشمانش ز روزن زن
# 4 اگر خواهی نما شیرین مذاق عاشقانت را %~% ز قند لعل خود کام صبوحی را یک ارزن زن
PageV1P97