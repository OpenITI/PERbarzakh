######OpenITI#


#META# title: divan
#META# ed_info: Ed. n.n. (n.d.), , Ganjoor corpus: n.n..
#META# url: https://ganjoor.net/ghaani/masnavi/


#META#Header#End#

# 1 الا ای نیوشنده هوشیار %~% یکی نغز گفت آرمت گوش دار
# 2 به گیتی بسی رفت گفت و شنید %~% که تا آفرینش چسان شد پدید
# 3 به اندازه وهم خود هر کسی %~% سخن‌های بیهوده راند بسی
# 4 چو مرد از خرد ره نداند برون %~% خرد را شمارد همی رهنمون
# 5 گرش از خرد راه بیرون بدی %~% شناساییش لختی افزون بدی
# 6 نبینی مگرکودک شیرخوار %~% که بادام و جوزش نهی در کنار
# 7 ابا پوست بگذاردش در دهان %~% نداندکه مغزش بود در میان
# 8 همی خاید آن جوز و بادام را %~% به ناکام رنجه کندکام را
# 9 ولیکن پس از یک دو سال دگر %~% که لختی شود دانشش بیشتر
# 10 چو بادام و جوزش نهی در کنار %~% شود مغز را زان میان خواستار
# 11 بیندازد آن پوست را از برون %~% که تا مغز پیدا شود از درون
# 12 تو آن طفلی و وهم تو کام تو %~% زمین و زمان جوز و بادام تو
# 13 نبینی در آن بودنی‌های نغز %~% همی پوست خایی ابر جای مغز
# 14 مگر فیض عشقت شود رهنمون %~% که تا مغز از پوست آری برون
# 15 کس این مغز را باز داند ز پوست %~% که با خویش دشمن شود بهر دوست
# 16 کسی پا گذارد درین دایره %~% کش از عشق در جان فتد نایره
# 17 کسی راز این پرده داند درست %~% که بی‌پرده جان برفشاند نخست
# 18 تنی گردد آگه ز سر خدای %~% که از جان و دل سر نماید فدای
# 19 نیندیشد از تیغ و تیر و کمان %~% نپرهیزد از زخم گرز و سنان
# 20 ننالد گر از زخم تیر درشت %~% شود تنش بر گونه خارپشت
# 21 نپرسد گرش تیر و خنجر زنند %~% نترسد گرش پتک بر سر زنند
# 22 و گر خیمه سوزندش و بارگاه %~% نگردد ز سوز درون دادخواه
# 23 پسر را اگرکشته بیند به پیش %~% غم دل نهان دارد از جان خویش
# 24 وگر خسته بیند برادر به تیغ %~% ببندد زبان از فسوس و دریغ
# 25 و گر دختران بسته بیند به بند %~% و یا خواهران را سر اندر کمند
# 26 نگوید به جز شکر پروردگار %~% نموید بر آن بستگان زار زار
# 27 و گر تیر بارند بر پیکرش %~% همان شور یزدان بود بر سرش
# 28 و گر اسب تازند بر پیکرش %~% بجنبد ز شادی دل اندر برش
# 29 چنین درد در خورد هر مرد نیست %~% کسی حز حسین اهل این درد نیست
# 30 ندیدی که در عرصه کربلا %~% چسان بود صابر به چندین بلا
# 31 لب تشنه جان داد نزد فرات %~% چو اسکندر از شوق آب حیات
# 32 ز یکسو تنش گشته آماج تیر %~% ز یکسو زن و خواهرانش اسیر
# 33 زنان سیه‌پوش از خیمه گاه %~% سیه کرده آفاق از دود آه
# 34 ز یکسو بهشتی رخان دستگیر %~% درون دوزخ و آهشان زمهریر
# 35 سکینه به زنجیر و زینب به بند %~% رقیه بغل عابدین در کمند
# 36 چو برک گل از غم خراشیده روی %~% چو اوراق سنبل پریشیده موی
# 37 رخ از خون چو تاج خروسان شده %~% نگارین چو کف عروسان شده
# 38 یکی را رخ از زخم سیلی فکار %~% یکی را کف از خون دل پرنگار
# 39 یکی را دو رخ نیلی از ضرب مشت %~% یکی را سر نیزه بالای پشت
# 40 یکی ژاله پاشید بر لاله برگ %~% یکی خسته عناب را از تگرگ
# 41 یکی بر رخ از زلف بگشوده تاب %~% چو دود پراکنده بر آفتاب
# 42 ولی این همه زجر بی‌اجر نیست %~% که زخمی که جانان زند زجر نیست
# 43 مگر دیده باشی به عشق مجاز %~% که معشوق با عاشق آید به راز
# 44 بخندد همی عاشق از زخم یار %~% کزین زخم زخمی قوی‌تر بیار
# 45 وگر جز به عاشق نماید ستم %~% دو چشمش شود خیره و دل دژم
# 46 به معشوق زیبا درشتی کند %~% بدان خوبرو ساز زشتی کند
# 47 پس ایدون ز آیین عشق مجاز %~% ز عشق حقیقی توان جست راز
# 48 که مشتاق یزدان بلاجو بود %~% خوشست از بلا چون بلازو بود
# 49 بلا هست تخم و ولا هست بر %~% به اندازه تخم خیزد ثمر
# 50 هر آنکس که افزون بلاکش بود %~% فزون‌تر دلش در بلا خوش بود
# 51 بلاکش زرست و بلا آتشست %~% زر پاک بی‌غش در آتش خوشست
# 52 حیات روان در هلاک تنست %~% از آن رو که جان را بدن دشمنست
# 53 نفرساید ار دانه در زیر خاک %~% نیارد در آخر ثمرهای پاک
# 54 همان روشنست این سخن نزد جمع %~% که از سوز دل سرفرازست شمع
# 55 همان آهنست آنکه انجام کار %~% به چنگال حیدر شود ذوالفقار
# 56 ولیکن از آن پس که آهنگران %~% زنندش‌ا به سر بتکهای گران
# 57 اگر خون نگردد غذا در جگر %~% ز ادراک در مغز نبود اثر
# 58 نه آن نطفه است آدمی را نخست %~% که باید ز رجس تن خویش شست
# 59 کز اول شود خون به زهدان مام %~% از آن پس بنه ماه ماهی تمام
# 60 نه سنگست کاخر به چندین گداز %~% شود روشن آیینه دلنواز
# 61 ولی نیست او را بلا سودمند %~% که طینت بود زشت و نادلپسند
# 62 نه هر دانه‌ای میوه تر دهد %~% نه هر نی به بنگاله شکر دهد
# 63 نه هر قطره‌ای در صدف در شود %~% نه هرگز ریاحی بود حر شود
# 64 نه هر زن بود در سعادت بتول %~% نه هر مردی اندر شرافت رسول
# 65 نه هر کس که شد کشته در کربلا %~% بود در قیامت ز اهل ولا
# 66 بسی بد حسین نام در کوفیان %~% که شد کشته و شد به دوزخ روان
# 67 نه هرکس که او را بود نام نیک %~% بود در قیامت سرانجام نیک
# 68 بانوی شه قبله اهل حرم %~% گلبن رضوان گل باغ ارم
# 69 مهرفلک شیفته چهر او %~% زهره و مه مشتری مهر او
# 70 زلفش گردون و رخش آفتا‌ب %~% موی همه چین و به چین مشک ناب
# 71 راهزن زهره دو هاروت او %~% لعل جگر خون ز دو یاقوت او
# 72 آینه حسن عروسان بکر %~% پرده‌نشین‌تر ز عروسان فکر
# 73 پردگیان فلکی برده‌اش‌ %~% پرده‌نشینان همه پرورده‌اش
# 74 لعلش در پرده ره جان زده %~% پرده یاقوت به مرجان زده
# 75 در طرب قدش در بوستان %~% پرده قمری زده سرو روان
# 76 خواجه خاتون ختنی روی او %~% ترک فلک خال دو هندوی او
# 77 تابستان چون به شمیران چمید %~% درکنف خسرو ایران خزید
# 78 روزی از بس که هواگم شد %~% روهینا موم صفت نرم شد
# 79 خاطرش‌ از گرما بیتاب گشت %~% زآتش خورشید گلش آب گشت
# 80 از پی راحت سوی سرداب شد %~% آهوی چشمش به شکر خواب شد
# 81 مطبخی از بهر طعام سره %~% داشت قضا را بره‌ای نادره
# 82 آهوی چین شیفته چشم او %~% نرم‌تر از موی بتان پشم او
# 83 دنبه او چون کفل گور نر %~% بلکه به نسبت قدری چرب‌تر
# 84 تالی مشک ختنی پشک او %~% مغز جهان عطسه زن از مشک او
# 85 بی‌خبر از مطبخی آن شیر مست %~% رسته شد از بند و به سرداب جست
# 86 بره به خلوتگه خورشید شد %~% ثور به سر منزل ناهید شد
# 87 خورشید آرد به سوی بره‌رو‌ی %~% لیک ندیدم بره خورشید جوی
# 88 لاجرم آن بره آهو خرام %~% کرد چو در بنگه آهو مقام
# 89 چون بره کز گرگ فتد در گریز %~% هر طرفی آمد در جست و خیز
# 90 آهوی بزم ملک شیرگیر %~% آنکه کند شیران ز آهو اسیر
# 91 کرد بدو رو که دلیرت که کرد %~% راست بگو ای بره شیرت که کرد
# 92 تا که ترا گفت که شیدا شوی %~% در برگی گرگ زلیخا شوی
# 93 عادت گرگان بهل ای شیر مست %~% تا نرسد بر تو ز شیران شکست
# 94 غفلت خرگوشیت از سر بهل %~% همچو پلنگان چه شوی شیر دل
# 95 شیر نیی بگذر ازین فکر خام %~% کاهوی وامانده در آری به دام
# 96 شیر شود صید دو آهوی من %~% روبهکا خیره میا سوی من
# 97 شیر زنم ای بره شیر مست %~% شیرزنان را که کند زیر دست
# 98 آن بره نازک نغز سره %~% مات شد از آن سخنان یکسره
# 99 بار دگر از دو لب نوشخند %~% خواست که سازد بره را گرگ بند
# 100 گفت که ای انسی وحشی خرام %~% چشم تو آورده ددان را به دام
# 101 چند در این خانه چرا می‌کنی %~% جلوه درین طرفه سرا می‌کنی
# 102 بهر من این خانه خریدست شاه %~% تا نبرد کس سوی این خانه راه
# 103 فارغ از اندوه شد آمد شوم %~% روز و شب آسوده درا و بغنوم
# 104 خانه گر از تست من اینجا که‌ام %~% خفته به سرداب ز بهر چه‌ام
# 105 ور ز من این خانه تو پس کیستی %~% جلوه‌کنان هر طرف از چیستی
# 106 بره کش از هوش تهی بود مغز %~% گوش فرا ده بدان گفت نغز
# 107 آن سخنان را چو ز خاتون شنود %~% یک‌ دو سه عسطه زد و برجست زود
# 108 همچو کسی کز پی تقلید کس %~% بجهد و خنبک زند از پیش و پس
# 109 جست ز هر سوی و همی زد عطاس %~% مهره در افکند تو گفتی به طاس‌
# 110 بانوی شه آهوک سیمبر %~% خیره شدش چشم پلنگی به سر
# 111 گفتش کای بره ز بس ریمنی %~% مانا کز تخمه اهریمنی
# 112 روبهکا بس کن ازین مکر و بند %~% شیر ژیان را چه کنی ریشخند
# 113 خرس نیی خرسک بازی چرا %~% خصم نیی دوست گدازی چرا
# 114 این همه تقلید چو عنتر چه بود %~% عطسه‌ئی مغز مکرر چه بود
# 115 تا که ترا گفت که موذی نیی %~% بره نیی لاشک بوزینه‌ای
# 116 عطسه‌زنان چند ز جا می‌جهی %~% گه به زمین گه به هوا می‌جهی
# 117 بس کن ازین گرگ دلی‌ ای بره %~% چند به خورشید کنی مسخره
# 118 تا کی چون موش نمایی دغل %~% گربه حیلت بفکن از بغل
# 119 بار خدایی که ترا بره کرد %~% گرگ صفت از چه ترا غره کرد
# 120 الغرض از شومی‌ات ای شوم بخت %~% من کشم این لحظه ازین خانه رخت
# 121 این تو و این خانه و این جایگاه %~% این من و از کید تو جستن پناه
# 122 سگ بسرایی چو نماید قرار %~% نیست در آن خانه ملک را گذار
# 123 طوطی همدم نشود با غراب %~% شب چو درآید برود آفتاب
# 124 گیرم این خانه بهشتی بود %~% چون تو کنی جای کنشتی بود
# 125 گر تو درین خانه نمایی مقر %~% گرچه بهشتست نماید سقر
# 126 جنت از آن گشته مهذب بسی %~% زانکه در او نیست معذب کسی
# 127 هرکه به مردم برساند گزند %~% گرگش‌ دان گرچه بود گوسفند
# 128 ای دل از معنی هر قصه‌ای %~% کوش که باری ببری حصه‌ای
# 129 قصدم ازین قصه نبد یکسره %~% صحبت بانو و سرا و بره
# 130 بانو روحست و سرا روزگار %~% بره همان سیرت ناسازگار
# 131 جا چو کند سیرت بد در بدن %~% روح گریزد به ضرورت ز تن
# 132 کوش که از سیرت بد وارهی %~% تا به سرای ابدی پا نهی
# 133 هرکه به جان سیرت بد ترک کرد %~% صحبت نیکان جهان درک کرد
PageV01P000