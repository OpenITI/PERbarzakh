######OpenITI#

#META# Creator: escriptorium
#META# Created: 2025-02-14T21:50:33.193538+00:00
#META# LastChange: 2025-02-14T21:50:33.193557+00:00
#META# transcription layer pk: 13017
#META# transcription layer name: kraken:all_arabic_scripts
#META# avg transcription confidence: 0.9559479341777196


#META#Header#End#

![image filename](./0642HamdAllahSarakhsi.AcjubaMahjuba_0036.png)

# بسم اللّه الرّحمن الرّحيم
# شکر و منّت خدای را که به کمال۱ نوال و فرط۲ مثابت قدریّت، آدمی را که اشرف
~~موجودات است، نمودار مکوّنات گردانید. هرچه در تحت خلقت آدم از علی تا ثُری از
~~آن به خاصّیّت، در حلیت بشریّت مرکوز کرد، تا ذات اعجو بهنمای انسان، آینهای
~~مصقول آمد که ذوی العقول به نظر بصيرت، مجموعهٔ فطرت کونین در او بعیان
~~مشاهده کنند۳.
# چنانکه فرمود، عَز۴َّ شَأْنُهُ. (سَنُرِيهِمْ آياتِنَا فى الْافَاِق وَ فیى انْفُسِهِمْ) [فصلت /٥۳].
# پس به حکمت نا منقضی بعضی از آدمیان را برگزید و به خِلَع عواطف [و] اصناف
~~الطاف مشرّف ومخصوص گردانيد. كمَا قَالَ أللّهُ تَعَالَى: (وَ رَفَعْنَا بَعْضَهُمْ فَوْقَ بَعْض
~~دَرَجَاتِ) [زخرف /۳۲]
# اولیاء خویش را به مزید کرامت از کافّهٔ خلق ممتاز گردانید و در حُجُب جلال
~~خویش مستور گردانید. کمّا قالَ جَلِّ ذِکرُهُ: اَوْلِیَانِی تَحْتَ قِبَابی، لَا یَعْرِفُهُمْ اَحَدُّ غَیْرِی، تا به
~~کثرت زحمت خلق در فتنه و فترات نیفتند.۵ و از مراتب قرب و وصول به منازل
~~انحطاط اختلاط غفلت نگرایند و همچنين انبيا را - عَلَيْهمُ اُلسَلاَمُ - که سُکّان سراپردهٔ
~~عصمت و خواصّ حضرت جلتند به رتبت رسالت و منزلت نبوّت مشرّف کرد و در
~~حظایر قرب قدس و مراحل محبّت و انس هریک [را] مقامی عالی و درجتی رفیع
~~ارزانی داشت و از بهر اظهار آثار حقّ و اخفای رسوم باطل، ایشان را به خلق فرستاد و
~~به شروع در اعمال دعوت منشور داد، تا بر مقتضای" فرمان حقّ، جنّ و انس را از طریق

PageV01P001

![image filename](./0642HamdAllahSarakhsi.AcjubaMahjuba_0037.png)

~~طغیان با منهج صلاح و جادّه۱ٔ فلاح آرند و به موجبات نفیسهٔ فردوس و هدیّات جنات
~~عَدن وعده دهند۲ و ازانواع عقوبات و درکات دوزخ بیاگاهانند۳ و به شدّت عذاب مُولم
~~تخويف دهند، تا بعد از تبليغ رسالت، خلق را بر حقّ حجّتی نباشد.
# كما قال ألله تعالى: (لئلا يكون للناس على ألله حجة بعد الرسل)ء]
# پس از ميان عناصر مطهّرهٔ رسل، خلاصهٔ خلقت و زبدهٔ فطرت، خواجهٔ بشر۴،
~~شفيع روز محشر، کوکب اوج سعادت و ستارهٔ فلک هدایت مبلغ رسالت و ماحی
~~ضلالت، ابوالقاسم محمّد بن عبد ألله بن عبد ألمطلب را - صلوات ألله و سلامه عليه -
~~برگزید و هر چند ممکن گردد از مراتب عزّ و منازل شرف و قربت و محبّت مکانت۵ و
~~سعادت و علوّ مقامات، و فرط کرامات و ظهور عجایب معجزات و رموز غرایب
~~مکرمات در باب وی تقدیم فرمود. کَمَا قَالَ اُللّهُ تَعالی:
# (وكان فضصل الله عليك عظيا)]، شعر
# ای بندهٔ در که جلالت %~% خـورشيد مطالع رسـالت
# از تابش نور وی همه خلق %~% جان برده زظلمت و ضلالت
# کرده ز برای جبرئیل او %~% دربادیهٔ فلک دلالت
# حق کرده زبهر عرض جاهش %~% کار دو جهان بد و حوالت
# آنگه آدمیان [را] اتباع و اشیاع آن سرور انبیا گردانید...٦
# و على [ع] را به استعلاى مقام رجوليّت و استعداد محاربت و شجاعت، در
~~لشکرگشی و مُفسد کُشی دستی مطلق داد تا به حُسام انتقام، ظُفر کُفر از انملهٔ ملک
~~بینداخت و اطراف جهان از خبث عقاید اهل بدعت بپرداخت و کار ملّت مصطفوی نظام
~~گرفت و امور دین احمدی اتمام پذیرفت. چنانچه فرمود جَلّ ذِکْرُهُ: (الْیؤْمَ اَکْمَلْتُ لَکُمْ
~~دِينَكُمْ وَ أقْمَمْتُ عَلَيْكُهُ نِعْمَت وَ رَضِيتُ لَكُمُ اٱلْإشْلَامَ دِيناً) [مائدة [۳]
# صد هزاران تُحَف تحیّات و هدیّات مَبَرّات و سَنيّات مَسرّات، از عالم غيب، نثار
~~روضهٔ مقدّس و مضجع مبارك خواجهٔ کاینات و سرور موجودات محمّد مصطفی -
~~عَلَيْهِ اَفْضلُ ألصَّلّواتِ - باد. شعر

PageV01P002

![image filename](./0642HamdAllahSarakhsi.AcjubaMahjuba_0038.png)

# يَا خَيْرَ مَنْ رَقَدَت۱ْ فی الْقَبْرِ اَعْظُمُهُ %~% وَ طَابَ مِنْ طِيبهِ الْقِيعَانُ وَ ٱلْأَكُم ٢
# نَفْسِى اَلْفداء۳ُ لِـقَبْرِ اَنَّتَ سَاكِنُهُ %~% فيه الْعَفَاف وَ فِيهِ الْجُودُ وَ الْكَرَمُ
# بعد از تنزيه و تقديس جَلّتْ قُدْرَتُه و درود و تحيّت بر سيّد رسل - عَلَيْهِ اُلسّلَامُ -
~~شمّهای از حقایق سرّ این مجموعه گفته آید۴ و طرفی از موجبات استجماع معانی این
~~کتاب شرح داده شود.
# سالها بود تا مصنّف اين کتاب، اَضْعَفُ خَلْقِ أاللهِ وَ اَعْجَزُ عِبادِهِ، حَامِدُ بْنُ فَضْل أللّهِ
~~ابن مُحَمّدِ ألسرَخسی - اسعده ألله فی ألدارين - می خواست که تصنيفی سازد و پندنامه
~~[ای] پردازد، مشتمل بر مواعظ و حکمت و امثال و حکایات و مُخْبِر از تواریخ ملوک و
~~سلاطین از فهم معانی و درک اسرار۷ آن مُشفّع و محظوظ میگردند. و عمری در این
~~هوس و مدّتی در این فکرت دیگ سودایی میپخت و به تأمّل و تفکّر۱ به حسن و قبح
~~عاقبت و خاتمت این عمل نظر شزر۹ می کرد و از مدبّر عقل و مُنْهِی خرد در [این] باب
~~مشورت [و] استمداد میفرمود. عقل و خرد رهنمایش جواب بسزا میداد، [می] گفت:
~~هر کس که در این معنی خوضی دارد و در مثل این عمل شروعی پیوندد، اگر چه به
~~رنجی تمام تصنیفی منقّح مشروح بسازد، خطری بزرگ اقدام نموده باشد و خود را در
~~وحل وقیعت و ورطهٔ دوست و دشمن انداخته. از آن قبل که دوستان از سر غیرت و
~~غبطت اندک مایه طعنی زنند و غبنی باشد و دشمنان را از روی۱۰ حقد و حسد و دیگر به
~~تقبيح و مذمّت مشغول شوند. پس به همهٔ وجوه مصنّف را هدف تیر آفات و وقيعات
~~باید بود، که بزرگان گفتهاند که مَنْ الْفَ فَقَدِ آسْتَهْدَفَ. امّا چون تو را در این کار رغبتی
~~صادق است و در این عزیمت۱۱ میلی بکمال داری، باری برعَمیا رنج بیهوده نباید برد و
~~در هر شغلی که شروع کنی چنان به اتمام باید رسانید که مثوبات دو جهانی را جامع باشد.
~~اگر مجموعهای میسازی تا خلایق از آن متیقّظ شوند بدین معنی ثواب و آجرت مُحصّل
~~شود، جانب۱۲ نفع دنیا را معطّل نتوان گذاشت.

PageV01P003

![image filename](./0642HamdAllahSarakhsi.AcjubaMahjuba_0039.png)

# بر سنّت متقدّمان ۱، بنای کتاب بر نام صاحب دولتی باید نهاد تا هم به یمن۱ اقبال او
~~زودتر تمام گردد و هم از جذب منفعتی حالی و جرّ مبرّتی۲ مآلی ۳ مقالی نباشد.
# این ضعیف بدین مکاوحه ومناظره مدتّی مدید بماند۵ و از چپ و راست نظر
~~فراست میانداخت که کسی از ملوک زمانه را خریدار هنر میدید. رغبات پادشاهان از
~~تربیت اهل علم سخت فاتر و قاصر مییافت. بدین سبب اندکی تکاسل کرده میشد و از
~~سر نومیدی بر جمع کتاب زیادت اقبالی نمینمود. ناگاه نور عقلش درتیه تحیّر دلیل و
~~رهبرآمد و گفت: چون بضرورت، طیف این هوس و خیال این تمنّی از ضمیر تو کم
~~نمیشود و شاهی علم پناه می طلبی که اساس این مجموعه برنام وی نهی، لاشکّ تو را"
~~اتّباع سنّت و اقتفای اثر والدهٔ خویش کاتبة السرخسی - رَحِمَهَا اُللهُ تَعَالی - باید کرد که در
~~مدت عمر چندین تصنيف لطيف ساخت و بیشتر تصانیف خویش به نام پادشاهانی تمام
~~کرد که از خاندان معظّم اتابک سعید ایلدگز - بَرّدَ أللهْ مَضجَّعَهُ - بودند. چون کتاب
~~«مفرّح القلوب) كه به نام مبارك اعدل الملوك جهان پهلوان، اتابک سعید محمّد -قَدَّسَ
~~ألله رُوحَه - تمام كرد ومجموعه «مسرّة الارواح» وكتاب «مفتاح الفلاح» كه به نام
~~خداوندان، اتابك مرحوم شهيد، قتلغ اينانج۷ و سلطان سعيد ابوبكر - آنارَ أللّهُ بُرْهَانَهُمَا-
~~بساخت۸ و از صلات وهبات ایشان حظ۹ّ تمام برداشت. اکنون در این عهد هنروری
~~که وارث آن ملک و خلف شایستهٔ آن خاندان شاهی و پیرایهٔ آن دودمان۱۰
~~پادشاهی۱۱، حضرت خدایگان عالم حامی اولاد بنی آدم، خسرو گیتی گشا، شهریار
~~فرمانروا، پادشاه مبارك ظلّ، ملك عادل، خاقان سليمان سریر، سکندر جهانگیر،
~~تاجبخش وظفر عزم، جمشید رای و درست حزم، کسری انصاف نصرت حشم،
~~فریدون فرّ میمون قدم، اتابک مبارک رایت، کشور گشای ظفر آیت، مظفّرالدّنیا و
~~ألدين، عضد ألاسلام و ألمسلمين، ملجأ ألمظلومين، غياث ألملهوفين، قامع ألكفرة و
~~ألمشركين، قاتل ألخوارج وَ ألمْتَمَرّدينَ، ألنَّاجى بِعَدْلِه يومَ ألعرض، ظل الله فی ألارض،
~~ابو ألمظفّر قزل ارسلان، ازبك بن الحمّد است، شيد ألله قصور إقباله و نظم فى

PageV01P004

![image filename](./0642HamdAllahSarakhsi.AcjubaMahjuba_0040.png)

~~مسالِکِ ۱ الْاِفْبَالِ دُرَرَ اَحْوَالِهِ. چون این معنی مصوّر و محقّق گشت، تصنیفی بکر بباید
~~ساخت و به نام این پادشاه پردل۲ مقبل تمام کرد، تا هم به انجاز آن خدمت در جهان
~~نکونام شوی و هم بعضی از حقوق نعمت آن خاندان - که تا ابد باقی باد - گزارده۳ باشی.
# این ضعيف چون از اشارت عقل، این بشارت شنید، از سر۴ روشندلی به همّت عالی
~~روی به کار آورد و بر وفق مراد و قضیّت آمنیّت خویش، مجموعهای از بدایع چکم و
~~نوادر امثال بر این منوال بساخت و به فرّ القاب همایون خدایگان عالم، شاهنشاه اعظم،
~~قبلهٔ اقبال [بنی آدم] و قدوهٔ ملوک - خَلّدَ أللّهُ مُلْکَهُ - مزیّن و مشرّف کرد و از آن قبل که
~~در ممالک عالم و بسیط ربع مسکون، هیچ فرماندهی امروز یافته نمیشود که چندین عزّ
~~و حشمت و شرف و رتبت و رفعت و جلال و عظمت و اقبال۵ دارد که [او] حَشَر
~~ملوک را به توفیق سبحانی و تأیید آسمانی مسلّم داشته و [او را] میسر شده است. به هر
~~طرفی که رایت دولتش توجّه کرد، خبر آن فتح ناگهانی و نصرت شایگانی او را مستقبِل
~~شد، که خاطر اکیاس النّاس از ادراک آن عاجز آمد و فهم و وهم عقلا به کنه نهایت آن
~~نرسید. تا به مدد لطف الهی بر تخت شاهی ممکّن شده، بس دشمنان ملک را در خاک
~~هلاک انداخت و بسی بندگان متمّد را که عنان عبودیّت از حدّ مطاوعت او بتافته بودند،
~~به گوشمال بأس خود تأدیب فرمود و اطراف ممالک ایشان را به رزانت۲ رای ملکانه و
~~اصابت حزم خسروانهٔ خویش در ضبط آورد و رعایای آن بِقاع، به اصطناع [و]
~~معدلت، مرفّه و آسوده گردانید. شعر۷
# فَتَحْتَ عَلَى الْوَرَى بالْعَدْلِ بَابَكْ %~% وَ صِيرْتَ مِنَ الْعُلَى اَعْظَمَ اتَـابَكْ
# و اَهقت الَّذی عَـادَاکَ اَفَّ %~% دميت إليه مقطافا شهابك۸
# زهی تیغت جهان یکسر گرفته %~% دل حاسد ز تو اخگر گرفته
# همایتاباز زرّین علمهاست %~% جهانی فتح زیر پر۱۰گرفته
# از در سمنان تا به سر حدّ اخلاط۱۱ و از کنار دریای قلزم تا به ناحیت بغداد حریم

PageV01P005

![image filename](./0642HamdAllahSarakhsi.AcjubaMahjuba_0041.png)

~~ملکی بدین عظیمی به فرّ دولت و یمن ظفر مخزون۱ و مضبوط کرده است و بر بندگان،
~~مسلّم و مقرّر داشته و از هیچ جبّار در آن دیار اثر نگذاشته. لاجرم بدین صفت، سبب
~~خوف و بأس [و] رغبت و هراس او در دلها قرار گرفته است و خرد و بزرگ لشکری
~~طَوْعاً وَ کُرْهاً چنان مطیع حکم روان و منقاد فرمان نافذ وی شدهاند که۲ هرگز خیال
~~خلاف او به خاطر ره نیارند داد. چنانکه گفتهاند: شعر
# ميَبْقَ لِـلنَّاس شَىْٔهُ مَـاتَمَلَّكَهُ %~% بالْقَهْر وَ ٱلْبَأسِ لَاعَبْداً وَ لَاحْرَاً
# و عجبتر آنکه از پرتو سعادت او در عهد ملک میمونش - که تا حشر باقی باد-
~~اعجوبهای روی نمود که هرگز وهم کسی به کنه آن نرسیدی و خاطر هیچ عاقل وجه
~~حدوث آن قبول نکردی. مثلاً سوختن از آب وتری از آتش دلپذیر بودی و ظاهر
~~گشتی، این واقعه کس باور نداشتی و کدام خردمند تصوّر کردی که جمعی متمرّدان از
~~دین حق تقاعد نموده و از شرع احمدی برگشته، و بیخ کفر و ضلالت در دل ایشان راسخ
~~گشته و سمت بدعت [و] الحاد در جبلّتشان۳ جایگیر آمده، بعد از آنکه در قلاع محکم
~~و بقاع حصین پناه جسته بودند و متمکن گشته، به برکت همّت صاحب دولتی بهشتی و به
~~فرّ دولت فرماندهی موحّد، جمله مسلمان شوند و شرع را بطوع قبول کنند و از قطع
~~طریق و قتل ناحقّ دور و نَفور گردند؟ انصاف، حکم نافذ آن شاهنشاه معتقد و شهریار
~~خوب سيرت، جَلَالُ ألدُّنْيَا وَ ألدِّين غِياثُ الْاِسْلَام وَ الْمُسْلِمِينَ، مُظهر الحقّ، مشفق الخلق،
~~ناصر ألشنّة، قامع البدعة ابوالفتح حسن بن محمّد - مَدَّ ألله ظِلال جلاله - بسى حق بر
~~اسلام ثابت کرده. العجب نفاذ حکمی که به یک رقعه جهانی را از راه ضلالت بگردانید
~~و به۴ شارع شرع و منهج حقّ رسانید. از ترس صولت و هیبت سیاست۵ وی، کس را زهرهٔ
~~مخالفت و مجال جدال نبوده است.
# شعر،
# هیبتش گر بگذرد بر کوه قاف %~% خاک گرداند همه اجزای او
# چون کار مسلمانی تمام بساخت و رسوم بدعت بکلی بر انداخت و روی۱ به غزو و
~~جهاد آورد و به حکم مجاورت [و] همسایگی مملکت، ثغر شهر بیلقان، به پادشاه

PageV01P006

![image filename](./0642HamdAllahSarakhsi.AcjubaMahjuba_0042.png)

~~اسلام، اعظم اتابك - ضَاعَفَ أللهُ جَلَالَهُ - پيوست، و به مشاهدهٔ طلعت خجسته و ملاحظهٔ
~~ناصيةٔا مبارک یکدگر شاد و مستسعد شدند و از سر صفای سینه و صدق مصادقت،
~~دست برادری دادند. نه چندان الفت و محبّت و خلّت۲ و مودّت میان ایشان ظاهر گشت
~~که در حدّ و حصر آید۳. از یکدلی و یگانگی چنان با هم دوست بودند که گویی دو مغز
~~در یک پوست بودند. چنان که این بیت گفتهاند. شعر،
~~لَـقَدْ تَمَـازَجَ اقَـلْبَانَا٥ كَأَنَهُـمَا تَـرَاضَـعَا بِـدَمِ الْاَحْشَـاءِ لَا اللَّبَنِْ
# پس به معاونت و مظاهرت یکدگر به قمع و قهر اعدای دین پرداختند. آن دو شاه
~~چون خورشید و ماه در برج اتّحاد با هم قران کردند. قیامت از میان کفر برخاست (وَ جُمعَ
~~الشَّمسُ وَالْقَمَر) [قيامة/۹]. از ظهور آن جمعيّت لرزهٔ هيبت و رعد۱ خوف بر نهاد كفّار
~~مستولی گشت و خون۷ در تنشان از آن اندیشه منجمد و فسرده شد. بیت
# انـدیشهٔ قهر تو عدو را %~% مغز از دل۸ استخوان گرفته
# و آن نوع فتح و نصرت، اسلام را هم به برکت دولت و یمن۹ اقبال خدایگان عالم
~~خسرو معظّم اتابک اعظم - خَلَّدَ أللهُ مُلْکَهُ - دست داد. ایزد تعالی این پادشاه دادگر را از
~~دستبرد چرخ جافی و نوایب مصایب زمانه در کنف لطف خود مصون داراد۱۰ و خاندان
~~قدیم وی را تا به محشر مؤبّد و مخلّد گرداناد. بحَقِّ مُحَمّدِ وَ آلِهِ اَجْمَعِینَ.
# بيت:
~~هست امیدّم که دایم در پناه لطف ایزد تا فلک پاید۱۱ بپایی تا جهان پاید۱۲ بمانی
# این ضعیف که دعاگوی دولت است، از فرط هواداری، این کتاب به نام مبارک ساخت،
~~تا شرف مطالعهٔ کُتّاب خدایگان عالم بیابد. چون در محلّ قبول افتد این داعی را بر اکفا و
~~اقران بس تفاخر باشد و در جهان به عنایت شاه منظور و ملحوظ شود و نام این مجموعه
~~«اعجوبه و محجوبه» كرده شد، وَ أللّهُ الْمُوَفَقُ اِلَى ألرَّشَادِ وَ الْهَادِى اِلَى ألصَّواب.

PageV01P007

![image filename](./0642HamdAllahSarakhsi.AcjubaMahjuba_0043.png)

# آغازداستان اعحوبه و مححوبه
# چنین آوردهاند ملاحان بحار اخبار و سیّاحان بیدای اسمار که در قرون ماضیه و
~~سنین سالفه، پادشاهی بود در دیار عجم از نژاد جم در امور جهانداری بکمال و در
~~تربیت شهریاری بجمال. مملکتی بلاحدّ و لشکری بلاعدّ. مَلِکی مَلک سیرت و شاهی
~~خوب سریرت. در عدل و بذل انوشروان وحاتم و در علم وحکمت لقمان و سلیمان با
~~خاتم. اخلاقی۱ حمیده و طریقی پسندیده. اهل فضل و علم را در روزگار وی۲ روز
~~بازار، و صادر و وارد را از انعام و اکرام وی ارزاق و ادرار. سفرهٔ عامّ کشیده و نوالهٔ نوال
~~او به خاصّ و عامّ رسیده. در مجاملت و معاملت وحید ایّام و در ملاحت و سماحت تمام
~~و او را سمّاح۳ نام. و به حکم آنکه شاعر گفته است. بیت
~~على الخصوص كسى را كه طبع موزونست %~% چگونه دوست ندارد شمایل۴ موزون
# طبع لطيفش با خوبرويان و جعد مويان ميلى داشت و لطف طبعش يك لحظه
~~بی حضور۵ دلجویان نگذاشت. مجالست و مخالطت بدیع صورتان مناسب طبع۲ وی
~~افتاده بود و مؤانست لطیف سیرتان [بدعت] نهاده، اتّفاق خواجهای بازرگان از طرف
~~روم و مصر بدان شهر برسید. خیلی بندگان چابک و پروردگان نازک داشت. چون شاه
~~سمّاح را آگاه کردند و از قدوم وی خبر یافت به احضار وی فرمان داد. خواجهٔ بازرگان
~~با تُحَف و هدایا روی به درگاه پادشاه نهاد و عَتَبهٔ بارگاه جهان پناه، به لب ادب بوسه داد
~~و به شرف ملاحظه پیوست و دعاهای خوب و ثناهای مرغوب مرتّب داشت و بنشست.
~~ملک وی را [به] پرسش شاهانه بنواخت و سایهٔ مرحمت و عاطفت بر سر وی انداخت
~~بعد از ترحیب۷ بیاندازه به روی تازه گفت: چند کنیز که۸ در خورد نظر عزیز ما باشد
~~دربایست است. اگر دارد بیارد. بازرگان زمین بوسیده گفت: بیت،
# گر زهره کند نزول از چرخ کبود %~% اندر خور بزم شه کجا خواهد بود؟
# آنچه دارم بیاورم. سایر بندگان و بردگان در نظر ملک عرضه کرد. از آن جمله، هیچ
~~مناسب و موافق نیفتاد۹. فرمود که ما را به حسن۱۰ صورت مجرّد التفات نیست. بل

PageV01P008

![image filename](./0642HamdAllahSarakhsi.AcjubaMahjuba_0044.png)

~~مجموعهای می خواهیم که به حسن۱ صورت و لطف۲ سیرت مزیّن باشد و در لباقت۳ و
~~ظرافت و کفایت و کیاست، معیّن. چنانکه گفتهاند: بیت،
~~پاکیزه روی در همه شهری بود ولیک  نه چون۴ تو پاکدامن و پاکیزه خو بود
~~بازرگان درفور جواب داد که «ملک را در زندگی۵ جاودانی باد، چنین مطلوبی و سیرت
~~خوبی ندیدهام و نشنیدهام مگر در شهر مصر در حرم عزیز دو کنیز باتمیز که با وجود
~~اناثت و سنّ حداثت۱ به وفور فطنت و حصافت موصوف و معروفند و چون آفتاب و
~~ماه در عالم مشهور و موصوف. در بذله۲ و نکته یگانه و در صباحت وملاحت نادره۱ٔ
~~زمانه. چون در مکالمه و مفاوضه آیند هزار سحبان و حسّان، عاجز نمایند و چون
~~حکایات و روایات تقریر کنند۹ فصحا [و] بلغای جهان غرق عرق تشویر شوند۱۰. عزیز
~~را درِ دیده به روی آن دو۱۱ روشن است و حجره از چهره۱۲ٔ آن نازنینان گلشن. به
~~مؤانست ایشان روزگار می گذارد و جز مجالست با ایشان هیچ کاری دیگر ندارد. چنانکه
~~گفتهاند: بيت،
~~جز آن دو پری روی وملک خوی نبیند اندر خور چون حضرت تو دیدهٔ ایّام
# شمّهای از خصایل و فضایل اعجوبه و محجوبه و حسن بی نهایت و دانش با کمال
~~ایشان باز گفت و در وصّافی و مدّاحی نیک افراط نمود. بیت،
# مداحی خصلتش چنان است مرا %~% کز مدحت او خدا عيانست۱۳ مرا
# ملك سمّاح چون وصف اعجوبه و محجوبه بشرح بشنيد، هوس انس ایشان در
~~خاطرش متمکّن شد و غرس محبّت در دلش بیخ راسخ کرد. چنانکه لحظهای از ذکر
~~ایشان خالی نبودی و با مقرّبان حضرت از التفات ضمیر و میلان طبع و دل نگرانی
~~خویش، نوعی شرح دادی. مَنْ اَحَبَّ شَیْياً اَکْثَرَذِکْرَهُ. روزی وزیر را گفت که در درک این
~~مقصود ما را تدبیری اندیش، که وصال اعجوبه و محجوبه از پیش خاطر غایب نمی شود.
~~هر چند استخراج ایشان از حرم عزیز مصر مستحیل و مستبعد مینماید، لیکن جهد در

PageV01P009

![image filename](./0642HamdAllahSarakhsi.AcjubaMahjuba_0045.png)

~~همه ابواب معتبر است. وزیر گفت: جز به مکر و حیله بر این مراد قادر نتواند بود. از آن
~~سبب که اگر مالهای جهان در معرض قیمت ایشان بر عزیز مصر عرضه دارند، از دل به
~~فرقت ایشان رخصت نیابد و اعجوبه و محجوبه را با آن همه ذکا و فطنت و دها و خبرت
~~فریفتن هم صورت نبندد. در اتمام آن مهمّ مردی مکار محیل میباید که به بدیههٔ عقل و
~~نتیجهٔ رای صایب، این کار چست بپردازد و من بنده را دوستی است نام او طیفور منظور،
~~انصاف جوانی لَبِق۱ و ظریف و برنایی خوش منش است. ربع مسکون زیر قدم آورده
~~است و از هر انواع علوم حاصل کرده. در اصول و خلافیّ و فقه و کلام و غیره تمام و از
~~تجارب۲ زمانه ذخیرهای نفیس به دست آورده. همهٔ زبانهای مختلف آموخته است و
~~در لغت عرب خود مهارتی بکمال دارد. این عمل لایق چنو عاقلی است. اگر بی تحرّزی
~~تقبّل کند، در حصول مرام زیادت ابطائی نرود ملک در حال به آوردن طیفور مثال داد.
~~چون به حضرت درآمد در حال به بدیهه فصلی آراست و نظم و نثر در مدحت شاه
~~بگفت و شرایط حسن۳ ادب و رسوم نیک نامی بندگی به جای آورد. ملک سمّاح بعد از
~~مراعات و اکرامی تمام در حکایت اعجوبه و محجوبه خوض کرد و قصّهٔ رغبت خویش
~~به وصلت ایشان بعضی باز نمود. و فرمود که ای طیفور ما را به خرد و حصافت تو یقینی
~~تمام است و در نجح۴ این مقصود و ادراک این مطلوب به نوعی از بدایع حیل و نتایج
~~حکمت تو محتاجیم چنانکه گفتهاند: فَاَرْسِلْ حَکِیماً وَ لَاتُوصِهِ
# هر چند زودتر به دیار مصر باید رفت و از سر دانش بر آن وجه که دست دهد، آن
~~دو طرفه را پای بسته بدین غرفه آورد.
# طیفور زمین عبودیّت بوسه داد و کمر مطاوعت و انقیاد در میان جان بست وبه
~~رغبتی صادق و همّتی عالی روی در کار آورد. ملک سمّاح فرمود تا حِملی شگرف از
~~انواع امتعه ترتیب دادند و با نقدی تمام جهت نفقه در صحبت طیفور همراه کردند. چون
~~به مصر رسید به رسم تجّار جایی نزول کرد. چندانکه اندک مایه آسایشی بیافت، بعد از
~~آن در شهر گشتن گرفت و با هر صنف مردم اختلاط آغاز نهاد و بر مقدار فهم هر طایفه
~~فصلی نغز می پرداخت و بر وفق مزاج هر قومی مزاح۵ مریح ایراد میکرد۹، چنانکه

PageV01P010

![image filename](./0642HamdAllahSarakhsi.AcjubaMahjuba_0046.png)

# دلهای خاصّ و عامّ به محبّت و مودّت او مفتون و مشحون شد. چنانکه زبان ایّام
~~بدان ناطق است. بيت،
# دلها همه صيد چشم جادوی توند %~% جانها همه بندهٔ دو ابروی توند
# آخر عزیز مصر را از لطف محاورت و طیب۱ طبع طیفور خبر دادند. بفرمود تا طیفور
~~را به مقام بزم و مجلس طرب حاضر گردانیدند. طیفور چون مجال قربت دریافت، برفور
~~چندان حکایات لطیف و اشعار طربانگیز فرو۲ خواند که عزیز را از لذّت حلاوت نطق وی
~~ترک مطرب و سماع حاصل شد و به استماع کلام خوب او مشغول گشت و میگفت: شعر،
~~كَـلَامٌ بَـلْ مُـدَامٌ بَـلْ ِنـظَامٌ مـنَ المـروْجَانِ بِـالْحَبَّ الْـغَمَام
~~يَـلَدَّكاَنَــهُ رَوْحٌ وَ رَاحٌْ وَتَمْــشِى فِی الْـعُرُوقِ وَ فِی الْعِظَامِ
# عزیز مصر از لباس خاصّ خویش طیفور را تشریفی فاخر ارزانی داشت و فرمود که
~~پیوسته ملازم حضرت ما باید بود، تا از فواید علوم تو بهره مند میشویم و از املای
~~حکمت تو محظوظ می گردیم. طیفور در فور پای تخت عزیز را بوسه داد و گفت: بیت،
# هر چه فرمایی به جان فرمان کنم %~% ناکسیها را مگر درمان کنم۳
# به درجهای عزیز مصر را مشغوف و مغرور هنرهای خویش گردانید که۴ لحظهای
~~بی مصاحبت او مصابرت نکردی. چنانکه در حرم خاصّ ملک راه یافت و به وقتی که
~~اعجوبه و محجوبه با یکدیگر مشاعره۵ کردندی و در حضرت عزیز از هر نوع سخنها
~~گفتندی، طیفور هر یک را به حکایتی منقّح پاکیزه و به شعری بدیع بکر، مجابات و
~~مفاوضه کردی و در خدمت عزیز مصر از بهر حفظ ادب پشت سوی اعجو به و محجوبه
~~بکردی و به گوشهٔ چشم به جانب ایشان ملتفت و ملاحظ٦ بگشتی چون مدّتی بر این
~~منوال مراسم عبودیّت اقامت کرد، به رفقی۷ و بصیرتی تمام روی به کار حیلت آورد و در
~~ترتیب۸ شغل که پیش داشت بی تکاسل شروع کرد و دو۹ جمّازهٔ جهنده بخرید که بر باد
~~در تکاپوی سبق بردندی و در چُست۱۰ جستن از برق پیش آمدندی۱۱. چنانکه گفتهاند:

PageV01P011

![image filename](./0642HamdAllahSarakhsi.AcjubaMahjuba_0047.png)

~~بت.
# نرَى خَلْفَهُنَّ مِنْ سُزعَةِ %~% الرجع ميسأ كأنها هنعاء
# پس به ده فرسنگی شهر رباطی به دست کرد و معتمدی از آن خود در آن رباط
~~بنشاند۲ و آن دو جمّازهٔ دیو پیکر را هر روز در آن رباط یک بار به وقتی معیّن۳ از
~~علفی۴ خوب۵ سیر کردی، آنگه به شهر آوردی و در رباط دست و پای ایشان عقال بر
~~نهادی و تا روز دیگر همان وقت گرسنه٦ داشتی. یس از بهر علف خواردن بدان رباط باز
~~بردی و هم بر این ترتیب۷ چند روز مواظبت میکرد تا شتران چنان خوگر۹ و متعوّد شدند
~~که چون طیفور بندشان برداشتی به یک تک تنها به رباط۹ باز رفتندی. پس طیفور معتمد
~~خویش را گفت: دو کنیزک خوب روی را از بهر تجارت خریدهام، نیک ستیزنده و
~~گریزندهاند. ایشان را بر این جمّازگان بفرستم به تو. باید۱۰ که به احتیاط تمامشان ببندی و
~~آمدن مرا مترصّد باشی. یکباری جمّازگان را به شهر آورد و بسته داشت تا وقت علف از
~~ایشان درگذشت و در سوز مجاعت افتادند. چنانکه از شدّت گرسنگی بند گسل و بی قرار
~~شدند. طیفور فرصتی جست و عزیز مصر به عزم شکار به صحرا رفت. سبک جمّازگان را
~~حاضر کرد و در حرم خاصّ دوید. اعجوبه و محجوبه را گفت: عزیز به فلان باغ به
~~نزهتخانهٔ طرب نشسته است و قدوم شما را منتظر میباشد و مرا به حکم اعتماد به طلب
~~شما فرستاده است. مسارعت باید نمود تا مهمّ ملک فوت نشود. اعجوبه و محجوبه
~~چون او را مقرّب و معتمد عزیز دانستند، مطاوعه و انقیاد راگردن نهادند و بی توقف چادر
~~گرفتند واز حجره بیرون آمدند. طیفور آن هر دو پریزاده را برآن جمّازگان دیو رنگ
~~باد پای ابرآهنگ سوار کرد و گفت:
# بچر۱۱کت عنبرین بادا چراگاه %~% بچم۱۲ کت آهنین بادا مفاصل
# شتران چون مرغان قفص شکسته از جای بجستند و از شغف علف خواردن به یک
~~تک، به رباط ۱۲ باز رفتند و اعجوبه و محجوبه را به معتمد طیفور سپردند. معتمد آن۱۴

PageV01P012

![image filename](./0642HamdAllahSarakhsi.AcjubaMahjuba_0048.png)

~~دو كنیزك را بر قضیّت وصّیّت محكم ببست۱ و متتظر و مترقّب بنشست۲. چون عزیز
~~از شکار به خانه باز آمد طیفور بر عادت گذشته کمر خدمت بسته پیش دوید و از سر
~~وقاحت به فصاحت در آمد و افسانههای چست۳ و مضاحک گفتن گرفت و ملک را
~~بدان انبساط وی نشاط می افزود. در آن میان فرمود که اعجوبه و محجوبه را بباید خواند
~~تا نکتههای تو را جواب گویند. هر چند در حجرات خاصّ طلب کردند، از اعجوبه و
~~محجوبه کس نشان نداد. از تعجّب آن حادثه حال بر عزیز متبدّل۴ گشت و بی خویشتن از
~~سوز۵ فراق ایشان، فغان به آسمان رسانید و این بیت بگفت: بیت،
~~فَـحُمِّ اِلَـيْكُمْ لَايُـفَارِقُ مَـضْجَعِى  شُهُودِى نُجُوم٦ُ اللَيْلِ وَهْٰىَّ شُهُودُكُمْ
# طیفور چون حزن و بکاو نوحه و اضطراب ملک [بدید] خود را چون غمناکی
~~ساخت و از سر رفق و تأنّی نرمک نرمک سخن آغاز کرد و به چرب زبانی دل عزیز باز
~~میداد، چندانکه از جزع و تضرّع لختی کم کرد۷ گفت: عمر ملک باقی باد. اعجوبه و
~~محجوبه هر چند دو کنیزک بی نظیر بودند، امّا نمیتوان دانست که ضعف انوثت و
~~نقصان زنی ایشان را بر چه مکر اغراکرده است۸ تا بر مثل جرأت آن اقدام نمودند و از
~~خدمت چون تو شاهی تقاعد روا داشتند.
# إِنَّمُنَّ نَاقِصَاتُ عَقْلِ وَ دِینِ. ملک گفت: نه۱۰ همانا که از اعجوبه و محجوبه با چندان
~~فراست و کیاست و خرد و دانش خیانتی صادر شود. مگر به گفت بدسگالی مغرور
~~شدهاند و به غدر او در شیکهٔ فتنه افتادهاند. طیفور گفت: رای ملک صایبتر. لیکن ایشان
~~را با آن همه فطنت و دور اندپشی کسی در غرقاب۱۱ خدیعت نتواند کشید. به قوّت فکر
~~بر مضمون این اسرار، سرّ ضمیر را وقوف و اطّلاع نمیافتد۱۲. امّا مقرّر است که از سیرت
~~کژ و جبلّت جافی زنان حسن عهد و وفا صورت نبندد. خاطر عزیز را به ذکر ایشان
~~پریشان نتوان داشت. بیت:
# دَعْ ذِكْرَهُنَ فَمَا لهنَ وَفَاهُ %~% رِيحُ الصَّبَا وَ عُهُوهُ هُنَ سَوَّاءُ

PageV01P013

![image filename](./0642HamdAllahSarakhsi.AcjubaMahjuba_0049.png)

# عزیز را از این سخن، اندک سکونی حاصل شد. طیفور اطراف کار فراهم گرفت و
~~ملازم خدمت همی بود. چندانکه ملک را از تجسّس و تفحّص و جست و جوی آن کار
~~یأس کلّی حاصل شد و به دیگر اشغال پرداخت، طیفور سبک فرو مولید و ساخته و
~~پرداخته اعجوبه محجوبه را برداشت [و روی] به دیار عجم نهاد.
# ملک سمّاح چون از آمدن طیفور و آوردن اعجوبه و محجوبه خبر یافت بفرمود: تا
~~محفهای از سیم و زر پرداختند و به جواهر و دیگر اجناس مرصّع گردانیدند و چند
~~مرکب خاصّ را به زر و زیور بیاراستند و با بسی خلعت گران مایه پیش طیفور فرستاد.
~~طیفور۱ اعجوبه و محجوبه را به اعزاز و اکرام تمام در آن عماری نشاند و خویشتن آن
~~تشریف فاخر ملک بپوشید و به مرکب خاصّ سوار شد. ملک سمّاح با تمامی لشکر به
~~استقبال تجشّم۲ فرمود و خلقی۳ عظیم به پذیره اقدام نمودند و به عظمت و کثرت تمام
~~شاه و لشکریان استقبال کردند و طیفور و اعجوبه و محجوبه را با بهجت و سرور و فرح
~~و حبور و نشاط به شهر درآوردند و به دولتخانهٔ شاهی نزول کردند. بعد از آن دست
~~حکم طیفور در جملهٔ ممالک شاهی نافذ گردانید و به نیابت خود او را مطلق گردانید و
~~هر چند ممکن گردد از تعظیم و ترحیب و اکرام و احترام و اعزاز و انجاز مواعید در باب
~~وی تقدیم فرمود و آنگه و ظیفه نهاد که چون از کارگزاری۴ ملک فارغ گشتی از اعجوبه
~~و محجوبه و لطف مفاوضهٔ ايشان حكايت خواستى، تا هر روز هر يك فصلی مشبع
~~پرداختندی و اعجوبه به استشهاد حکایتی بگفتی و محجوبه در فور به مجابات مناسب
~~آن حال هم در معرض، حکایتی بگفتی و قصّههای موافق و مطابق بگفتندی و این کتاب
~~بر وفق مکالمه و ترتیب مناظرهٔ ایشان بر ده باب نهاده شد تا محققان و مبصّران چون در
~~غور معانی آن مواعظ تأمّل کنند،۵ از اختیار واختبار و اعتبار حظّى مستوفى و نصيب
~~موسّع بردارند. وَ أللّهُ الْمْوَفَّق اِلى الخَيْرٍ وَ ألصّوَاب.

PageV01P014

![image filename](./0642HamdAllahSarakhsi.AcjubaMahjuba_0050.png)

~~باب یم: در صفت معدلت و انصاف
~~باب دوم: در صفت حلم ووقار
~~باب سوم: در اقامت سیاست بعد از تفتیش
~~باب چهارم: در ستودن شجاعت و رچولیّت
~~باب پنجم: در بیان سماحت و سخاوت
~~باب ششم: در مدح ثقت و امانت
~~باب هفتم: در منع رشک و حسد
~~باب هشتم: در کتمان سرّ از زنان
~~باب نهم: در تجنب از صحبت اشرار
~~باب دهم: در ذکر توگّل و قناعت

PageV01P015

![image filename](./0642HamdAllahSarakhsi.AcjubaMahjuba_0051.png)


PageV01P016

![image filename](./0642HamdAllahSarakhsi.AcjubaMahjuba_0052.png)

# باب یکیم در صفت معدلت و انصاف
# چون شاه سمّاح بر بساط جهانداری رسوم حکومت را اقامت کرد و آنچه به نظام و
~~قوام ملک منوط بود بر قضیهٔ اصابت رای به امضا رسانید، لحظهای در سراچهٔ رفاهیت۱
~~به طيبت نفس مشغول شد و از محاورة اعجوبه و محجوبه مستفید کشت. پرسید که
~~چیست آنکه سبب دوام دولت و موجب ثبات ملک است؟ و به کدام خصلت از
~~اطراف، مملکت را مضبوط و محفوظ توان داشت؟ اعجوبه گفت: دولت ملک مخلّد
~~باد. بنای خانهٔ دولت [به] پاس۲ عدل محکم است و حشمت شاهی و بسطت سلطنت جز
~~به مواظبت عدل و انصاف مؤبّد و باقی نتواند بود و گفتهاند که از اخلاص۲ و اخلاق
~~ملوک هیچ خصلتی شریفتر از عدل نیست، که نتیجهٔ برکت وی در جهان شایع است.
~~وثمره۴ٔ وی به خاصّ و عامّ متعدّی و هر که را از ملوک، ملک مستقیم و دولت پایدار
~~باید، لا شک از طریق جور و ظلم تقاعد باید نمود و بنای اعمال جهانداری بر قاعدهٔ
~~معدلت و نهج انصاف نهادن. از آن قبل که ظلم موجب هلاک ملک است و عدل دلیل
~~دوام دولت. و مصداق این مقال حالت آن دو شهزاده بود که [یکی] به شومی ظلم ملک
~~و جان در باخت و یکی به یمن معدلت و انصاف جهانی در ربقهٔ فرمان آورد. ملک
~~پرسید که چگونه است آن؟ اعجوبه گفت:
# حکایت اعحوبه فی ألعَدلِ وَ الاِنْصَافِ
# آوردهاند که دو پادشاه زاده در خطّهای به حکم ارث امری نافذ و ملکی منظوم

PageV01P017

![image filename](./0642HamdAllahSarakhsi.AcjubaMahjuba_0053.png)

~~داشتند. اطراف ممالک برسبیل تسویه و مناصفه قسمت کرده بودند. هر یک را در محل
~~حکم خویش دستی مطلق و فرمان روا بود. برادر مهتر در حصّهٔ ولایت خویش بر جور و
~~ظلم اقدام می نمود و رعایا را در شکنج رنج ابتلا می کرد و برادر کهتر، همّت عدل و
~~آداب داد دهی پیش داشت و نواحی مملکت را به اشاعت رأفت و نشر انصاف معمور
~~می گردانید و رعیّت در ظلّ عدل او مرفّه بودند و به عون رأفت وی آسوده. بیت،
~~بَـا عَـادِلاً وَثـقَ الْانَـامُ بـعَدْلِهِ مَـا اسَـلَّمُوا لَـوْلَمْ يَكُـنْ اِنْصَافُهُ
# آخر ظلم برادر مهتری اثر بکرد. در ملکشان خصمی غالب حقود و دشمنی قاهر
~~عَنود پیدا شد. بضرورت بسیج جنگ بایست جست و آلت محاربت ترتیب۲ داد و هر
~~دو برادر به معاونت و مظاهرت همدگر روی به کار آوردند. چون خواستند که لشکر
~~خويش به بذل اموال واعطای مواهب استمالتى كنند، نقود خزاین به جملهٔ حشم وفا
~~نمی کرد. درشهر بازرگانی متموّل غریب بود و نعمتی وافر و مالی بیاندازه داشت. ملک
~~ظالم وی را بخواند و گفت: یک نیمه از مال خویش به حکم قرض به ما باید داد تا بر
~~لشکر نفقه کرده شود. بعد از حصول مقصود و فراغ خاطر در ردّ آن زیاده مماطلتی
~~نرود. بازرگان سخت مستو حش شد. برادر عادل به اعتذار و ملامت بر آمد و گفت: از
~~این حرکت نامحمود دور باید بود که از وی بسی ضرر تولد کند و تجّار از این دیار برمند
~~و راه معاملات مسدود گردد و در مملکت خللی شایع پدید آید. ملک ظالم بدین سخن
~~التفات ننمود و بازرگان را به احضار مال مطالبت می کرد. بازرگان ابا [می آنمود. ملک
~~ظالم مبالغتی در میان آورد و گفت: اگر بر وفق مراد ما مال حاضر نیاری به کشتن تو مثال
~~دهم و تتمّهٔ امتعهٔ تو را بردارم و در معرض تاراج نهم. تاجر۳ در باب مدافعت به حجّت
~~پیش آمد۴. ملک ظالم خشمناک و متغیّر شد. تیغ آخته قصد بازرگان کرد. شهزادهٔ عادل
~~خود را وقایه ساخت تا زخم وی از غریب دفع کند. آسیب تیغ به دست وی رسید و
~~انگشت کهینش جدا شد. با ضجرت و غیظتی۵ تمام دست بازرگان بگرفت و به وثاق
~~خود برد و فرمود که همین لحظه رخت بر باید داشت. اسباب رحیل بساز، تا من بدرقه
~~باشم تا مگر از این خطّهٔ پر خطر٦ خلاص یابی. شعر

PageV01P018

![image filename](./0642HamdAllahSarakhsi.AcjubaMahjuba_0054.png)

# اَلَّيلُ دَاجِ وَ الْكِبَاشُ ۱ تَنْتَطِع۲ْ %~% فَـن۳ْ نَجَـابِرَأسِهِ فَقَدْ رَبِحْ
# بازرگان را بسلامت از این دیار گسیل کرد. پس با برادر روی۴ به محاربت عدو
~~آوردند. خصم لشکر انبوه بشکوه داشت.
# قَوْم۵ٌ إِذَا٦ الشَّرُّ ابْدَى۷ نَاجِذَيْه۸ِ لهُمْ %~% طاروا إليه زرافات و وحدانا۹
# آلت ۱٠ و عُدّتی وافر و قوّت و شوکتی بکمال. به یک حمله دمار از لشگر ملک
~~زادگان بر آوردند و شاه ظالم غاشم در آن میان کشته شد. عادل بیچاره به اضطرار روی
~~به هزیمت آورد. چون مرحلهای چند قطع کرد، مرکبش از کثرت تعب سقط شد. در
~~حال جامهٔ ملوک از خود برانداخت و به مرگ راضی شد. پیاده و شکسته دل، قدم در
~~راه نهاد و این شعر در حسب حال خود بگفت: بیت،
# اگر محنت چرخ والا نبودی %~% مرا مرگ هر دم تمنّا نبودی
# مدّت مدید در شهرهای بیگانه طوف می کرد. یک روزی به حکم احتیاج بر در
~~خانهٔ محتشمی رفت تا وجه کفافی به چنگ آرد. شعر،
~~**۰۰۰۰۰... %~% فَـهَلْ بِهَـذَا الرَّبْع عَـذْبُ الْمَـنْهَلِ
~~يَـقُولُ لی الْـق عَـصَاكَ وَ آدْخُلٍِ وَ أبْـشَرْ بِـبِشْر١۱ٍ وَ قِرى۱۲َّ مُعَجَّلِ
# کنیزکی جمیله۱۳ تقرّبی کرد و به جهت تناول وی از مطبخ غذایی صالح بیاورد و
~~گفت: اگر [هر] روز به وقت چاشت تجشّم فرمایی، تو را این و ظیفه مهیّا است. چند
~~روزی ملکزاده بر آن عادت عود کرد. مستوره را به جمال شاه زاده نظری افتاد از فرط
~~شهوت و غایت شَبّق ۱۴ در وی آویخت. شهزاده را صدق دیانت و حقّ ممالحت دامنگیر
~~شد ملتمس اجابت نکرد. بضرورت، کنیزک کینه و رگشت و نایرهٔ حقد در ضمیرش
~~متمکّن شد. اندیشید که این بی و فا دست [ردّا]ٓبر روی مراد ما نهاد. او را بدین بی رحمتی

PageV01P019

![image filename](./0642HamdAllahSarakhsi.AcjubaMahjuba_0055.png)

~~ادبی باید کرد که عبرت همهٔ عشوه گران شود. گفت: ای جوانمرد! دل ما به شمایل خوب
~~تو مایل شده است. چون زهادت و تقوا تو را۱ از مؤانست ما منع میکند، ما را معذب
~~نتوان داشت. صواب آن است که از بهر تو توشهٔ سفری۲ بسازم. آن را برداری و به شهری
~~دیگر تحویل کنی. تا هم تو از مشقّت فاقه برهی و هم ما از اقدام آن فجور محجوب
~~گردیم. و فردا چون باز آیی آن زاد مرتّب را آماده۳ کرده باشیم خدمتت. به سلامت
~~قبض فرمایی و در راه بر خود نفقه کنی.
# شهزاده باز گشت و کنیزک به غدر مشغول گشت. خزاین آن خواجهٔ محتشم جمله
~~در تصرّف آورده بود. به گنجینه در آمد و دیوار خانه را از آن حدّ که باکوچه و راه بود
~~نقبی شگرف در زد و چند جامهٔ اطلس و چند بدرهٔ زر در میزری تعبیه کرد و در میان
~~خانه بنهاد و خود در کمین مکر نشست. بامداد که شاه زاده معاودت فرمود، کنیزک
~~پیش دوید و به تملّق و تبصبص مشغول شد و گفت توشهای از جهت تو ترتیب۴ دادهام.
~~در میان خانه نهاده است، زودتر بر باید داشت و از این بقاع رحیل کردن. شهزاده از سر
~~غفلت پای درنهاد تا دست در میزر۵ کند. کنیزک سبک در خانه استوار کرد و بانگ
~~در گرفت که دزد در خانه نقب آورده است و مال میبرد. از چپ و راست خدم و حشم
~~آن محتشم جمع آمدند. شهزاده را در خانه با عیبهٔ بسته یافتند. بیچاره متحیّر و متغیّر شد.
~~چه حل آن عقدهٔ مشکل، سخت متعذّر بود. مهر سکوت بر لب نهاد و با خود می گفت: با
~~حکم فلک کس برنیاید. شعر
~~نتواند کس ز چرخ گردنده گریخت %~% دست ستمش به حیله بر نتوان پیخت"
~~او را به رسم دزدان محکم ببستند و هیچ دقیقه از تشدید و تعنیف و ایذا و افتضاح در
~~حقّ وی باقی نگذاشت. شاه را خسته و مجروح با آن همه مذلّت و فضوح میبردند که به
~~نخل سیاست صلب کنند. در خاطرش گذر کرد که من از افواه علما شنیدهام که هرکس که
~~در مضیق بلایی و شدّت محنتی گرفتار شود، امیرالمؤمنین علی را -کَرّمَ اُللّهُ وَجْهَهُ - به
~~حضرت حقّ شفیع سازد، لابُدَّ از آن ورطهٔ سهمناک و مقام هلاک خلاص یابد. شهزاده
~~در مناجات آمد و گفت: ملکا، یادشاها، به حقّ آن مردی که یک ضربت بازوی او روز
~~خندق با جملگی اعمال امّت پيغامبر مساوی بود، که: ضرْبَةُ عَلىَّ يَوْمَ الْخَنْدَقِ اَحَبُّ اِلَىَّ

PageV01P020

![image filename](./0642HamdAllahSarakhsi.AcjubaMahjuba_0056.png)

~~مِنْ اَعْمَالِ أُمَّتی يَوْمَ الْقِيَامَةِ که مرا از این [ورطهٔ] هایل و مهلک مهیب فرجی ده. چون
~~ضمیرش بدین دعا مشغول شد، در حال و فور اجابتش مستقبل کشت. آن خواجه که
~~صاحب گنجینهٔ مال بود بر طرف غرفه نظّاره می کرد. شهزاده بدان۱ حال بدید. رحمتی و
~~رأفتی در دلش پدید آمد خلق را دور گردانید و به احضار وی فرمان داد و از وی پرسید
~~که مولد و منشأ تو از کجاست؟ و بدین دیار به چه کار آمدهای؟ و این حرکت ناخوب که
~~مناسب تو نیست چراکردی؟ شهزاده گفت: بیت،
# گر راست بگویم غم کارم بخوری؟ ور هیچ نگویم نفسم باز افتد
# محتشم گفت: صاحب شرع میفرماید: قَالَ ألنَبِيُ، عَلَيْهِ ألسَلَامٌ: اَلصِّدْقُ طُمَأ نِينَةٌ وَ
~~الْکِذْبُ ریَبة. سخن راست دلاویز باشد و سخن کژو دروغ، شکّانگیز۲. اگر سخن داری
~~زودتر بیان به عیان باید کرد. شهزاده گفت: من و برادری به حکم شرکت در فلان اقلیم
~~ملکی مستقیم داشتیم. او ظلم اندیشه داشتی و من عدل پیشه. او جایر۳ بود و من جابر۳.
~~ملک ما را عدوّی عنود پدید آمد. در دفع شرّ وی به مال بسیار احتیاج افتاد. برادر من
~~بازرگانی غریب را حبس کرد تا حِصّهای از مال او به غصب بستاند. تاجر در ادای مال
~~اندکی مدافعت و مماطلت مینمود. برادرم از سر غضب حمله برد تا غریب را غرقهٔ خون
~~گرداند. من از راه رحمت دست را سپر ساختم تا تیغ را از جراحت وی دفع گردانم.
~~حدّت شمشیر مماسّ دست من شد و انگشت خنصر باز دادم. شهزاده این قضیّه بگفت و
~~دست بی انگشت به وی نمود۵. در حال آن مرد محتشم برجست و پای شهزاده را بوسه
~~داد و گفت: منم آن بازرگان غریب که تو آن همه مکرمت در حقّ من مبذول داشتی۲
~~و نگذاشتی که به جان ومال من آسیبی رسد. این چه حال است؟ و بدین بقعه چون افتادی؟
~~گفت: رنگ آمیزی زمانهٔ غدّار از سر تخت مرا به پای دار آورد و عادت او خود همین
~~است و چنین است. هر که را شکر فرحی در دهان مراد نهد، بر عقبش زقوم حموم
~~بچشائد. بيت۷
# إِنْ دَانَ يَوْماً يِشَخْصِ %~% فَـفی غَـدٍ يَـتَغَلَّب٨ْ

PageV01P021

![image filename](./0642HamdAllahSarakhsi.AcjubaMahjuba_0057.png)

# حکایت شهزاده و تغلّب دشمن و کشتن برادر و قصور حال خویش یکان یکان شرح
~~داد و شمّهای نیز از وسیلت کنیزک باز نمود.
# بازرگان در زمان به سوختن کنیزک مثال داد. شهزاده شفیع شد. گفت: اگر چه کیدی
~~عظیم ارتکاب کرده است، ما حقّ نمک فرو نگذاریم. چه عفو و صفح هم از نتایج عدل
~~است. بيت،
# صَفَحْنَا عَنْ بَـنى ذُهْل %~% وَ قُـلْنَا الْـقَوْمُ اِخْوَانُ
# بازرگان گفت: وقت مجازات و روزگار مکافات است. بفرمود تا لباسی ملکانه و
~~تاجی مرصّع بیاوردند و جامهٔ شهزاده را بدان کسوت فاخر بدل زدند. پس چارصد غلام
~~ترك درم خریده با اسب و سلیح تمام به ملکیّت به حضرت وی فرستاد، تا رسوم
~~عبودیّت اقامت می کنند. آنگه در خزاین بگشاد و فرمان داد، تا هر تجمّل [و] اسبابی که
~~ملوک را در سفر و حضر به کار باید از جهت وی مُثنّی و مضاعف ترتیب دادند. چون
~~آن شرط خدمت به جای آوردند، تحفهای شگرف و مال خطیر برداشت و به حضرت
~~پادشاه آن خطّه ۱ رفت و قصّهٔ ملک زاده باز گفت تا بر قمع دشمن و قهر عدو مدد
~~كند۲.
# ملک ده هزار مرد آهنپوش دل بجوش نامزد فرمود. همه همچون پلنگ تنگخوی و
~~جنگجوی و چون شیر حمله بر و دلیر و چابک و شریر. بیت،
# نیزه در دستشان میان غبار %~% چون به سیلاب تیره پیچان مار
# بازرگان تجهیز آن لشکر جرّار۳ بساخت تا در خدمت شهزاده ناگهان بر سر خصم
~~تاختند. كما قال ألله تعالى: (بأتيهم بغتة وهم لا يشعرون) [
# دشمن را به قصاص برادر گوشمالی شنیع بداد و تمامی ملک به فیض عاطفت
~~سبحانی بر خود مقرّر کرد. [آن برادر] به شومی جور و تهوّر از جان و جاه بر آمد و این
~~برادر به یمن عدل و رأفت پس از ملاقات آفات، جهانگیر و ملکدار گشت. محجوبه
~~گفت: احسنت۴، خوب آوردی این حکایت دلاویز و این مثل روح آمیز. هم از آن
~~سیاقت حکایت آن شاه عادل است که به سبت معدلت، دشمن صاحب فرصت بر وی
~~رحمت آورد و شفقت برد. اعجوبه پرسید که چگونه بوده است. محجوبه گفت:

PageV01P022

![image filename](./0642HamdAllahSarakhsi.AcjubaMahjuba_0058.png)

# حکایت مححوبه در عدل وانصاف
# آوردهاند که پادشاهی دادگر بود. به حلیهٔ معدلت و پیرایهٔ انصاف آراسته. در
~~اشاعت شفقت و افاضت رأفت از ملوک زمانه مستثنی. حریم ملکش از رسوم بدعت و
~~سنن ستم خالی.
# در ازل ایزد لباس معدلت %~% دوخته بر قامت و بالای او
# و حاجبی متعدّی متهوّر داشت. نخوت و تجبّر۱ و جور و جهل در جبلتش مثبت.
~~اندیشهٔ ظلم و ستم در باطن خبيثش۲ متمکّن.
# در شهر خواجهای صاحب ثروت بود. ناگهان مؤجّل اجل به سر آمد. شعر
~~مِثْلُ الْعُقَابِ يَفْتَرِسُ الصَّيْدَ إِذ عَرَا  عِـنْدَ الهُـجُوم بَـاسِطُ شَرُّ الْخَـالِب
# از این مزبلهٔ مذلّت و مرحلهٔ محنت رحیل کرد و روی به قرارگاه مرجع و معاد نهاد.
~~مالی وافر و نعمتی نامعدود با یک پسر طفل باقی بگذاشت. حاجب بی اصل را رفع فرع
~~آن مال آرزو آمد. خواست که شاه عادل را بر بیداد حث اکند. گفت: بقای عمر ملک
~~باد. فلان توانگر وفات کرده است و صد هزار دینار سرخ نقدی روشن معیّن، میراث
~~گذاشته. اگر فرمان دهد به خزینهٔ عامره نقل کرده آید و با دگر اموال مضاعف شود. ملک
~~فرمود که آن مرحوم محتشم را هیچ وارثی صاحب حقّ نیست که به وجه شرع در آن
~~مال تصرّف کند. حاجب گفت: یک کودک رضیع از او بازمانده. کِفْل آن طفل شاید
~~داد. باقی به اسم قرض قبض کرد، تا هم جانب نیکنامی محفوظ بود و هم ملک از مال
~~محظوظ گردد.
# پادشاه۴ در خشم شد و گفت: این محقّر مال که صد هزار است، اگر هزار هزار بودی
~~انصاف ما از ره میل بدان التفات ننمودی. فکیف که حقّ یتیم است. از حطام حرام چه
~~توقّع توان داشت و نعیم مزخرف فایت دنیا اگر چه پاک حلال۵ باشد هم موجب وبال
~~باشد. شعر٦:
# زيَـادَةُ الْمرْء فی دُنْيَاهُ نُقْصَانٌُ %~% وَ ربْحُهُ غَيْرُ مَحْضِ الْحَقَّ خُسْرَانُ
# [وَكُلٌّ وُجدانِ حَظَّ لَا ثَبَّاتَ لَهُ %~% فإنَ معْنَاهُ فى التحْقِيق فقدان]

PageV01P023

![image filename](./0642HamdAllahSarakhsi.AcjubaMahjuba_0059.png)

~~حاجب از تقریر آن تزویر خجل شد و خایب و مأیوس بازگشت و باز خود گفت: مکری
~~باید اندیشید که موجب زوال مُلک و هلاک مَلِک باشد مگر نوعی از جراحت سینه و
~~خدشهٔ ضمیر بدین انتقام التیام پذیرد. ملاطفهای نوشت به جانب خصم ملک و گفت:
~~شاه در مقام غفلت است و لشکر متفرّق. اگر قصدی پیوندی بی تحمّل مشقّتی زیادت،
~~ملک بر تو مقرّر گردد. خصم خام طمع۱ با لشکری گران قصد قهر این شاه عادل کرد.
~~ملک متّقی با حشم اندک مستقبل شد و گفت: (وَ مَا النَّصْرُ إلَّا مِنْ عِنْدِ اللّهِ الْعَزيزْ
~~الحکیم) [آل عمران /۱۲٦] و در برابر دشمن چیره، صفّ محاربت بر آراست و از سر
~~نخوت و جسارت تمام بر آن لشکر عدو تاخت و به یک حمله، جمله را بر خاک عدم
~~انداخت و خصم خونخوار و مکّار گرفتار شد. به عنایت حقّ و تأیید آسمانی ملک با فتح
~~و نصرت و سرور و بهجت بازگشت و شکر حقّ میکرد و میگفت: بیت،
# اقبال كنون لازم كاشانهٔ ماست %~% منشور مراد دل به پروانهٔ ماست
# چون ملک عادل آن شاه را به سلاسل مقیّد کرد و به خانه۲ برد. لختی با خاطر
~~مبارک اندیشه کرد و گفت: اگر به هلاک وی سعی کنم، خاک بی رحمتی بر روی مروّت
~~پاشیده باشم و چهرهٔ نیکنامی به خدشهٔ خیانت خراشیده باشم و اگر به قلعهای حبس
~~فرمایم، مردم زمانه را مُحیل و زرّاق مییابم. نباید که از دل به اطلاق و استخلاص وی
~~رخصتی طلبند و در آن مزید جاهی تصوّر کنند و انواع فتنهها از آن متولد شود. در زیر
~~سریر خویش سردابی بساخت و خصم را در آن زندان حبس کرد. پس حاجب بی وفا را
~~دل پر از ضِغن وکینهٔ ملک، یک چندی شب و روز زیادت در حضرت شاه ملازمت
~~مینمود و در باطن از خبث خصال خویش خیال حیل میاندیشید.
# چندانکه فرصتی طلبید و ملک را در حالت مستی تنها خفته یافت، سبک در سردابه
~~درانداخت و خصم محبوس از آن زندان برآورد و تیغ خاصّ ملک آخته در دست وی
~~داد و گفت: آلْوَقْتُ سَیْفُ قَاطِعُ. وقت و۳ هنگام انتقام است. شاه چنگ۴ برزد و چست۵
~~بیستاد. رحمت ملکانه عنان عقلش بگرفت. لحظهای تأمّل کرد. با خود گفت: این شاهی
~~عطوف و عادل است و بر من حقّ نعمت جان، ثابت کرده است. ابطال حیات ٦ وی نزد
~~مردمی و مروّت نیک سَمْج و ناخوش و مذموم باشد و این حاجب کافر نعمت که

PageV01P024

![image filename](./0642HamdAllahSarakhsi.AcjubaMahjuba_0060.png)

~~درحقّ مخدوم و ولی نعمت خود چنین خیانتی روا داشته است، شایستهٔ آزمایش این تیغ
~~است. از این نمط فصلی میاندیشید. چون حاجب امارت تردّد وی بدید، استمالتی بکرد
~~و گفت: توقّف و تأنّی را مجال نیست. تیغ را در عمل آور. شاه گفت: به کشتن تو
~~لایقتری. زخمی انداخت و حاجب را به فدیهٔ ملکك قربان کرد. پس با تیغ خون آلود،
~~پیش تخت آمد و با رفقی و تلطّفی تمام شاه را بیدار کرد و گفت: (لا تَخْقْ اِنَّکَ مِنَّ
~~الْامِنِينَ) [قصص/۳۱] عدل ومروّت تو حامى حيات تو شد و مكر حاجب، جاذب جان
~~وی آمد.
# شاه از مشاهدهٔ آن هیبت سبک باز نشست و از وقوع حادثه متعجّب گشت. هر دو
~~ملک با یکدگر عقد مؤاخات بستند و طریق یگانگی سپردند. مصراع
### | نَحْنْ رُوحَان۱ِ حَلَلْنَا بَدَناً
# شاه محبوس قصّهٔ مکر حاجب یک به یک باز گفت و عذرها میخواست. ملک
~~عادل بفرمود تا شهر را آذین بستند و جشنی۲ عظیم بساختند. و مثال داد هر مال که در
~~خزاین جمع بود، حاضر آوردند و بر مردم درویش ایثار کردند و این بیت در حسب
~~حال بگفت: بیت
# ما حاصل بحر و مايهٔ کان بدهیم %~% تا هر چه بود مراد جانان بدهیم
# و آن ملک را با مالی بی اندازه به مستقت مملکت خود باز فرستاد و آن ملک عادل
~~به حسن سیرت و صفای سریرت از بند خلاص یافت و به دولتخانهٔ شاهی به تخت ملک
~~خود استقرار یافت و به یمن انصاف از صدمه۳ٔ هلاک و قبضهٔ قهر دشمن بجست۴ و به
~~جان امان پافت. محجوبه گفت: این مثل بدان آوردم تا ملوک زمان و خسروان جهان
~~متیقّن شوند که نتایج عدل و خواصّ انصاف نا معدود و نا محصور است و هر که بر آن
~~مواظبت و ملازمت نماید، آخر از مثوبات دو جهانی بهره مند۵ باشد.
# حقّ - جَلّ جَلَالُهُ - عامّهٔ ملوك را به لباس عدل و انصاف و به خلعت بذل و انتصاف
~~مزیّن گرداناد و توفیق معدلت ارزانی داراد. بِمَنَّهِ وَ جُودِهِ و لُطْفِهِ.

PageV01P025

![image filename](./0642HamdAllahSarakhsi.AcjubaMahjuba_0061.png)


PageV01P026

![image filename](./0642HamdAllahSarakhsi.AcjubaMahjuba_0062.png)

# باب دوم در صفت حلم و وقار
# روز دیگر که حامی افلاک قُبهٔ رابع را به نور خورشید انجم و نیرّ اعظم منوّر گردانید
~~و عالم ظلمانی را به لباس نورانی بپوشانید، شاه سمّاح به تخت مملکت نشست و عالم را
~~به عدل و انصاف و بذل۱ انتصاف مزیّن کرد و از مبدأ صباح تا مقطع رواح به کارگزاری۲
~~خاصّ و عامّ و عدل گستری در حقّ لئام و کرام مشغول بود. چون عالم نورانی رخسار
~~ارغوانی به زعفرانی مبدّل کرد و هور جهانتاب روی به غروب نهاد، شاه سمّاح روی در
~~حجرةٔ خاصّ و حرم اختصاص نهاد. تا از محاورت اعجوبه و محجوبه واز معاونت
~~معاشرت ایشان دمی مستفید و مستریح گردد. چون به صحبت ایشان بنشست، از ایشان
~~پرسید که از اخلاق و عادات ملوک کدام خصلت شریفتر است که به و سیلت آن ادّخار
~~نام نیک و جذب منافع توان؟
# اعجوبه گفت: پادشاه مستدام باد. ملوک و حکّام را هیچ حلیتی از حلم و زیبنده تر از
~~بردباری۳ نیست. و هیچ ذاتی از وقار سودمندتر نیست. از آن قبل که خاصّ و عامّ از
~~خصایص آن خصال مشفّعاند و ملوک نیز از ثمرهٔ حسن عاقبت آن متمتّع. چه اگر
~~پادشاهی باشد حاکم مسلّط که در وقت غیظ و هنگام غضب سکونی کند و حلم و تأنّی با
~~خود قرار دهد و جرایم مجرمان را به عفو و اغماض استقبال فرماید، هر آینه دلهای خلق
~~به هوا وولای او مشغوف ۲ و مفتون شود و او را بدان کظم غیظ مضرّتی صورت نبندد ۵
~~و اگر به خلاف ملکی باشد سایس متهوّر که از سر درشتخویی و فظاظت در باب

PageV01P027

![image filename](./0642HamdAllahSarakhsi.AcjubaMahjuba_0063.png)

~~تعریک متعدّیان بتعجیل مثال دهد و به اندک جریمهای پیش از تفحّص و تجسّس افراط
~~و غلوّ در سیاست و عقوبت جایز شمرد، همواره پریشان حال و کوفته خاطر باشد و
~~رغبت رعیّت به خدمت وی نیک قاصر و فاتر شود. پادشاه باید که جانب سیاست بکلّی
~~مهمل نگذارد تا مفسدان۱ دلیر نشوند و نیز در عقوبت زیادت مبالغه نفرماید تا مردم
~~از صفح و عفو وی به یکباره قنوط و مأیوس نگردند و در دفع شرّ او به دیگر کس التجا
~~نسازند.
# ملوک را حلم و بردباری پیرایهای شگرف است. اگر به وقتی که خشم بر ایشان
~~مستولی شود زود به سیاست نگرایند۲، و [از سر] حلم و تأنّی و صبر و سکون دستوری
~~دهند، بعد از ظهور مبهمات امور، ایشان را بسی ثمره و منفعت از آن مشاهده افتد.
~~چنانکه آن شاه غازی را برکت۳ حلم از خون بناحقّ صیانت کرد و بی رنج گنج دشمن
~~برداشت.
# ملک سمّاح پرسید که چگونه است؟ اعجوبه گفت:
# حکایت اعجوبه در حلم ووقار
# آوردهاند که در بلاد ارّان پادشاهی بود قیصوم نام. نیک هشیار و خوب سیرت و
~~بیدار و مرغوب سریرت۴ بود. از سر صفای عقیدت به عزم غزو روی به دیار کفّار نهاد.
~~در راه بر صومعهٔ زاهدی گذرش افتاد. به حکم تبرّک نزدیک آن زاهد تقرّبی کرد و
~~گفت: ما را پندی ده، و چیزی آموز که در دنیا ممدّ مزید جاه باشد و در عقبا شفیع گناه.
# زاهد گفت: چیزی [که] نافع۵ دنیی و عقبی است حلم است و خشم فرو خوردن به
~~وقت قدرت. از من این پند یاد دار که چون از مجرمی بی باک خشمناک شوی، در آن
~~حال اندکی بر هوای نفس حکم نکنی۱، تا در مستقبل زمان ذوق و لذّت آن باز یابی.
# ملک قیصوم آن پند را بطوع و رغبت قبول کرد و بعد از وداع زاهد روی به بقاع
~~دشمن نهاد. پادشاه کافر چون از آمدن ملک قیصوم خبر یافت، صفت صولت و صلابت
~~وی شنیده بود، دانست که قوّت مقاومت و طاقت مخاصمت وی نیارد. جملهٔ اموال [که]

PageV01P028

![image filename](./0642HamdAllahSarakhsi.AcjubaMahjuba_0064.png)

~~در خزاین بود جمع آورد و به حضور۱ دختر خویش در موضعی حصین دفن کرد و
~~نگذاشت که جز دختر کس را بدان اطّلاع باشد. تا به وقت هزیمت غُزات از آن غنیمت
~~محظوظ گردند. چون ملک قیصوم با آن لشکر جرّار و جموم حشم مقدام منتقم
~~خویش، بر سپاه عدو دین حمله برد. جمله را به زخم تیر و نوک سنان بینداخت. بیت:
# بضَرْب فِيهِ تَـوْهِينْ %~% وَ تَحْـضِيع٣ٌ وَ اِقْـرَانُ
# چنانکه با اندک۴ محاربتی ملک کافران را با تمامی اتباعش هلاک کردند و دختر
~~وی را بند کرده با دگر مغانم به حضرت قیصوم تحفه آوردند. در نگریست صورتی دید
~~سخت زپباو محبوب و رعنا و مرغوب. از این شکرریزی شورانگیزی نکته گویی
~~فتنه جویی پری چهری و حورمهری. شعر۵،
# رَشَأ سَمِعْتَ لِخَدّهِ وَ لِنَالِه٦ِ %~% فی هَذِهِ الدُّنْيا حَدِيثاً سَائرا
# فَإذَا رَأَيْتَ عَلَيْهِ طَرْفاً وَاقِعاً %~% فَاعْلَمْ بآن هناک قلبا طائرا
# ملک قیصوم چون آن شمایل موزون و اطراف متناسب وی بدید، بر بدیهه بر وی
~~فتنه شد. به حضور۷ اثمّه و قضات او را به معاقدتی شرعی در حجرهٔ نکاح بنشاندند. پس
~~به ملک و مال پدرش دست تصرّف دراز کرد. (وَ اَوْرثَکُمْ اَرْضهُمْ وَ دِیَارَهُمْ وَ اَمْوَالهُمْ)
~~[احزاب /۲۷].
# دختر هرگاه که از حال کشتن پدر خود یاد آوردی، نیک نوحه و زاری کردی و
~~صفحات وجنات۸ را از خوناب جگر رنگ جلنار بخشیدی. بیت،
# اَلدَّمْعُ خَاضِبُ خَدِّى بَعْدَ مَا اَصْفَرَا %~% وَ الْحُزْنُ مُتْعِبُ قَلْى بَعْدَ مَا سَرًّا
# هر روز کینهٔ ملک قیصوم را و حقد او در دلش میافتاد و میافتاد و میافزود و
~~متمکّن و راسخ میگشت. پیوسته در کمین مکیدت نشسته، فرصتی می طلبید تا به چه نوع
~~رنگ نیرنگی آمیزد۹ که ملک قیصوم را قهر کند و بدان خون پدر باز خواهد.
# یک روز در خلو تخانه با خواهر خوانده به مطایبت و مؤانست مشغول بود امّا اندک

PageV01P029

![image filename](./0642HamdAllahSarakhsi.AcjubaMahjuba_0065.png)

~~مایه عنان خویشتن باشی و منافست کشیده میداشت. خواهر خوانده چون از شغل
~~ضمیرش و تنگدلی وی خبر یافت، گرد تملّق و دلجویی برآمد و گفت: بندگان و دوستان
~~از بهر آن باشند تا مهمّات احبّه و اعزّهٔ خود را کفایت کنند. اگر خود جان عزیز در
~~حصول این خیر صرف میباید کرد دریغ ندارند. چیست سبب این غبار خاطر و تغیّر
~~طبع؟ بازنمای تا بر آن گونه که دست دهد از پای ننشینم تا سر رشتهٔ مراد به دست تو
~~ندهم. چرا چندین بار غم بر دل باید نهاد؟ و چنین حزین و متفکّر نشست؟
# ملکه گفت: کیست به من از اندوه سزاوارتر؟ موروث و مکتسب در معرض تلف
~~افتاد و پدر که نور دل و روشنایی چشم بود به صد زاری۱ کشته گشته و مرا با قاتل وی
~~همخوابه و هم فراش باید بود. چون حال بر این منوال باشد چگونه غم نباید خورد۲؟
~~غم گشت نصیب من چنان گر روزی %~% یك غم نخورم هزار غم زان۲ بخورم
# خواهر خوانده گفت: چون از این مرا اعلام۴ دادی، خدشهٔ خاطر تو را به کشتن
~~دشمن دوایی منجح اندیشم۵ و جراحت سینهٔ تو را۲ به هلاک عدو مرهمی سازم و
~~بی رنجی زیادت به معونت تو این معنی زود دست دهد. ملک قیصوم، لوزینه سخت
~~دوست میدارد. قدری زهر هلاهل در میان دو عدد لوزینه تعبیه کنیم و آن را با دگر
~~لوزینهها مرتّب بر صحنی مرصّع نهیم. تو رنج برداری و بر دست مبارک خود به خدمت
~~ملک بری و به نشاط تمام با ملک همخورش گردی تا ملک بدگمان نشود و از آن دو۷
~~لوزینهٔ زهر آلود محترز باشی و ملك قیصوم را به خوردن لوزینه شَرَّهی هر چه تمامتر
~~باشد و به جمال تو خود شغفی تمام دارد. در این غفلت آن دو لوزینه را تناول کند و پای
~~در رکاب زوال آرد و تو را سکون دل به قصاص پدر حاصل شود. (وَلَکُمْ فِی آلْقِصَاصِ
~~حَياة) [بقرة/٢۱۷۹
# کنیزکی [ که] خادمهٔ خاصّ ملک بود از پس تتق، استراق سمع می کرد و آن مفاوضهٔ
~~ایشان یکی میشنید و حرکات ناخوب ایشان از دور میدید. آن دو لوزینهٔ مسموم را از
~~دور به نشانی موسوم کرد. آنچنان کردند و لوزینه بساختند. ملکه آن صحن لوزینه بر
~~کف نهاد و خندان و شادان به حضرت قیصوم خرامید. ملک را نیک موافق آمد.

PageV01P030

![image filename](./0642HamdAllahSarakhsi.AcjubaMahjuba_0066.png)

~~بی تحرّزی و نفرتی در موافقت دختر لوزینه خوردن آغاز کرد. کنیزک به نظّاره استاده
~~بود و رعشهٔ بی طاقتی بر وی افتاده. چون ملک خواست که آن دو لوزینهٔ زهر آلود
~~بردارد، کنیزک در آمد و صحن درربود. ملک به حرصی تمام از وی بازخواست.
~~کنیزک به هیچ و جه امتثال نکرد و لوزینه را به خاک انداخت.
# ملکه گفت: این بی حیا را چه چیز بر این بی حرمتی اغرا کرده است؟مگر بر این
~~معاشقت رشک میبرد. قیصوم از آن حرکت نیک غیور و غضبان شد و خشمناک
~~دست [به] تیغ برد تا بر سنّت جبّاران بی تفحّص کنیزک را سیاست کند. در میان آن، پند
~~زاهدش یاد آمد. خشم را وداع کرد و از سر رحمت و رأفت بر آن بیچاره ببخشود و او۱
~~را بدان جرم عفو کرد. بیت:
# عفو را فرمان ده ار تو برغضب حکم تو مستولی ار تو بر سخط
# کنیزک را به لطف تمام پیش خواند و از اقدام آن حرکت استکشاف کرده پرسید: که
~~به هیچ وقتی جنس این جسارت نکردهای. موجب این گستاخی چه بود؟ کنیزک جواب
~~داد که تا منکوحه را هوس قصاص پدر باشد ما را مثل این سفاهت بسیار باید کرد. ملک
~~از این سخن لختی برآشفت. و گفت چیست این اشارت؟ فرمود که این سخن سخت
~~فتنه انگیز و خیال آمیز است. چنانکه گفتهاند: بیت،
# نیست مهر زمانه بی کینه %~% زهر۲ دارد میان لوزینه
# خواهر خواندهٔ ملکه بر تو چنین و چنین مکری و رنگی برآمیخته است و به تعبیهٔ
~~زهری قصد قهر ملک کرد. اگر نه علم من تو را از آن خیانت صیانت کردی شماتت
~~دشمن را مُشاهِد حال بایستی شد.
# دختر، افغان و نوحه در گرفت و گفت این جادو ببین که خشم ملک را بدین دروغ
~~فروغ میدهد و کید خود را کژ مینهد و می خواهد که به سبب این خدیعه، ضجیعهٔ ملک
~~شود. کنیزک گفت: دعاوی به حجّت مبرهن و مبیّن۳ شود. اگر ملک خواهر خوانده را
~~حاضر کند و از این دو لوزینه بچشاند غبار شبهت ا این فتنه را بنشاند. چنانکه گفتهاند، آن
~~مستورهٔ مکراندیش را پیش ملک آوردند از بیم بخورد و جان تسلیم کرد.
# قیصوم چون آن حال معلوم و محقّق کرد، قصد کشتن عروس کرد. بار دیگر از

PageV01P031

![image filename](./0642HamdAllahSarakhsi.AcjubaMahjuba_0067.png)

~~موعظت آن زاهدش یاد آمد. صبر کرد و خشم فرو خورد. زن را گفت: غدر عظیم روا
~~داشتی حلم ما تو را۱ از ورطهٔ سیاست حمایت کرد. اکنون عفو و اغماض در باب۲ تو
~~مبذول داشتیم و جریمهٔ خونریز تو را ناچیز انگاشتیم.
# منکوحه از رأفت و تواضع در پیش تخت ملک سجده برد و گفت: چون تو در حقّ
~~ما به جان انعام کردی بعد از این از دو رنگی و دلتنگی برخاستیم و نفاق را به وفاق بدل۳
~~کنیم و خداع را به اصطناع خوض فرماییم۴. پدر من در فلان موضع گنجی نهاده است و
~~من از راه کینه جویی مستور و مخفی میداشتم. اکنون که ضمیر ما به مصادقت و اتّحاد
~~یکدگر انس و الفت گرفت از خزینه برباید داشت و بر قضیّت مشیّت و ارادت هزینه۵
~~کرد.
# ملک آن مال بی حساب برداشت و نصیبی شگرف و حظّی وافر بدان کنیزک خبرهٔ
~~خوب خصال داد و باقی به خزینه تسلیم کرد و گفت: این حقّ تو است. بر وفق مراد
~~خویش صرف میباید کرد. او از برکت حلم و سکون و الفت و مودّت و اتّحاد و محبّت
~~در محلّ کفایت قرار گرفت و مبرّت و شفقت. و به جای معرّت و مشقّت ننشست و ذمّت
~~ملك [هم به] برکت بردباری و وقار از التزام خون بناحقّ مصون و محفوظ بماند.
# محجوبه گفت: احسنت! بکر آوردی این حکایت سودمند و این مثل دلپسند. هم
~~نظیر این، حکایت آن ملک است که به قوّت حلم از کشتن غلام مشفق خود انحراف
~~کرد. و مجرم را بحقّ، سیاست فرمود. اعجوبه گفت: چگونه است آن؟ تا معلوم شود.
~~محجوبه گفت:
# حکایت مححوبه در صفت حلم و وقار
# آوردهاند که در خطّهٔ بدخشان پادشاهی بود جهرم نام. نیک روشندل و دوراندیش
~~بودی و در عزایم امور ملک از فرط کفایت شرط تیقّظ به جای آوردی. روزی در
~~شکارگاهی به طلب صیدی میگشت و از چپ و راست مرکب نشاط میراند و به احتیاط
~~نظرمیانداخت و هیچ اثری از وحوش در آنجا پیدا نبود. خارکنی درویش بود که از

PageV01P032

![image filename](./0642HamdAllahSarakhsi.AcjubaMahjuba_0068.png)

~~غایت مسکنت جامه۱ از پوست آهو داشتی، آن روز در آن بیابان بسی خارکنده بود و
~~از تعب آن کار، نیک خسته گشته. به حکم استراحت خود را بر سر سنگی گرد کرده بود
~~و خفته. چشم ملک جهرم از دور بر وی افتاد، گمان برد که آهو است. تیری انداخت و
~~آن بیچاره را بزخم کرد. چون فراز آمد خارکن را بدان حال مجروح و مقروح دید
~~سخت غمناک و متأسّف گشت. گفت: از این تهوّر و عجلت چندین تحسّر و خجلت ما
~~را روی نمود. خارکن را صلتی هزار دینار سرخ ارزانی داشت و از او عذرها خواست. و
~~عهدها کرد که در مستقبل زمان بر هیچ کاری از سر غفلت و تعجیل اقدام ننماید۲ و
~~بی تفحّص و تأنّی در هیچ شغلی شروع نکند. واین ملک جهرم کنیزکی جمیله داشت،
~~سخت نیکو روی، پاکیزه پیکر چون طاووس خوش وشنگ و شاطر۳ و چون حوران
~~پاک پرورش، طربناک و خوش منش. از این راست قدّی خوش خدّی یاقوت لبی پر
~~طربی، شکر پاشی۴ خوش باشی، بیت:
~~يَا اَحْسَنَ صُورَة8ٍ بَدَتْ فیى الصُّوَرِ %~% قَدْ سوّد٦َ مِنْ وَجْهِکَ وَجْهُ الْقَمَر
# ملک جهره بر آن کنیزک سخت فتنه گشته بود. چنانکه از مضاجعت و مؤانست
~~منکوحهٔ خاص و معاشقت دیگر جواری استبعاد۷ مینمود و وصل وی را ازانس همگنان
~~عوض تمام میشمرد.
# عروس ملک از سر غیرت همواره ضجرت کردی و از سوز فراق پیوسته خوناب
~~حسرت از دیده میریختی و میگفتی: شعر
~~أرِيـقُ عَـبْرَةَ عَـيْنِی دَايِمْـاَ اَبَـداً %~% شَـوْقاً اِلَى دُرَر قِـدْ نِلْتُ مِنْ فِيكِ
# یک روز شکایت حال با مستورهای بگفت و او را از شدّت محنت و فرط بی طاقتی
~~خود خبر داد. و گفت: این ملک بر این کنیزک جادو وَقح، نیک شیفته شده و من از
~~آتش رشک وی چون نمک در آب میگدازم۸.
~~گر باد بر تو بر گذرد رشک [می ا]ٓبرم۹ %~% ور ماه بر تو در نگرد رشک [می ]ٓبرم۰
# و از همه بتر آنکه وجه تدارک تیره و طریق خلاص مسدود است۱۱.

PageV01P033

![image filename](./0642HamdAllahSarakhsi.AcjubaMahjuba_0069.png)

# مستورهٔ غمگسار جواب داد: تا مردمان بی حفاظ را به اندک مکری سرگشته و
~~پایمال توان کرد چرا چندین اسف و اندوه به خود راه باید داد؟ چون مرا محرم راز
~~کردی، بی تحمّل مشقّتی تو را از جور این جاریه جایر برهانم. اکنون اعلام باید داشت تا
~~ملک از روی آن کنیزک کدام چیز۱ دوستتر دارد. عروس ملک گفت: به وقت خلوت
~~مشاهده افتاده است که برزنخدان سیب کردار سیم رنگ وی زیادت بوسه دهد. و آن ۲
~~گوی۳ بلورین۴ ذقن دلشکن وی عظیم دوست دارد.
# آبیست معلّق زنخش میبینی %~% کز۵ دیدنش آب در دهن می آید
# مستوره گفت: صواب آن است که من به رسم مشّاطگان در حرم آیم و حُقّهٔ آلت زینت
~~با خود بیاورم۲ و به حضور۷ آن کنیزک شرط خدمت در باب۱۸ تو ترتیب۹ کردن به جای
~~آورم. لاشک او به حرص تمام به تزیّن من رغبت کند. قدری زهر با نیل بیامیزم و بعد از
~~آنکه۱۰ زینتی تمام کرده باشم، خطّ نیلی برزنخدان وی کشم. چون ملک در حالت مستی و
~~غفلت دهان۱۱ بدو رساند هم در آن گرمی۱۲ برجای سردشود و تو ازاین غصّه و غم فرج یابی.
# بر این منوال غدری از اخلاط تزویر و تخلیط برآمیخت و بر آن ترتیب که تقریر
~~کرده بود کار به اتمام رسانید. و نیل زهر آلود بر زنخدان کنیزک مالید. ملک را غلامی
~~بود که حرم را نگه میداشتی. جمله محاورات ایشان از پرده میشنید. خواست که
~~کنیزک از آن مکر خبر کند. به هیچ نوع فرصت نیافت و نیز ملک در حالت سکر بود.
~~وجه اعلام و طریق کشف آن سرّ ممکن نمیگشت. ملک بر عادت گذشته با کنیزک به
~~خوابگاه خرامید. غلام۱۳ را شفقت نیک بندگی رنجه میداشت. نرمک نرمک به بالین
~~کنیزک رفت و به گوشهٔ خرقه نیل از ذقن وی پاک کردن گرفت. ناگاه ملک جهرم بیدار
~~شد. غلام را دید دست بر زنخدان کنیزک دراز کرده، حمیّت رجولیّت وی را بر سر آتش
~~غیرت نشاند ۱۴. نایرهٔ سخطش به حدّت شعله۱۵ بر آورد. از سر افراط خشم با تیغ زهر آلوده

PageV01P034

![image filename](./0642HamdAllahSarakhsi.AcjubaMahjuba_0070.png)

~~قصد غلام کرد. در آن تندی از حالت خارکنش یاد آمد. لختی صبر و سکون را به خود
~~راه داد و مرارت شربت غیظ را به حلق حلم تجرّع کرد. از غلام پرسید که این جرأت
~~چراکردی؟ مگر شره شهوت۱ و شوق شبق تو را۲ بر این حرکت، تحریض کرد. غلام
~~جواب داد که مشّاطهٔ منکوحهٔ تو زهر را با نیل بیامیخت و بر زنخ محبوب تو مالید. تا
~~زشتی را در صورت زینت و قبح را در پردهٔ حسن به تو نماید. من آن خط سیاه را
~~نخواستم که به دودمان مملکت کشیده شود.
# ملک در زمان، عروس خود را پیش خود۳ خواند و در کشف آن حادثه جدّی بلیغ
~~نمود. زن گفت: بارها دیدهام که این غلام نابکار [بر] بالین کنیزکی که عشیقهٔ وی است، فراخ
~~روی کرده است و به امثال این افعال مشغول شدهاست. لیکن از ملک محجوب و مستور داشته
~~میشد، تا بدصورت نبندد که مگر۴ این حکایت ازوجه رشک، افتراکرده می شود. اکنون که
~~ملک بعیان مشاهده کرد، همانا در تعریک و تعزیر مُفسِد توقّف جایزنشمرد. غلام گفت: شعر،
# بتر زین که بیند که دیدی دو چشمم %~% اگر فضل ایزد تعالی نبودی
# دلخوشم که بقیّت نیل مسموم هنوز در حقّهٔ مشّاطه است. تا به حضور آن حال
~~این۵ شبهت زایل گردد و از ملک اجازت خواست و سبک مشّاطه۱ را با دُرج بدان
~~محفل آورد و تشدید کرد تا به تعجیل آن نیل را تناول کند. مستوره از هول جان زنهار
~~خواست و به جرم اعتراف کرد.
# ملک بفرمود تا بر فور عروس را [به خوردن نیل] مجبور کردند و مشّاطه را به قماط
~~آتش بسو ختند و غلام را بعد از آنکه خلعت نفیس و موهبت شریف ارزانی داشته بود،
~~چند شهر شهره را به نام وی منشور امارت نوشتند.
# چون آن ملک۷ صبور و وَقُور از وفور حلم در آن کار تفحّص و استکشاف کرد، به
~~برکت وی حقّ از [نا] حقّ ظاهر گشت. گمّا قَالَ اللهُ تَعَالَى: (وَ قُلْ جَاءَ الْحَقُ وَ زَهَقَ
~~الْبَاطِلُ) [سراء، (بنى اسرائيل) /۸۱].
# محجوبه گفت: این مثل بدان آوردم تا حکّام دوران و فرمانداران جهان را معلوم
~~شود که ثمرهٔ ثبات و نتایج حلم را نهایت نیست. و هر که بدین خصلت مواظبت کند.

PageV01P035

![image filename](./0642HamdAllahSarakhsi.AcjubaMahjuba_0071.png)

~~همواره دلشاد و مسرور بود و منظور و مقبول باشد. حقّ - جَلَّ جَلَالُهُ - ارباب ملوک و
~~سلاطین روی زمین را به زیور وقار و حلیت حلم آراسته و مزیّن داراد. بِحَقِّ حَقُّهِ و لُطْفِهِ
~~كَرَمِهِ.

PageV01P036

![image filename](./0642HamdAllahSarakhsi.AcjubaMahjuba_0072.png)

# باب سوم در اقامت سیاست بعد از تفتیش و تفحّص
# روز سوم ۱که هور عالمتاب از قبّهٔ زرّین سر برآورد و جهان را به زیور بیاض منوّر
~~کرد و مکحّل گردانید، شاه سمّاح بر تخت مملکت نشست و عالم را به داد و عدل مزیّن
~~گردانید و آن روز تا به شب بارعام بداد و داد انصاف و اعتصاف۲ بداد. چون عروس
~~روز در نقاب شب متواری شد عزم حرم کرد و از برای نشاط نزدیک اعجوبه و محجوبه
~~شتافت، تا از عذوبت نطق و طیب مکالمهٔ ایشان ساعتی ممتّع و منتفع گردد. چون به
~~نزدیک ایشان رسید، در اثنای محاورت پرسید که چه خصلت است در حفظ ممالک،
~~ملوک را که بدان توسّل جویند و به استعمال آن جبّاران متمرّد را مطیع و منقاد گردانند۳.
~~اعجوبه گفت: دست حکم ملک مطلق باد. ضبط ممالک و امر مسالک و زجر متعدّیان
~~و قمع مفسدان و استعباد و استهدام متکبران متهوّر، ملوک را جز به اقامت حدود و نشر
~~سیاست میشر نشود. از آن جهت که خلق جهان متنوّعند و اخلاق ایشان مختلف. بعضی
~~آلوف عَطوفند و صنفى طِباع سِباع دارند. و ايشان را با هم اِلف نبود و در حلقهٔ فرمان
~~وربقهٔ طاعت آوردن نیک دشوار باشد. تا هیبت و باس و هول و هراس ملوک در دل
~~ایشان متمکّن نشود، گردن را به انقیاد امر نرم ندارند۴ و سر مخالفت و تمرّد بردارند. اگر
~~نه باسسند سیاست شاهان دست تغلّب ایشان بسته داشتی، درهای فساد بر اهل عالم گشوده
~~شدی. بدین قضیّت سیاست ملوک امن خانهٔ راحت و حمایتگاه فراغت عالمیان است و
~~پادشاهان را چنانکه عدل و حلم زیوری زیبا است، بأس۵ و سیاست نیز پیرایهای شگرف
~~است. لیکن سیاست بر نهج ثبات و سکون باید فرمود و در عقوبت و تعزیر بتعجیل نتوان

PageV01P037

![image filename](./0642HamdAllahSarakhsi.AcjubaMahjuba_0073.png)

~~مثال داد و در کار خاین و مجرم هر چه شرط ۱ بحث و تفحّص باشد دریغ نباید داشت، تا
~~بی گناه به عقوبت مجرم مأخوذ نگردد. چنانکه آن مرد جوهری به گناه دگر کس در دام
~~بلا افتاد امّا به سبب احتياط پادشاه متيقّظ برائت۲ ساحت او ظاهر شد و فتّان مُذْنب، بحقّ
~~معذّب گشت. ملک سمّاح پرسید که چگونه بوده است؟ اعجوبه درفور جواب داد و گفت:
# حکایت اعحوبه در سیاست بعد از تفحّص
# آوردهاند که در شهر بصره جمعی باطل۳ پیشگان نابکار بودند. دختری را با
~~زیورهای تمام از حرم پادشاه وقت بفریفتند۴ و به خانه بردند. و بعد از آنکه مقاصد
~~ایشان محصّل شد به هلاک آن بیچاره سعی نمودند و پیرایهٔ گرانمایهٔ وی برداشتند و بر
~~سبیل مساوات قسمت کردند. در میان آن جواهر یک دانه دُرّ خوشاب بود که از برد۵
~~قیمتی وجه قیمت آن میسّر نمیشد.
# آن مفسدان را سروری بود بطّاط۲ نام، نیک حیله و مکّار بود و مُشَعِبد و طرّار. از
~~این شوخی دغا۷ پیشهای گربزی، تیز اندیشی. بیت:
~~يَـلُوحُ فى طَـبْعِهِ مِـنْ ذِهْنِ خَاطِرِهِ %~% نَوْ أَنَّ لي صَخْرةً صَلْدأً أَضْمَرَت٨ْ سرَّا
# گفت: صواب آن است که فلان جوهری را استمعاش کنیم تا آن درّ را به قیمتی تمام
~~در بیع آرد. هم از مال ما را حظّی باشد و [هم] گناه به جانب وی نقل افتد. بطّاط و
~~اصحابش جامهٔ سوگواران بپوشیدند و به نزد جوهری رفتند و چنان نمودند که ما
~~وارثانیم. بطّاط دُرّ بر وی عرضه کرد و گفت: این جوهر از پدر میراث رسیده است و به
~~حسن سیرت و فرط امانت تو چنان توقّع داریم که درّ را بشکنی و بر وفق سویّت میان ما
~~قسمت کنی.
# جوهری اندیشید که ابلهی چند غمریاند. آن قدر ندانند که دُرّ شکستن بی قدر و
~~نامنتفع باشد. علاج آن است که به اندک بهایی آن را بخرم و به نرخی تمام باز فروشم.
~~گفت: ای برادران شکستن جواهر به شرع مکروه است. اگر رخصت باشد از جهت شما به

PageV01P038

![image filename](./0642HamdAllahSarakhsi.AcjubaMahjuba_0074.png)

~~نرخی تمام بفروشم تا ثمن بر خود تفرقه کنید و از جدال و مخاصمت خلاص یابید.
# بطّاط گفت: حاشا که از دل بدین معنی اجازت یابیم. چه جوهر موروث در خانه
~~سبب مزید برکت باشد و ما هر یک بدان محتاجیم، تا مال و عیال ما به برکت آن روی
~~در تزاید نهد. فی الجمله به زرق و شعبده۱ جوهری را حرص میافزودند و به خرده
~~کاری و چرب زبانی بر خریدن درّ حث۲ می کردند، تا عاقبت به سعری سره در وی بستند
~~و زر بستدند۳. و در حال جوهری۴ خام طمع درّ را به حضرت ملک برد تا بزودی
~~سودی کامل از آن حاصل کند. چشم ملک بر دُرّ افتادن همان بود و شناختن همان.
~~سبک پادشاه به کوفتن و بستن جوهری مثال داد. فرمود۵ دارندهٔ درّ را چه کردی؟ و آن
~~خوب دختر۲ کجاست؟ جوهری از سرّ حادثه بی خبر بود عاجز و حیران بماند و گفت:
~~این سؤال مشکل را چه جواب دهم؟ چیست قصّهٔ دختر که من از سرّ این رمز بی خبرم.
~~(لا علم لنا إلا ما علمتنا)، [قرة] بيت:
~~سر زلف کرد اشارت که زبهر۷ دخت هندومگر آفریده۹ باشد من ازین خبر ندارم
~~ملک گفت: روزهاست تا دختری از حجرهٔ خاصّ ما غایب شده است و زیورهای مرصّع
~~با جواهر نفیس با خود برده و این درّ ثمین از آن جمله است. هر چند زودتر دختر را با
~~دگر جواهر ردّ باید کردن. بیچاره زنهار خواست و گفت: من آن درّ را از جمعی میراث
~~داران خریدهام تا نفع از ربح آن بردارم. بر این تجارت چنین خسارتی، طمع و توقّع
~~نداشتم. ملک در مطالبت مبالغت۹ نمود و به خشونت و تشدید تهدید فرمود.
# گفت: خانهٔ بایعان این درّ را بی علم ایشان نشان کردهام. و اگر ملک به آوردن یکی از
~~آن جمع فرمان دهد، در کشف این سرّ مبهم زیادت توقّفی نرود و بعد از ظهور حقّ من
~~از بأس ملک ایمن شوم. ملک در حال چند سرهنگ سایس را با جوهری به طلب آن
~~طایفهٔ طَرّاران فرستاد. بطّاط که مهتر آن قوم بود سبک دانست۱۰ که در بلا گشاده است با
~~خود ستیزه رویی و انکار قرار داد و با خود گفت. بیت

PageV01P039

![image filename](./0642HamdAllahSarakhsi.AcjubaMahjuba_0075.png)

~~من مکر نکو سازم و این کار کنم  ور زانکه کسی بداند انکار کنم
# بطّاط ۱ را به مجلس حکومت حاضر کردند. جوهری در وی آویخت و گفت: آن
~~درّ دزدیده این شوخ دیده به من فروخته است. بطّاط از سر وقاحت به انکار در آمد.
~~ایمان مغلظه در میان آورد که من از این کار خبر ندارم و این مرد فتّان بر من بهتان مینهد.
~~ملک چون تضرّع جوهری و انکار بطّاط مشاهده کرد، حدت و غضب بر وی مستولی
~~گشت. خشم فرو خورد و گفت: بیو ضوح بیّنتی در این کار علی الاطلاق حکمی نشاید
~~کردن. فرمان داد تا هر دو را به حبس بردند. پس به تفحّص آن حادثه مشغول شد. آنگاه
~~از وزیر خود پرسید که بگو تا چه بینی در کار این دو عیّار طرّار غدّار، که به هیچ وجه مقرّ
~~نمیشوند؟ وبی گمان این خیانت و اختزال از احتیال ایشان خالی نیست. بند این معمّای مبهم
~~جز به گره گشایی تو نتوان گشود. و جهی اندیش که خیال این شک۲ّ از پیش خاطر ما
~~برخیزد و حق در مرکز خویش قرار گیرد. وزیرگفت: فردا روز محفلی سازیم. قضات و
~~ائمّه و مشاهیر۳ و معاریف شهر را حاضر گردانیم. تا من بدیهه۴ حیلتی و مکری [و]
~~نیرنگی و افسونی بسازم و از این دو متّهم - عَلَی رُوُوسِ اُلاشْهَادِ - یکی فضیحت کنم.
~~اکنون فرمان باید داد تا آن دُر۵ّ مسروق را با ده عدد درّ دیگر در وثاق بسپارند، تا من
~~کیدی سازم. باشد که به فرّ حشمت و به یمن دولت پادشاه عالم نصرتی روی نماید.
# وزیر را با جوهری سابقهٔ مودّت بود و یقین میدانست که مثل این حرکت نامتناسب
~~از جوهری نخیزد. لیکن نقش تهمت از خواطر خلق محو نمیگشت. جوهری را در
~~خلوت پیش خود خواند و گفت: فردا آن در۱ دانهٔ تو را در میان ده عدد درّ دیگر بر تو
~~عرضه کنند. چون ملک به تو اشارت کند که دُرّ خود برگیر زنهار آن دُر۷ّ را بر نداری. امّا
~~دیگری به عوض آن برگیری و این وصیّت را نیک محافظت کنی. دیگر روز که زاغ شبه
~~رنگ شب از آشیان جهان برپرید و بیضهٔ بیاض را در زیر جناح خود بشکست و سپیده
~~[و] زردهٔ صبح و آفتاب را در سَقراق آفاق ریخت و عالم از نور خورشید خلعت
~~ازربفت [بيافت]، ملک با تمامی اتباع و حشم و خدم، ائمّه و قضات و معاریف شهر در
~~بارگاه حکم حاضر شدند. بطّاط و جوهری را هر دو در آن انجمن حاضر آوردند و با

PageV01P040

![image filename](./0642HamdAllahSarakhsi.AcjubaMahjuba_0076.png)

~~هم نزدیک بنشاندند. پس وزیر بفرمود که آن درّها را بر طبقی زریّن نهاده پیش جوهری
~~بردند و پادشاه با صوت رفیع آواز داد: که ای خواجهٔ جوهری تو در دانهٔ خود بردار و ما
~~را بحل کن.
# جوهری به حکم و صیّت وزیر، دست به درّی دیگر دراز کرد و بطّاط بر پهلوی او
~~نشسته. چون جوهری درّ دیگر برداشت بطّاط از سر غفلت گفت: درّ خویش بر گیر که آن
~~جوهر از آن تو نیست. در حال پادشاه گفت کهای وزیر! (الْأنَ حَصْحَصَ اَلْحَقُ) [یوسف !
~~۵۱]. چون درّ تو بدو نفروختی و آن را ندیدهای چگونه جوهر ندیده بشناختی؟ و
~~معرفت از کجا حاصل کردی؟
# بطّاط بضرورت عاجز و ملزم گشت و بر ملک رسوا شد. ملک به شدّت و عنف تمام
~~وی را مطالبت کرد تا دیگر یاران را که با وی در این فساد شریک بودند به دست باز داد.
~~شاه بفرمود تا جمله را در آن شهر به عقوبت و سیاستی عظیم مثله کردند چنانکه عبرت
~~متعدّیان عالم گشتند. پس سیاست آن ملک مقبل بعد از تفحّص و استکشاف سبب قطع
~~ما5ه فساد و و سیلهٔ رفاهیت رعیّت آمد. محجوبه گفت: احسنت۱. نیک آوردی این
~~حکایت نافع و این مثل نادر هم از این شبه حکایت آن ملکی است که [در باب] دختر
~~بازرگان و غلام بی حفاظ به احتیاط حکم کرد و غلام فتّان فاجر را بعد از ظهور فجور
~~سیاست فرمود۲. اعجوبه گفت: چگونه بوده است آن حکایت؟ محجوبه گفت:
# حکایت محجوبه در سیاست بعد از تفحّص
# آوردهاند که در طرف کشمیر بازرگانی بود صاحب ثروت، متموّل، با حرمت و
~~احتشامی تمام و نعمت بکمال، دختری پری پیکر و ماه منظر داشت که گل از رشک
~~عارضش عرق خجلت ریختی و آفتاب از تابش رخش بگریختی. شعر۳
~~خورشید چو از پرتو رویش بگریخت   در کان به ستیز لب او لعل انگیخت
~~مِنْ ضَوْءِ خَدَّيْهِ نُورُ الشَّمْسِ اِذْ هَرَبا  بِالرَّغْمِ مِنْ شَفَتَيْهِ اللَّعْلَ قَدْ خَضَبا
# رويی۴ چون صبح صادق عالم افروز و زلفى چون شب عاشق، سياه و دلسوز،
~~مشک تبتی چاکر طُرّهٔ سر افکندهٔ او، عقد پروین بندهٔ شکر خندهٔ او. چنانکه شاعر گوید.

PageV01P041

![image filename](./0642HamdAllahSarakhsi.AcjubaMahjuba_0077.png)

~~شعر
~~مِنْ مَـبْسَمِهِ بَـدَا شُـعَاعُ %~% وَ اٱلْلَّـيْلُ مِـنْ الظَّـلَام اَسْـوَدْ
# پادشاه کشمیر آن دختر را از جهت پسر خویش خطبت کرد و به زینتی تمام با وی
~~عقد نکاح منعقد گردانید. چون اوان۱ زفاف در آمد به رسم زمانه شهر آذین ببستند و
~~حجله خانهٔ عروس را به فرش زربفت رنگین و تختههای دیبای مرصّع زرّین بیاراستند تا
~~دختر را به بهجت و سرور و فرح و نشاط بر سریر وصلت ملکزاده بنشانند. بازرگان، پدر
~~دختر، غلامی خازن داشت که به جمال دختر خواجه نیک فتنه گشته بود و مدّتها آن سرّ
~~مستور داشته. چون حالت دختر با پسر پادشاه و صورت عروسی۲ ایشان مشاهده کرد،
~~سیلاب حسرت از دیده فرو ریخت. با خود گفت۳: اگر این فراق اتّفاق افتد بیش امید
~~وصلت نتوان داشت. زودتر از آنکه ملکزاده دختر را به حجرهٔ زفاف برد ما را مکری
~~باید ساخت. مکر به وسیلت حیلت بر مراد خود قادر شوم و از معاشقت دختر حظّ اوفر
~~بردارم، آن کافر نعمت غدّار در خانهٔ آن محتشم نیک گستاخ بودی و در تصرّف اموال
~~وی دستی مطلق داشتی. در خزینه خانهٔ بازرگان چاهی دو مرد بالا فرو برد و از آن چاه
~~راهی در وثاق خویش بساخت و سر۲ چاه به اندک مایه حشیش بپوشید و نطعی پاکیزه بر
~~وی انداخت و صرّهای مُهر کرده از زر بر کنار نطع نهاد. پس فرصت نگاه داشت، تا وقتی
~~که خواجه به سرای ملک بود و دخت۵ را از مقرّبان خود خالی یافت، بتعجیل هر چه
~~تمامتر پیش دختر دوید و کلید خزینه به وی داد و گفت: این لحظه پدر را از بهر تو
~~بدرهای زر بر کنار نطع نهاده است. زود بر باید داشت و در وجه مصالح به خرج کرد و
~~من از کثرت اشتغال بدین خدمت نمی پردازم. دختر در حال امتثال کرد و کلید بستد و در
~~خزینه بگشود و غافل وار قدم بر نطع نهاد تا صرّهٔ زر بر گیرد. سبک در چاه افتاد۱. غلام
~~بی باک زود به خزینه در آمد و سر چاه استوار کرد و به قرار اصل باز برد. پس بی توقفی
~~به وثاق خود دررفت تا آن حور نژاد و پریزاد را از زیر زمین برآرد۷.
# دختر خود را به قید کید غلام بسته دید. اندیشید که دل از جای بردن طریق خرد

PageV01P042

![image filename](./0642HamdAllahSarakhsi.AcjubaMahjuba_0078.png)

# نیست. خدعت وی را به سرعت صنعت خویش دوا باید کرد، که گفتهاند: جَوُاب
~~الْفَاسِدِ بالْفَاسِدِ. چون غلام وی را از نقب بیرون آورد، آن ماه دو هفته چون گل شکفته
~~در روی آن غلام بخندید. شعر
# اِفْـتَرَّ بسُكَّـرَيْهِ حَـتَى %~% قَـدْ اَظْـهَرَ لُـؤلُوةَ مُـنَضَدْ
# گفت: ای دوست یکدل مدّتی است تا من بر شمایل خوب تو عشق آوردهام و چنین
~~روز پیروز را به دعای سحرگاهی میخواستم. اگر پیشتر، از حال دل نگرانی تو مرا خبر
~~بودی، تو را چندین تحمّل۱ مشقت نبایستی کرد. اکنون تو از معاشرت و مباشرت ما
~~آنگهی متلذّذ شوی که مرا از این خطّهٔ پر خطر به سفر بری، تا به سکون دل و فراغ ضمیر
~~بهرهٔ تمام از وصال یکدگر برداریم و ازحضور همدیگر استمتاع و نصیب او فر برگیریم.
~~بدین دمدمه غلام را در غلط افکند و از کمینگاه۲ غدر۳ خود غافل گردانید. شبانگاهی
~~که از حرم شاه به طلب دختر آمدند تا مهر و ماه را با هم قران دهند، هر چند بجستند کس
~~از دختر اثر نیافت. بازرگان از هول واقعه و هجوم آن نکبت صعب سخت شیفته حال و
~~کوفته دل گشت و خلق از تعجّب آن حادثه، حزین و متأسّف شدند. دختر با غلام عاشق
~~در آن خانه از هرگونه تلطّف و تملّق می کرد، چنانکه در غفلت غلام کلید خزینهٔ پدر به
~~دست گرفت و به سر کاردی بر وی نقش کرد که دختر تو در خانهٔ غلام است. آن
~~بی حفاظ۴ بد کردار خواست که از حال خواجه و تشویش شهر چیزی بازداند. دختر را به
~~احتیاط بلیغ در خانه حبس کرد و با کلید خزینه پیش خواجه رفت. جهانی پر از بلا و
~~آشوب دید. شعر
# شهر اندر جست و جوی افتادهاند عالمی در گفت و گوی افتادهاند
# بازرگان غلام را با شغلی نامزد کرد و کلید خزینه از وی بخواست تا به وقت ضرورت
~~به حضور وی۵ حاجت نیفتد. چون غلام غایب شد خواجه در کلید می نگرید. آن نقش
~~را بخواند که دختر تو در خانهٔ غلام است. سبک آن حال بر ملک عرضه داشت و در
~~حال بفرمود تا آن غلام بی حفاظ را بگرفتند و دختر را از حجره۲۱ٔ وی بیرون آوردند.
~~آن غلام غدّار بد کردار افغان در گرفت که من از این مکر مبرّاام و این دختر چون زلیخا
~~بر من عشق آورده است و من در این کار چون گرگ یوسف بی گناهم. ملک گفت:

PageV01P043

![image filename](./0642HamdAllahSarakhsi.AcjubaMahjuba_0079.png)

~~شبهت پی۱ تهمت واقعهای است بی تیقّن و تحقّق. در کار ایشان چگونه حکم شاید
~~فرمود؟ در حال آن دختر گفت که اگر - عیاذا۲ باللّه - این خیانت از من صادر شدستی
~~هرگز از افعال و احتیال۳ این غلام بی حفاظ اعلام نکردمی و دست خیانت او از دامن
~~عصمت خود دور نداشتمی و نیز نقبی که این شور بخت در خزینهٔ پدرم ساخته است و
~~کلید آورده و مرا در آنجا برده گواه بی گناهی من بس است. ملک گفت: اگر در خانهٔ وی
~~چنین نقبی یافته شود لاشکّ دلها بر اختزال این مکّار قرار گیرد. چون تفحّص کردند حقِّ
~~بر جانب آن عفیفه بود. ملک در حال فرمان داد تا آن مستوره را با شکوهی شکرف به
~~خوابگاه پسر۴ بردند و بفرمود تا آن ناکس بی حفاظ بی حرمت را چند روز بر ملامت و
~~انواع عذاب عقوبت می کردند تا از سختی آن سیاست سپری شد.
# محجوبه گفت: این مثل بدان آوردم تا ملوک و سلاطین عالم جانب سنّت سیاست
~~مهمل نگذارند و در انزجار فجّار به ایقان و سبرتی۵ تمام مثال دهند. تا در سوز ندامت
~~نیفتند و نابکاران وسیلت مصیبت ایشان از فسق و فساد و زجر و عناد مزجّر و ممتنع
~~گردند. ایزد - عَزَّ وَ عَلَا- عامَّهٔ خلایق را از فجور و ناشایست همواره و پیوسته محروس و
~~محفوظ ومصون داراد، بِمَنَّهِ.

PageV01P044

![image filename](./0642HamdAllahSarakhsi.AcjubaMahjuba_0080.png)

# یاب چهارم در شجاعت و رحولیّت
# روز چهارم که نیّر اعظم سر از قبّهٔ مشرقی بر کرد و گیتی را از سواد پوشی به در آورد
~~و خلعت زربفت داد، شاه سمّاح [بر] تخت جهانداری بر آمد۱ و اسباب کار مملکت بر
~~مقتضای۲ رای روشن بساخت. به وقت غروب خورشید روی به حجرهٔ خاصّ نهاد و
~~ساعتی به استماع حالت اعجوبه و مقالت محجوبه پرداخت و از خود ایشان سؤال کرد
~~که شجاعت چه ثمره دارد؟ و چگونه خصلتی است؟
# اعجوبه گفت: زندگانی شاه مؤبّد باد. شجاعت شریف خصلتی است از آن قبل که
~~وقایت ذات [از] تیر سطوات عدات است. و هر که [را] اثری از رجولیّت در جبلّت مثبت
~~باشد هر آینه وقت ملاقات آفات، نفس خود را اندکی صیانت تواند کرد و اگر بد دلی و
~~فرار به خود راه دهد لاشک اسیر نوایب و مصایب گردد و شجاعت چنانکه ستودهٔ خلق
~~است، محبوب حقّ است: اِنَّ اللَهَ يُحِبَّ الشَّجَاعَةً وَ لَوْ عَلَى قَتْل حَيَّةِ. صاحب شرع - عَلَيْهِ
~~اُلسَلَامُ - می فرماید که حق - تعالی - شجاعت را دوست دارد، اگر خود برکشتن ماری۳ به
~~کار داشته شود و نیز از استعمال و مباشرت آن بسی رفع و نفع توان کرد. چنانکه آن پسر
~~جندی بعد از فقر و احتیاج بهرهای تمام از شجاعت خود بر گرفت.
# ملک سمّاح پرسید که چگونه است آن حکایت؟ اعجوبه جواب گفت:
# حکایت اعحوبه در شجاعت
# آوردهاند که در بلاد شام مردی لشکری بود. سالها در خدمت ملوک ملازمت

PageV01P045

![image filename](./0642HamdAllahSarakhsi.AcjubaMahjuba_0081.png)

~~نموده بود و از مواظبت اشغال ایشان سیمی سره مدّخر کرده و مال بی حساب ذخیره
~~نهاده. پسری مرد رنگ شیر دل داشت. پس از آنکه او را آداب شجاعت تعلیم داده بود
~~و علم سلحشوری تمام آموخته بود، تمامی مال خود بر او تفویض کرد و گفت: ای
~~پسراباقی عمر به خدمت مخلوق احتیاج ندارم و این حرفت با سربازی است از آن تقاعد
~~نمودم و آن از عدل است و نیز ما را از ملابست این عمل استغنای کلی حاصل است. مال
~~بر باید داشت و به تجارتی مشغول شد.
# بس۱ امتثال امر و انقیاد حکم و فرمان پدر را از لوازم شرع دانست، به حکم اشارت
~~مال بر گرفت و روی به تجارت نهاد. چون به ساحل بحر مغرب رسید، هوس بازرگانی
~~دریا به سرش متمکّن شد و ربح بیاندازه با خود تصوّر کرد. کشتی ترتیب داد و بسی از
~~متاع آن بقاع در وی نهاد و به نشاط تمام بر مرکب سفینه سوارشد. شعر۲
~~مرکب شنیدهای [که] چو عزم سفر کند  از اشک عاشقان بودش ترهمی بساط
~~وانگه ز بهر مصلحت۳ همرهان خويش %~% از سينه خانه سازد و از جان و دل رباط
# چون پسر جندی۴ یک دو روزی سفینه را به مساعدت باد بر وفق مراد در بحر
~~براند، ناگاه صاعقهٔ باد مخالف شبیخون آورد و از دَقْل۵ و شِراع آن سفینه، اثر نگذاشت.
~~افواج امواج متراکم گشت و کشتی را با تمامت امتعه در حلق غرق نهاد. بیچاره خود را
~~در سفینهای دیگر انداخت و از مال تمام و احتشام انقطاع کرد و از غنا و ثروت بی بهره
~~گشت. تا معلوم شود که بر حسن حال و کثرت مال اعتماد نشاید کرد و برجمع [و]
~~ادّخار، نهمت وحرص نباید نمود. چنانکه گفتهاند: شعر:
~~یَا مَـنْ جَمَـعَثْ نَفْسُکَ مَـالاً لُبَداً    خَـفْ رَبَّکَ وَ اَعْـلَمْ أَنَّ لِلْيُوْم۱ غَدَا
~~فَا الْمالُ وَ اِنْ جَـاوَزَ عَـنْ كُـلَّ مَـدی۷َ %~% لَا المَـالُ وَ لَا المَـالِكُ يَـبْقَی اَبَـدَا
# آن مرد لشکری چون بشنود که پسر سفر دریا اختیار کرده است، سخت کراهیت۸
~~داشت. شیفته حال و متوزّع خاطر بر عقب وی برفت تا بر سواحل بحر و پیوسته از حال

PageV01P046

![image filename](./0642HamdAllahSarakhsi.AcjubaMahjuba_0082.png)

~~وی استکشاف۱ و استطلاع می کرد. در راه جمعی کافران کمین کرده بودهاند، بیچاره را
~~ناگاه فرو بستند و به اسیری ببردند. نکبت بر نکبت متراکم گشت. [جندی] از پسر۲ فرقت
~~نموده و مال در باخته و از خانه جلای۳ وطن کرده و در بلا و محنت افتاده، شعر
~~اَلدَّهْرُنَار۴ٌ ضَـاعَفَتْنِى فِى الْوَرَى [يَوماً    شَحْماً اقَا مَتْنى۵ بِخَطْب١ دُونَهُمْ طُرّاً
# پسر جندی۷ در آن سفینه، تجّار را مراعات مینمودواز قراضات اطعمهٔ ایشان را
~~لقمهای حاصل می کرد. یک روزی در میان بحر کشتیی۸ از دور پدید آمد. ملّاحان به
~~حکم تحریه و ممارست دانستند که آن سفینهٔ دزدان است و ناچار قصد امتعهٔ تجّار
~~دارند. هوش از تن خلق برمید و عجز و حیرت بر ایشان مستولی کشت و جملهاز کثرت
~~خوف و فرط فزع دم فرو بستند. شعر،
~~دی نزد من آمد آن به قد سرو روان %~% بیرنگ شدیم هر دو و بسته دهان
# پسر جندی۹ چون اضطراب [و] اضطرار ایشان مشاهده کرد. اهل سفینه را بسی
~~استمالت نمود و گفت: تا رمق حیات من باقی است نگذارم که از نهاب هیبت آن دزدان
~~آسیبی به شما رسد و جماعت تجّار گفتند که اگر شرّ این لُصوص از ما دفع کنی و در
~~تلافی و تدارک این حاد ثه وجهی اندیشی، یک نیمه از مال ما تو را حلال است و بر این
~~معنی باتّفاق میثاق بستند. پسر جندی۱۰ در علم رَمْی مهارتی بکمال داشت و نیک
~~سخت کمان۱۱ و باربک انداز بود. مثلاً یشّه در هوا نشان کردی و به نوک پیکان
~~بدوختی. باز خود گفت: جز به نوک تیر تدبیر این کار نتوان کرد. کمانی محکم سه پی۱۲
~~دست آورد و چند عدد تیر ترتیب کرد چون آن طایفهٔ دزدان بر اهل کشتی حمله کردند،
~~او دست به کمان کرد و آهنگ جنگ ایشان کرد. بیت:
~~بمالید چاچی کمان را به دستبه چرم۱۳گوزن اندر آورد شست
# به هر تیری که انداختی یکی از آن جمع را قمع کردی۱۴. هم بر این کردار دمار از
~~آن مفسدان برآورد و به قوّت و شجاعت بر آن جماعت ظفر یافت و تتمّت بضاعت و

PageV01P047

![image filename](./0642HamdAllahSarakhsi.AcjubaMahjuba_0083.png)

~~کشتی ایشان در تصرّف خویش گرفت. مردم سفینه بسی ثنا و محمدت گفتند و هر چه
~~ممکن بود از مبرّت۱ و مکرمت در باب وی مبذول داشتند و چون به ساحل آمدند، عهد
~~را به وفا رسانیدند و مال را مناصفه با وی قسمت کردند.
# پسر جندی را به اضعاف آن مال ضایع شده سیم و زر به دست افتاد. المال غَادِ و
~~رَائحُ. اندیشید که به فیض لطف حقّ و برکت رجولیّت نعمتی هنیّ به دست افتاد. روی به
~~وطن مألوف باید نهاد و توقّع خام در توقّف داشت، تا مثل این مشاقّ مشاهده نباید کرد.
~~آن مال وافر برداشت و به عزم خانه در راه ایستاد. چون منزلی چند قطع کرد طایفهای
~~راهزنان بر قافله تاختند تا تعّضی رسانند و نهبی کنند. آن جوان جنگجوی شجاع سلاح
~~بر بست، بر ناقهای باد تک سوار شد که از چستی۲ چون گوی مُشعبد سبک بر جستی و
~~تیز در گشتی. شعر:
~~مِكَـرِّ مِـفَرٌّ مُـقْبِل مُـدْبِرِ مَـعا  كَجُلْمُود۳ِ صَخْرِحَطَّه۴ُ السَّيْل۵ُ مِـنْعَل
# پس از سر جرأت و جسارت رمحی مار پیکر و نیزهای شهاب شکل به دست گرفت
~~و روی به محاربت و مقابلت آورد و به نوک سنان چند کافر را در خاک هلاک انداخت
~~و باقیان از هیبت عزیمت او هزیمت گشتند. شعر،
~~وَ في ألْهَـيْجَاءِ مَـا جَــرَّبْتُ نَـفْسِى %~% وَ لكِـنْ فِی الْهَــزِيَمَةِ كَـالْغَزَالِ.
# مهتر آن قوم خسته و مجروح و خایب و خاسر گرفتار شد.
# پس۷ جندی خواست که پشت زمین را از خبث ذات و شرّ حرکات وی خالی
~~گرداند۸ و [او را] در شکم خاک جای دهد. با تیغ آبدار قصد وی کرد. کافر زنهار
~~خواست و گفت: اگر با من به جان کرامت کنی و در اهراق۹ خون من اهمال کنی، نعمتی
~~نفیس بر تو ایثار کنم و چند اسیر مقیّد را از برای تو از حبس اطلاق فرمایم. پُس ۱۰گفت:
~~چون بقا و حيات تو سبب خلاص خلقی خواهد بود، تورا۱۱ از جانب ما به جان امان
~~است. سبکتر محبوسان را حاضر باید کرد و سر خویش گرفت. کافر رقعهای نوشت به

PageV01P048

![image filename](./0642HamdAllahSarakhsi.AcjubaMahjuba_0084.png)

~~اتباع وی، تا جمع اسیران را با حِملی گران بفرستادند و او را به حکم وفا [به] عهد باز
~~گرفتند. یکی از اسیران، پدر آن شیر مرد شجاع بود. چشم پسر چون بر روی پدر خود
~~افتاد، هوش و قرار از وی برمید. و در بوالعجب بازی چرخ غدّار لختی تعجّب نمود و
~~بعد از۱ آن بگریست و دست و پای پدر بوسه داد و به تقرّب و احترام و اعزاز و اکرام او
~~را پرسید و از کیفیّت واقعهٔ هجوم بران استکشاف کرد. پدر جواب داد: که دوستی تو مرا
~~در این غرقاب خطر انداخت. پسر نیز سرگذشت بازگفت و از تلف آن مال تجارت و
~~غرق کشتی خبر داد. گفت: ای پدر به همّت تو بعد از محنت و قلت مال، این همه ثروت
~~و غنا و تموّل و پسار باری - عَزَّ اُسمُهُ - ارزانی داشت و ما را در مضیق فقر و تنگنای
~~احتیاج فرو نگذاشت.
# پسر جندیآ به برکت شجاعت و یمن مردانگی بسی نعمت بیاندازه کسب کرد و
~~پدر را از مشقّت سَرَقه و ورطهٔ هلاک خلاص داد. محجوبه گفت: احسنت چست۳
~~آوردی این حکایت دلکش و این مثل خوش. هم از این سیاقت حکایت آن شهزاده
~~است که به وسیلت شجاعت خون برادر بازخواست و پس از نقصان بندکی به دولتخانۀ
~~ملک باز رسید. اعجوبه گفت: باز گوی. [گفت]:
# حکایت محجوبه در شحاعت و مردانگی
# آوردهاند که در شهر تنکت پادشاهی مطاع امر، نافذ۴ حکم بود و پسری داشت
~~به سرحدّ مردی رسیده و مترعرع و مُراهق گشته. پدر را به جمال و جلال۵ وی میلی
~~بکمال بود. پیوسته جانب وی را به شفقت٦ رعایت فرمودی و در مراعات و اعزاز وی
~~نیک مبالغه نمودی. دو عدد گوهر شبچراغ که دوباره گنج قارون میارزید، آن را با دو
~~حلقهٔ زرّین ترصیع کرده بود و در گوش پسر کشیده، تا از زینت آن متلذذ و متمتّع
~~میشود و همواره آن پسر را هوس صید بودی و بر نشاط شکار نیک حرص نمودی. در
~~آن نواحی متصیّدی خرّم و بیشهای نزه بود. هوای او از بخور زَهَرات چون روضهٔ خلد
~~معطّر و خوش و صحن او از رنگ ریاحین چون پرّ طاوس منقّش. چنانکه گفتهاند:

PageV01P049

![image filename](./0642HamdAllahSarakhsi.AcjubaMahjuba_0085.png)

# شعر،
# ظَـهَرَ النَّبْتُ عَـلَى كُلِّ مَكَانْ %~% طلع الطلع عـلى كلّ شجر
# فَهُوَ ألدَوض عَـلَی اَلمَاء صَفَا %~% وَ صَفَا اَلْمَاء عَـلَى الرَوْضِ كَـدَرْ
# یک روز ملکزاده در آن مرتع به طلب نخجیر طوف می کرد. ناگه شیری سهمناک
~~چون نهنگ گرسنه آهنگ وی کرد و با بنانی چون سنان آب داده آهن گداز و پنجهای
~~چون تیر شهاب۱ سنگ شکن و کوه شکاف، جُثّهای چون پیل آتشین تن و حملهای
~~چون ضربت نکبت زمانه مردافکن.
# آن شیر چون آتش مشتعل آهنگ شهزاده کرد و به یک دم از وجود او اثر
~~نگذاشت. خبر آن حال به شاه رسید. تنگدل و نوحه کنان روی به بیشه نهاد تا از نهاد شیر
~~به شمشیر گرد برآرد. حشم را به کشتن وی مثال داد. چندان مردان پردل به جنگ او
~~آهنگ کردند و آن شیر به هر جانب که حمله بردی چندان اسب و مرد را در خاک،
~~خوار۲ کردی. بسی آبطال قتّال پایمال وی شدند و کس بر وی دست نیافت. از آن پس
~~کسی زهره نداشت که اندیشهٔ گذر۳ آن بیشه در دل آرد و از خوف آن هژبر خونخواره به
~~گرد آن مرغزار طوف کند. بیت
~~تَسِـيلُ الماقِ مِـنْ حِـذَار أُسُـودِهِ %~% فَقَدْ جَفَّ [فى] شَـدْق۴ الْـكُمَاةِ رُضَابُهُ
# شاه بعد از آنکه پسر را به خوابگاه۵ بیمرادی دفن کرد، آن دو گوشوارهٔ ثمین وی
~~برداشت و در شهر ندا فرمود و گفت: هر که جراحت سینه و قرحهٔ قریحهٔ ما را به کشتن
~~شیر" مرهم نهد، این دو گوهر شبچراغ با دگر مواهب بی حساب نصیب وی است. با آن
~~همه وعدهٔ خوب مهیّج و پذرفتکاری مرغوب۷ و محرّض هيچ پردل" ميل نيل آن
~~مقصود نکرد و گرد آن بیشه نگشت. ملک تنکت۹ را در آن نزدیکی از منکوحهٔ خاصّ
~~پسری آمد خوب خلقت تمام اندام. آثار مردی و مبارزت در جبلّت وی ظاهر و انوار
~~شهامت وشجاعت از بشرهٔ وى لامع. بعد از۱۰ آنکه مدّت رضاع بگذاشت و جناب

PageV01P050

![image filename](./0642HamdAllahSarakhsi.AcjubaMahjuba_0086.png)

~~حضانت او را صیانت کرد به وقت فطام جشنی عظیم بساختند و او را از شیر باز
~~گرفتند.
# مادر خواست که آن گوشوارهٔ قیمتی را در گوش طفل آویزد و ملک در مجلس
~~انس به لهو مشغول بود و سکر بر وی غالب شده. از آن حال خبر یافت. سوز فرقت
~~فرزند آتش غیرت در نهاد او بر افروخت. به خشمی تمام قصدی پیوست۱ و یک نیمۀ
~~گوش طفل را با گوشواره قطع کرد و بر دست مادر نهاد. مادر از آن تهوّر او نیک متغیّظ ۲
~~و متأسّف گشت و از فرط خشم، چنانکه رسم ترکان است پسر را به لجاج پدر به
~~بازرگانی فروخت که بر جناح سفر بود. تا ملک از حال پسر خبر یافت بازرگان از آن
~~ناحیت رحلت کرده بود و پسر را برده. ملک نذرها کرد و سوگند تأکید فرمود که آن
~~جوهر مُقَوّم در حقّ کسی هبت کنم که آن شیر را در عوض جگر گوشهٔ من قصاص کند تا
~~ذات مرا حياتی تازه روی نماید. (وَ لَكُمْ فی الْقِصَاصِ حَيَاة) [يقرة/۱۷۹]،
# بازرگان پسر را به طرف سمرقند برد و به کوتوال قلعهٔ شهر فروخت. چون رشد و
~~رجولیّت از طلعت او مشاهده میافتاد۳ در باب تربیت او سعی بلیغ مینمود و آداب
~~حرب۴ تعلیم میداد. چندانکه به حدّ بلوغ در رسید، الحقّ جوانی گاوزور پیل کوپال
~~شیردل، از میان بیرون آمد.
~~قَـدْنِلْتَ مَـصَاعِدَداٱلتَرَقِّ %~% فَـالُجْدُا يَـقُولُ قُـمْ تَـصَعَّدْ
# شبی۷ طایفهای از لُصوص در قلعه راه آوردند و مردم را ناگهان خفته فروگرفتند. تا
~~بعد از ضبط قلعه خلق آن بقعه را مطیع امر و منقاد فرمان خود گردانند.
# شهزاده در گوشهای به جای اطفال خفته بود و کس او را در عقد آبطال و حساب
~~رجال نیاوردی. چون بیچارگی اهل قلعه و ضعف [و] عجز کوتوال بدید، حمیّت
~~رجولیّت دامنگیر فتوّت وی شد. چون شهاب دیوسوز خود را بر آن قوم انداخت و یکی
~~را به ضربت مشت بکشت و تیغ وسپر وی برداشت و از چپ و راست حمله می برد تا
~~جمله را خسته و مجروح و مقهور و مقروح گردانید.
~~هـمْ صَـدْرُ سَـيْق يَـوْمَ بَـطْحَاءِ %~% سَمك وَلى منْهُ مَـاهُ

PageV01P051

![image filename](./0642HamdAllahSarakhsi.AcjubaMahjuba_0087.png)

# کوتوال چون حال جدال وی مشاهده کرد هر چه در خزینه مال داشت بر وی ایثار
~~کرد و پهلوانی لشکر و امارت حشم به وی ارزانی داشت. صیت صلابت و جلادت و
~~آوازهٔ شجاعت و بطالت او در آن خطّه فاش و منتشر کشت. بیت
# تو بر سر مطرحى نشسته %~% و آوازهٔ تو جهان گرفته۱
# بعد از مدّتی قافلهای گران از طرف عراق در رسید و عزم جانب تنکت داشت قطّاع
~~الطریق از جوانب به تغلّب واباحت دست سلب و نهب دراز کرده بودند و راهها سخت
~~بیمناک و مخوف شده. شعر
~~فَـلَا تـرحَـلَنَ بـلَا عُـدَّةِ %~% فَـاِنَّ الطَّـرِيقَ مَخُـوفٌ مَخُـوف٢ْ
# اهل قافله مالی شگرف بذل کردند و شهزاده را به اسم بدرقه با خود به دیار تنکت
~~بردند. ملک تنکت [که] از آمدن قافله نیک تعجّب می نمود گفت: در این مَهْمَه۳ مهیب
~~و تیه پر آفت۴ به چه۵ استظهار، سفر کردید؟ و بر چندان کمینگاه غدر و مواضع وقایع
~~چگونه گذشتید؟ یکی از تجّار گفت: برنایی مبارزِ مِقدام، ما را در این بیدا بدرقه کرده
~~است، که به استبداد و مردی و استقلال شجاعت لشکری را هزیمت میکند و به اندکی
~~صولت از خصوم بسیار دمار بر می آورد. بیت
~~در جواب صد هزاران لشکر پیروز۹ جنگ %~% ضربتی زان دست و بازوی توانا بس بود
# ملک گفت: عَلَی الحْخَبیر۷ِ سَقَطْت۸َ، در این حوالی بیشهای پر نعمت [است] و شیری
~~جان شکار در آن وطن دارد. سالها است از هول صول او۹، کس پیرامن آن بیشه نگشته
~~است و نیز مرا در ذمّت وی حقّ خونی ثابت است که میوهٔ دل ما را به زاریان زار کشته
~~است. اگر این جوان دلاور به کشتن آن شیر سعی نماید، بر قضیّت نذری که کردهام، دو
~~گوهر شبچراغ بدو بخشم و هر چه میسّر شود از بذل مکارم دریغ ندارم. بازرگان شهزاده
~~را از آن کار خبر کرد. شهزاده چُست بایستاد و عزم شکار شیر کرد و در بیشه رفت:
~~يت

PageV01P052

![image filename](./0642HamdAllahSarakhsi.AcjubaMahjuba_0088.png)

~~باز چه فتنه میکنی عرم چه داری ای پسر %~% ریه بھادہای کله ککت چچه بستهای کمر
# با سلیح تمام قصد آن سَبْع خون آشام کرد. به اوّل ملاقات، اسب ملکزاده نفور
~~گشت و او را از پشت او در انداخت، مردوار دل۱ از جای نبرد و به وقت حمله دست
~~را تا به بازو در دهن و حلق وی فرو برد و بی تحاشی احشای وی قلع کرد و از راه گلو بر
~~آورد. یس سر شیر بر گرفت و به تحفه در پیش ملک برد. از آن شادی شهر بیاراستند و
~~در هر محلّتی از فرط آن سرور سوری بساختند ملک شهزاده را در کنار تخت بنشاند تا
~~از سر تقرّب آن حلقهٔ گران مایه به دست خود در گوش وی کند. چون چشم پدر بر گوش
~~بریدهٔ پسر افتاد قرار و هوش از وی برمید. گفت: (الطَّیيبَاتُ لِلطَیّبینَ) [نور [۲٦] پسر را به
~~صد ناز و اعزاز برگرفت و فرح و مسرّت از سر گرفت و این بیت میگفت. بیت
~~من وصل تو را دهم چنان ساز این بار %~% کز پرده برون نیاید آواز این بار
# این آوازه در شهر تنکت فاش شد. آن پسر را به حرم بردند و مادر او را شناخت و
~~جملهٔ شهر آذین ببستند و بزمها ساختند و شهزاده به برکت شجاعت، قاتل برادر را
~~قصاص کرد و از مذلّت رق و مشقت فراق مادر و پدر خلاص یافت. محجوبه گفت، این
~~مثل بدان آوردم تا مردان عالم را حقيقت شود که شجاعت اثری عظیم دارد. به وسیلت
~~آن بر اغلب مرادها قادر توان بود. ایزد تعالی عموم خلق را از ثمرهٔ این خصلت بهره مند
~~گرداناد و از نتیجهٔ هنر بر خورداری دهاد. بِمَنَهِ.

PageV01P053

![image filename](./0642HamdAllahSarakhsi.AcjubaMahjuba_0089.png)


PageV01P054

![image filename](./0642HamdAllahSarakhsi.AcjubaMahjuba_0090.png)

# باب پنحم در سماحت و سخاوت
# روز پنجم که شاه قبّهٔ چهارم سر از افق مشرق برآورد و طبقهای زر بر عالم و
~~عالمیان نثار کرد و روی ظلمانی گیتی را به بیاض خود منوّر گردانید، تخت شاه سمّاح را
~~به فرشهای اطلس و اکسون بیاراستند و شاه با فرّ و هیبت بر سریر سلطنت متمکن شد و از
~~مبدأ صباح تا مقطع رواح به کارگزاری۱ و داد دهی رعایا مشغول بود و از عطایا و
~~مواهب، ابطال لشکر و مبارزان کشور را بهرهمند میگردانید۲. چون خورشید انجمن۳
~~انجم روی از عالم بگردانید و سپاه مغرب بر لشکر مشرق مظفّر گشتند، شاه سمّاح بر
~~عادت گذشته از مصالح مملکت فارغ شده در مقام قربت اعجوبه و محجوبه نزول
~~فرمود و ایشان را به شرف اختصاص ندمت مفتخر کردانید. در اثنای مفاوضه پرسید که
~~کرم و سخاوت کدام طایفه و رزند و آن خصلت به که لایقتر باشد۴؟ اعجوبه گفت: عمر
~~ملک [دراز] باد. سخاوت لباسی۵ زیباست که برهرقدّی چست آید۲ و حلیتی که عامّهٔ
~~خلایق را نیک زیبد و از هرکس پسندیده۷ دارند. لیکن ملوک بدان سزاوارترند چه اگر
~~شاهان دست بذل و نوال گشوده ندارند و ابواب فسحت و مبرّت و انعام و اکرام بر خاصّ
~~و عامّ بسته دارند، بضرورت ملک ایشان نقصانی فاحش پذیرد. بلکه آن را خوف
~~انقراض و زوال باشد. بیت
# اذَا۸ مَلِک لَمْ يَكُنْ ذَاهِبَهْ %~% فَـدَعْهُ فَـدَوْلَتُهُ ذَاهِبَهْ

PageV01P055

![image filename](./0642HamdAllahSarakhsi.AcjubaMahjuba_0091.png)

# پس بدین۱ قضیّت، سنّت سخاوت بر رقبهٔ ملوک فرض عین است و نیز انصاف خلق.
~~هرکه بدین هنر کرم متحلّی۲ شود همواره مکرّم و محترم باشد و از آن جود و سماحت
~~نفع و راحت مشاهده کند. چنانکه آن غلام بازرگان را به برکت اندک مبرّتی ملک عظیم
~~به دست افتاد. ملک سمّاح پرسید که چگونه است [آن]؟. اعجوبه درفور گفت:
# حکایت اعحوبه در سماحت و سخاوت
# بازرگانی غلامی رومی کریم طبع داشت و به حکم ضرورت سفر دریا اختیار کرده
~~بود و غلام را با خود در کشتی نشانده. در آن سفینه از هر نوعی مردم بودند. به سبب
~~ناموافق باد مدّتی مدید در آن بحر بماندند و اطعمه و اشربه که داشتند روی در نقصان
~~نهاد و هیچ مخلص و مهرب پیدا نه۳. اهل کشتی از قلت قوت نیک مینالیدند و از
~~بازرگان وجه کفاف معاش خود۴ به بهای گران میخریدند. چه او نیک متموّل و مستظهر
~~بود. امّا امساکی بغایت و بخلی بکمال داشت و از بهر غلام هر روز اندکی نان و قدری
~~آب موظّف کرده بود و باقی به احتیاط تمام در ضبط آورده تا بر وفق مشیّت به نرخی۵
~~سره بفروشد. از قضا دختری جمیله با محرمی در آن کشتی نشسته بود و تمامی زاد و
~~نفقهٔ او به سبب طول مدّت، نفاد یافته. بیچاره نقصانی حال داشت و از عزّت ثروت به
~~مذلّت فاقه گرفتار شده بود و بسی شربت تلخ از مخالفت ایّام تجرّع کرده. شعر
~~ایّام کرام را زبخت افکندهست %~% مر شاهان را زتاج و تخت افکنده ست
~~اَللّـهُ يَـعْلَمُ وَ آلْاَيّـامُ تَـعْرفُنَا٦ %~% نَحْـنُ اَلْكِـرَامُ وَ لَكِـنَّا مَـفَالِيسُ
# غلام عجز آن مستوره و ضعف او میدید. مروّت طبعش بر مراعات او باعث۷
~~گشت و فتوّت او بر رعایت جانب مستوره باعث آمد. و ظیفهٔ طعام و شراب۸ خود بر آن
~~عفیفه ایثار میکرد و بیشتر اوقات گرسنه و تشنه میبود. دختر تملقی کرد و گفت: ای
~~غلام رنج میبینی. از سر ضنّت به صد منّت تو را اندکی طعام ادرار کرده است و تو از

PageV01P056

![image filename](./0642HamdAllahSarakhsi.AcjubaMahjuba_0092.png)

# روی کرم و مروّت آن را بذل۱ می کنی: (و يُؤثرُون عَلَىی انْفُسِهِمْ وَ لَوْکَانَ بهمْ
~~خَصاصَة) [شر۹]
# چون فرط فتوّت البتّه تو را [به] اکرام۲ تحریض میکند، باری جانب نفس خود را
~~مرعیّ باید داشت. من از عطیّت تو به شربتی آب قانعم. تا روز خلاص از سفینه، این
~~مرسوم و مکرمت مُجْری میدار و به جزای آن اجرت آخرت ذخیره مینه. غلام گفت:
~~به وقت برّ و احسان ما به جان مضایقه نکنیم و از هیچ خاصّ و عامّ بیش و کم دریغ
~~نداریم وتا بتوانيم بذل کنيم. بیت
# از روی کرم هر آنچه بتوان بدهیم %~% ور جان طلبند سائلان جان بدهيم
# مدّتی بر آن سنّت مواظبت مینمود. ناگه خواجهٔ بخیل بر آن سرّ وقوف یافت. از سر
~~غضب بی توقّف غلام را در آب انداخت. لطف نا متناهی الهی حامی و حافظ وی گشت.
~~كما قال أللهُ تعالى: (وَ هُوَ الَّذِى يُسَيْرُ كُمْ فی الْبَرٌّ وَ الْبَحْر.) [يونس /۲۲]
# تختهای شگرف یافت، پای در وی آورد و سر در بحر نهاد تا پسِ هنگامی ایمن و
~~درست اندام به کنار دریا رسید. شعر
~~در بحر غم تو غوطه خواهم خوردن %~% آخر به لبی۳ یا به کناری برسم
# روزی در آن حوالی به طلب طعام میگشت. یک پاره عنبر اشهب بیافت به وزن
~~هزار مثقال. سبک آن گران مایه متاع برداشت و روی به آبادانی نهاد. خواجهٔ سفله از آن
~~حرکت نیک نادم گشت و بر فقد غلام لختی جَزَع و تضرّع کرد لابدّ سود۴ نداشت.
~~مصراع
# من کشته ترا و خود پشیمان گشته
# چون آن کشتی را به ساحل آوردند، پادشاه آن طرف به حکم تجشّم۵ تفرّج را به
~~کنار دریا آمد تا بعضی از امتعهٔ تجّار دربیع آرد. ناگه نظرش بر عارض مهوش آن دختر
~~افتاد. تیر غمزهاش بر هدف قبول آمد. به یک لُقیه دل ملک را صید کرد. شعر
# ای برده به یک نظر قرار از دل من %~% بندی که نهادهای برآر از دل من
# دختر را به وجه شرعی خطبت کرد. پس با جلال و اعزازی هر چه کاملتر او را به
~~دولتخانهٔ وصال فرود آورد. باز دختر را سعادت تازه روی نمود و روز به روز حشمت

PageV01P057

![image filename](./0642HamdAllahSarakhsi.AcjubaMahjuba_0093.png)

~~و دولت بر وی میافزود بسی. شعر
# عَسَى الْآيَّامُ اَنْ يُرْجهْ %~% ن قؤمأ كَالذى كانوا
# بعد از چند سال آن ملک را موکّل اجل و مقتضای۱ فنا به سر آمد و از محنت جای
~~زوال، زود رحلت کرد و هیچ وارثی نداشت که عنان ملك [و] زمام فرماندهی بدو
~~سپرده شدی. بضرورت آن ملک۲ بر زن قرار گرفت و لشکر و رعیّت طوعاً وَ کُرْهاً مطیع
~~و منقاد وی شدند. قضای خدا آن غلام رومی با آن قرصهٔ عنبر مدّتها در عمرانات
~~سواحل طوف۳ می کرد و در کنار دریا به رسم۴ تجارت شهر به شهر میگشت. یک روز
~~در مجمعی که تجّار مبایعتی می کردند و امتعه با یکدیگر معاوضه میزدند غلام حاضر
~~شد. خواست آن عنبر در عوض متاعی نهد و از نفع آن ربحی بر دارد. خواجهٔ بخیل وی
~~در آن محفل حاضر بود. غلام را بشناخت سخت متعجّب گشت و به هوس عنبر، خام
~~طمعی در پیش گرفت. به سفاهتی هر چه تمامتر در وی آویخت و گفت: سالها است که تا
~~این غدّار نابکار و این نَهّاب بیادب آتش تشمّر در من نهاده است و مرا بر خاک خیبت۵
~~نشانده و چون باد سرگشته کرد و چون سیل، آب۹ از دیده میریزم. عمری است که این
~~قطعهٔ عنبر را با دیگر نفایس جواهر از من دزدیده است و غایب گشته. غلام انکاری بلیغ
~~در میان آورد و سمت رقّ را التزام ننمود. آتش خصومت از جانبین مشتعل گشت و کار
~~از مکاوحت و مجادلت به خشونت و هتک حرمت انجامید. ناچار حاکمی جستند که به
~~نفاذ امر و مقتضای عدل میان ایشان فصل کند. مردم دلالت کردند و گفتند در این
~~نزدیکی شهر معظم۷ است و دختری حکمران و عدل گستر در وی پادشاه است. مثل این
~~دعاوی جز به حضور وی مُمَشّا نشود. بر خیزید۸ و هر دو پیش وی روید تا بعد از ایضاح
~~بینّت حکم صواب فرماید و به استیفای حقّ و ازهاق باطل حکمی مطلق بکند و در باب۹
~~ایضاح و اصلاح کار شما مثالی روشن دهد. خواجه و غلام به حکم اشارت و ارشاد
~~ایشان احرام خدمت ملکه دربستند و با هم در مجلس محاکمت بنشستند. چون خواجه
~~آغاز دعوی کرد، ملکه از ورای حجاب نظری در انداخت. بی توقفی غلام را بشناخت.

PageV01P058

![image filename](./0642HamdAllahSarakhsi.AcjubaMahjuba_0094.png)

~~اندک مایه متردّد گشت و ریبتی۱ در دلش آمد، اندیشید که غلام غرق شده چگونه
~~خلاص يافت، [بيت]،
# من ندانم صواب میبینم %~% یا خود این من به خواب میبینم؟!
# مگر این شخص مشابهت و مماثلت [تمام بدو دارد]۲ و دزدیده۳ از پس تتق آواز
~~داد که: ای غلام رستگاری در راست کاری است. بی دهشت و اختزال واقعهٔ حال باید
~~گفت، تا این عنبر از چه وجه حاصل کردی و این بازرگان را تو را۴ به چه وسیلت
~~مؤاخذت و مطالبت می کند؟ جز صدق تورا۵ از این مضیق مشقّت رهایی ندهد. غلام از
~~ایراد این نمط٦ اندکی آرام گرفت و به بسطت [و] جرأت تمام جواب باز داد. شعر،
~~گفتی که سرشک تو چرا گلگون شد؟ %~% چون پرسیدی راست بگویم۷ چون شد
# ای ملکه! من این خواجه را غلام بودم. سبب مودّتی که با عورتی بکردم مُعَاتَب و
~~مُعاقَب گشتم. او از سر ضنّت و امساک و بخل و خساست مرا سیاست فرمود و در بحر
~~غرق کرد. فیض فضل ربّانی بدرقهٔ نجات من شد، تا از آن غرقاب هایل به ساحل خلاص
~~رسیدم و در آن معبر آن عنبر یافتم و اکنون خواجه را طمع۸ فاسد بر این غدر و افترا اغرا
~~می کند. تا به زرق و تزویر، تدبیر کار این عنبر کند و از من بستاند. بازرگان فغان در گرفت
~~و گفت: بدین مقالت دروغ و حیلت۹ و تلبیس، مال من پایمال نتوان کرد. بر صدق این
~~حال تو را دو شاهد عدل عرض باید کرد. ملکه آواز داد که گواه او ضمیر او بس و دل
~~بیدار من. منم آن دختر که در سفینه رفیق شما بودم. فتوّت و احسان غلام دیدهام. خسّت
~~و بخل تو نیز مشاهده کردهام. الْیَوْمُ يَوْمُ عِتَابِنَا
# بفرمود تا آن خسیس را بسته در بحر انداختند و دل از زندگی وی فارغ کردند. پس
~~غلام محسن را به دولت سرای سعادت برد و تاج سلطنت و سریر ملک بدو سپرد۱۱ و
~~مثال داد تا قضات و اثمّه را حاضر کردند و ملکه را بر وفق شرع با غلام عقد بستند. امور
~~ملک و اسباب جهانداری به شوهر تفویض کرد و کنوز و خزاین و ذخایر و دفاین جمله
~~بر وى ايثار كرد و فرمود که: (هَلْ جزاءُ الْأِحْسَانِ إِلاَّ الاِحْسَانُ [) رحمن /٦٠]. آن غلام

PageV01P059

![image filename](./0642HamdAllahSarakhsi.AcjubaMahjuba_0095.png)

~~را به یمن برّ و رأفت و کرم و سخاوت مَلِک اقلیم شد و بی سعیی زیادت، حشمت و جاه
~~و پادشاهی او را میسّر گشت. محجوبه گفت: اَحْسَنتِ غریب آوردی این حکایت نافع و
~~این مثل نادر. هم این شبه حکایت آن پسر بزّاز است که به سبب اندک سخاوتی از مفزع
~~عقاب سلامت یافت و به منصب وزارت و مسند امارت رسید. اعجوبه پرسید که چگونه
~~بود آن حکایت؟ محجوبه گفت:
# حکایت محجوبه درکرم و سخاوت
# آوردهاند که یکی از وزرای ملوک عزم حجّ کرده بود. بعد از آنکه به مقصد رسید
~~و جمال کعبهٔ معظّم را مشاهده کرد و شرایط مناسک به جای آورد، به وقت رجعت در
~~راه منقطع گشت و تمامی اموال و اسبابش در معرض تلف و تاراج افتاد. از شدّت محن
~~زمانه و صدمهٔ متعب آن حادثه، نیک خسته و مخذول و شکسته و منکوب گشت. بیت
# حَتِّى أنْثَنى١ مُحْقَوْقِفا٢ً مُصْفَرًا۳ %~% مِثْلُ هِلاَلِ الأفْقِ حِينَ اَفْتَرَا
# بیچاره عاجز و مضطرّ و متأسّف و حزین به حکم احتیاج در آن بلاد سیاحت
~~می کرد. یک روز به در دکّانی از آن بزّازی رسید. جوانی تازه روی و مُرَاهِق و برنایی
~~خوب صورت با عارضی منوّر و خطّی مدوّر. شعر
# مَنْ يَعِشْ حَوْلَ ذَلِکَ الْخُلْدِ %~% يَحْظَ ۴ بشَدذْو۵ الْعَنْبَرِ وَالنَدِ
# آثار انسانیّت و امارات۲ مبرّت از بشرهٔ وی مشاهده میافتاد. وزیر به کفاف روز،
~~سخت محتاج بود امّا در تعفّف تکلّفی می کرد و در عرض حاجت، حیایش حجاب
~~می آمد که: اَلحْحَیَاءُ لَاَیأتِی اِلَّا بِالحْخَیْرِ. بر در دکّان آن بزّاز بنشست و به فکری مشغول شد.
~~پسر بزّاز [که در] نتیجهٔ فراست و بدیههٔ خرد، آثار بزرگی و شرف و شکوه و خواجگی
~~در جبلّت وی میدید، دانست که از مراسم عزّ به مذلّت افتاده است و شرف نفس از
~~کشف راز او را منع می کند. با خود گفت: در حقّ وی بسزا احسانی باید کرد و از روی
~~فتوّت و مردمی شرط مکرمت و مبرّت به جای آورد. پدر به جهت تجربه محقر
~~پنجاه دینار سرخ بدو داده بود تا از بهر خود تجارتی کند. پسر بزّاز عذر خواهی کرد و

PageV01P060

![image filename](./0642HamdAllahSarakhsi.AcjubaMahjuba_0096.png)

~~آن بدرهٔ زر پیش وزیر بنهاد و گفت: السَّخِیُّ عَامَلَکَ. این صرّهٔ زر برباید داشت و در
~~وجه مصالح صرف باید فرمود. چون وزیر زر را قبض کرد در حال مرد بزّاز فراز آمد و
~~از پسر زر خواست، تا به جهت مرابحه، جامهای چند بخرد. پسر گفت: نقد را بر
~~مستحقّی صرف کردم و آخرت را ذخیرهای شگرف نهادم. بزّاز از غایت بخل، شفقت
~~ابوّت به یک سو نهاد و بفرمود تا سبک پنجاه دینار راگرم کردند و دست پسر خود را
~~بدان داغ کرد و جگر کباب خویش را بدان مرهم نهاد. وزیر از دیدن آن حال خواست
~~که آن زر باز دهد. پسر با آن همه الم و سوز و۱ حرقت در خفیه اشارتی کرد و از ردّ آن
~~منع فرمود. گفت: ما در بازخواست موهبت و استرداد عطیّت تعوّد نکردهایم. وزیر آن
~~نقد را برداشت و نفقهای تمام و توشهای سره بساخت و با مقرّ سیادت خود رجعت کرد.
~~بعد از چند سال آن بزّاز بخیل دل بر پسرش خوش کرد و وی را با مایهای تمام به
~~تجارت فرستاد. ناگه زمانهٔ بی وفا، بد عهد و نامساعد در تبدیل حال و تقلّب۲ امور رنگی
~~برآمیخت و آن جوان جواد را در ورطهٔ نکبتی و گرداب خیبتی انداخت و مایه [و] مال
~~او بجملگی، درصدد زوال [و] هلاک افتاد.۳ بیچاره به ذُلّ مخمصت و فاقه و شدّت
~~مسکنت گرفتار گشت.
# با خود گفت: که چون مذلّت و فقر و مسکنت وفاقه روی نمود [ٓبه] مصلحت آن
~~لایقتر که دست به حرفتی زنم و از آن وجه اسباب۴ معاش و کفاف خود میسازم و بار
~~دیگر از انقلاب ایّام زینت و احتشام و تربیت و احترام چشم می دارم و حسن عامّ ۵ توقّع
~~می کنم. شعر
~~برخشک فتاده ماهیی۱ در تب۷ وتاب %~% میگفت۸ به جوی۹ رفته۱۰ بازآید آب
~~وَكُـلٌ هَــمَّ مِـنْ بَـعْدِهِ فَرَح %~% وَكُـلٌ اَمْـرِ إِذٰا مَـا ضَـاقَ يَـتَّسِعُ
# روی به شهر نهاد و به نسّاخی بنشست. از آن قبل که خطّی سخت خوب داشت، به
~~حدّی که سواد مدادش چون رنگ جعد مویان دلاویز بود و نقش منقش چون جناح
~~ملوّن طاوس طربانگیز بیت:

PageV01P061

![image filename](./0642HamdAllahSarakhsi.AcjubaMahjuba_0097.png)

# في خَطَّهِ مِنْ كُلْ قَلْب اشَهوَةُ %~% حَتَّى كَأَنَّ مِـدَادَه٢ُ الْأَهْواءُ
# وَلْكُـلُ عَـيْنِ قُرَّةٌ فى قُرْبِهِ %~% حَـتَى كَأَنَّ مَـغِيبَهُ الْأقْذَاءِ
# مدّتی در آن شهر کتبت میکرد و از اجرت آن متع بر میگرفت. یک روزی
~~شخصی مخلّط مزوّر رقعهای بدو۳ داد و گفت: نقش فلان توقیع در این جای ثبت کن تا
~~من بر آن هیأت مشق کنم و در آموزم ۴ باشد که از خطّ تو حظّی بردارم. آن جوان
~~عطوف از روی مروّت منع وی جایز نشمرد. بر وفق ارادت وی آن کلمهٔ توقیع بنوشت و
~~به وی داد و از سرّ کار غافل. آن بد فعال مکّار در زیر آن توقیع به تزویر براتی بنبشت بر
~~صاحب مجموعی و سبک [به] مطالبت مشغول شد. خراج گذار به دیوان مراجعه کرد، تا
~~مهلتی خواهد، خطّ مزوّر بود. بضرورت آن متعدّی محتال را بگرفتند و از کیفیّت
~~تخلیط و تمویه سؤال کردند. گفتند: این توقیع خاصّ وزیر ملک است و به خطّ وی
~~مشابهتی تمام دارد. کیست که از سر جرأت این کتبت کرده است؟ وزیر پادشاه بفرمود تا
~~خطّاط را حاضر کردند و بعد از اقرار و اعتراف به دست بریدن وی مثال داد. چون دست
~~وی مجرّد کردند تا قطع گردانند، نظر وزیر بر آن داغ افتاد. بی توقّفی پسر بزّاز را
~~بشناخت. سبک برخاست و او را در برگرفت و به اِعزاز و اِکرام و اِجلال و اِعظام و
~~احترامی هر چه کاملتر با خود در مسند وزارت و مسند حشمت نشاند و آن ملعون مزّور
~~را صلب فرمود. پس روی به قوم آورد و به ملا۵ٔ به مدحت پسر مشغول شد و گفت: این
~~جوانی سخت کریم و رئوف و بذول و عطوف است که در سخاوت و سماحت با
~~سحاب برابری کرده است و در مکرمت با بحر همسری جسته. [بیت]
~~لـوْ اِدَّعَـى آَنْیّ سَحَابٌ هَــاطِلُ %~% اَكْـفَاهُ كَـفَّاهُ اذٰاًَ بـوهَانُهُ
# در حقّ من به وقت مسکنت و انقطاع٦ [و] احتیاج و انزعاج چنین عطیتّی و احسانی
~~کرده است. کنون اوان ۷ مجازات ۸ و هنگام مکافات است. دختر خود را با جهاز و
~~تجمّلی تمام ملکانه بدو داد و تمامی ملک و مال و منصب بدو تفویض کرد.
~~شعر،

PageV01P062

![image filename](./0642HamdAllahSarakhsi.AcjubaMahjuba_0098.png)

~~باب پنجم: در سماحت و سخاوت
~~اَحْسِنْ إِلَى النَاسِ تَسْتَعْبِدْ ٢قُلُوبَهُمُ فَطَالما ٣۳ اسْتَعْبَدَ الْاِنْسَانَ ۴اِحْسَانُ ۵
# پس بزّاز به وسیلت یک عطیّت باقی عمر در سِعَت معیشت۱ افتاد و به مقصد امن و
~~رفاهیت رسید. محجوبه گفت: این مثل بدان آوردم تا اهل کرم و نوال را معلوم شود که
~~احسان و مردمی مهملِ و ضایع نماند و جود و کرم هر آینه دلیل مثوبات و خیرات دو
~~جهانی باشد. باری - جَلّتْ قُدْرَتُهُ - همگنان را بدین خصلت محمود متحلّی گرداناد و بر
~~امثال این خصال توفیقی ارزانی داراد. بِمَنّه وَجُودِهِ وَلُطْفِهِ وَ کَرَمِهِ.

PageV01P063

![image filename](./0642HamdAllahSarakhsi.AcjubaMahjuba_0099.png)


PageV01P064

![image filename](./0642HamdAllahSarakhsi.AcjubaMahjuba_0100.png)

# باب ششم در مدح ثقت وامانت
# روز ششم که خورشید از آسمان چهارم طلوع کرد و لشکر ظَلام از اجناد بیاض
~~منهزم گشتند تخت سمّاح در بارگاه معدلت بنهادند و به خز۱ّ و اطلس مفروش و ملبوس
~~گردانیدند. شاه بر تخت بنشست و ارکان دولت و اعیان حضرت در بارگاه آمدند و آن
~~روز تا به وقت زوال به کارگزاری ۲وداددهی ۳ مشغول بود. چون از بساط حکمرانی
~~روی به خلوتخانهٔ استراحت آورد، اعجوبه و محجوبه را حاضر کرد و فیرمان داد که
~~نوعی از ثمرات دیانت و طرفی از شرف امانت شرح باید داد تا به حکم این مواعظ،
~~جانب امانت [که] خصلتی ستوده و ذاتی پسندیده است آهمگنان را معلوم گردد].
~~[اعجوبه گفت] هرکه بدین سیرت خوب و حلیهٔ حمیده متحلّی باشد و شرط ثقت و تدیّن
~~در همهٔ معانی به جای آورد، مثوبات دو جهانی او را محصّل و میسّر شود. هم در دنیا
~~مرزوق و نیک نام باشد و هم در آخرت سرخ روی و ناجی. قَالَ النَبِیُٔ عَلَیْهِ ألسَّلَامُ:
~~الْاَمَانَةُ تَجُرُّ الرّزْقَ، و نادرتر آنکه اگر کسی با مرد امین خیانتی اندیشد ۴و به اندک و
~~بسیار کژی در میان آرد، عاقبت به وبال افعال خویش مأخوذ گردد و امین را ضرری
~~زیادت نرسد. مصداق این مقالت حالت حکّاک امین ۵و آن زن طرّار است. ملک سمّاح
~~پرسید که چگونه بود آن. اعجوبه گفت:
# حکایت اعحوبه در ثقت وامانت
# آوردهاند که در شهر مرو مردی حکّاک بود که ملوک را بدو ثقتی تمام بودی و در

PageV01P065

![image filename](./0642HamdAllahSarakhsi.AcjubaMahjuba_0101.png)

~~پیراستن جواهر دست کاری او مثل زدندی و همه به وی میل و رغبت نمودندی. پادشاه
~~وقت درّی ثمین بدو سپرد و به سفتن آن رخصت فرمود. مرد حکّاک درّ را به دکّان برد
~~و در حقّهای زرد رنگ تعبیه کرد و در دُرج جواهر نهاد، تا به وقت فراغ و سکون به
~~تثبّت۱ و تأنّی ثقب کند. زنی طرّار را نظر بر آن گوهر شبچراغ افتاد. طمع دربست تا به
~~حیلت از حکّاک سرق کند. در زمان به نزدیک خرّاط رفت درمی زر بداد و حقّهای زرد
~~رنگ هم بر هیأت و کردار حقّهٔ حکّاک که جای در بود بفرمود. پس لباسی فاخر و
~~جامهای زربفت بپوشید و عطرهای متنّوع به کار برد با ۲ تبختر و احتشام تمام به در دکّان
~~حکّاک۳ تجشّم کرد و نمود که مطالعهٔ جواهر [را] آمدهام تا بعضی را در بیع آرم. یکان
~~یکان میخواست و بعد از مطالعه ردّ می کرد. چون نوبت به حقّهٔ زرد رسید. حکّاک
~~گفت آن امانتی است. کدبانو را تملّقی کرد و کرشمهای در میان آورد و گفت نظر مباح
~~است. بدین زرق حقّهٔ دُر به دست گرفت و به چابکی ۴ با حقّهٔ تهی بدل زد. حکّاک از
~~کمین مُغَلَّظ غافل بود. حقّهٔ تهی باز گرفت و در دُرج نهاد. مستوره باز خانه رفت. شوهر
~~را از چستی، سبک دستی خویش۵ اخبار کرد و دُر بر وی عرضه داشت. خواجه بر گوشهٔ
~~نطع نهاد تا پیوسته به مشاهدهٔ طراوت آن درّ خوشاب متلذذ میشود و به تفرّج و مطالعهٔ
~~وی نور دیده و بصر را جلا میدهد. در این میان خواجه را خواب در ربود خروسی
~~پیر داشتند که همه روزه گرد سرا به طلب طعمه طوف کردی. ناگاه بدان درّ باز خورد. به
~~منقار در ربود و در حال ابتلاع کرد. مرد بیدار شد. هر چند در طلب مفقود سعی کرد،
~~هیچ مفید نیامد. زن را بخواند و در استرداد درّ مطالبت کرد. بیچاره بی خبر بود. گفت با
~~پختگان خام طمعی۷ شرط نیست. درّ باز ده که با حریف دغا و دغل درنگیرد. مصراع،
# اینجا منم و تو یا تو داری یا من
# فی الجمله از جانبین بد گمانی و تهمت محقّق کشت و محلّ شبهت باقی بماند.
~~شبانگاهی آن خروس بی وقت بانگ درداد. مرد را هراسی در دل آمد و قَلَق و اضطراب
~~بدو راه یافت. منکوحه راگفت: متقدّمان آواز خروس بی وقت به فال بد داشتند.

PageV01P066

![image filename](./0642HamdAllahSarakhsi.AcjubaMahjuba_0102.png)

# این مرغ بسمل باید کرد، مگر ضررش ۱ از ما مندفع شود. زن گفت همخانهٔ قدیم را
~~با چندان سوابق خدمت به اندک جریمهای کشتن لایق خرد و مناسب مروّت نیست.
~~لیکن از بهر مراقبت قول متقدّمان، دل از قرابت وی برداریم و بی آزاری به بازار بریم و
~~بفروشیم. این جا این همه رنگ نیرنگ آمیخته و حکّاک بیچاره از حال بردن درّ
~~بی خبر. دیگر روز که قابلهٔ ۲ صبح سعادت بچّهٔ آفتاب را در قماط کبود فلک پیچید و در
~~مهد درنهاد و جهان را از جمال خورشید مزیّن گردانید، معتمدی از حرم شاه به طلب دُرّ
~~درآمد، حکّاک سر حقّه بگشاد و درّ نیافت به ضرورت خون در تنش به جوش آمد و
~~هوش از وی برمید. از معتمد ملک عذری خواست. گفت: به خانهٔ خاصّ بسپارم. بیچاره
~~[را] از حيلت آن حال و استيلای غم، نفس فرو بست و به علّت قولنج مبتلا شد. از بهر
~~تداوی طبیبی حاذق آوردند درحال چون بر مضمون علّت وقوف یافت به شوربایی که
~~از گوشت خروس پیر۳ سازند علاج فرمود. پسر حکّاک بی توّقف به طلب دارو رفت. آن
~~خروس که طرّار به بازار فرستاده بود برفور خریدن همان بود و ذبح کردن همان۴. چون
~~حوصلهٔ خروس باز کردند، نظر حکّاک بر دُرّ افتاد. درد را وداع کرد و از رنج قولنج
~~خلاص یافت. شکرها گزارد و گفت همواره مرد امین، موفّق و مقبول و خاین، خایب و
~~مخذول باشد. [محجو به گفت: احسنت] هم بر این منوال قصّهٔ آن زاهد امین و مرد
~~روستایی است. اعجوبه گفت: چگونه بوده است [آن]؟ محجوبه گفت:
# حکایت مححوبه در ثقت وامانت
# آوردهاند که زاهدی بود که به خصال ۵ حمیده و آداب ستوده متحّلی. در تهذیب
~~اخلاق و تثبّت اجتهاد رنجها برده و از این نعیم مزخرف فانی فرار اختیار کرده و از سر
~~عَفاف به گفاف قانع شده. به صلاح و سداد و دیانت و امانت، ذکر شایع و شهرتی بکمال
~~داشت. یکی از مریدان صرّهای از صد دینار پیش او آورد و به ودیعت بنهاد. زاهد را
~~مهمّی نازک حادث شد. به تدفین آن زر نپرداخت ٦ به خانه در آمد و در سبوی۷ آب

PageV01P067

![image filename](./0642HamdAllahSarakhsi.AcjubaMahjuba_0103.png)

~~انداخت، تا بعد از فراغ جایی۱ حصین دفن کند. ساعتی بود. عروس زاهد سبو را از آب
~~تهی دید. اندیشید ۲ که از بهر وضوی زاهد آب مهیّا باید کرد. روستاییی۳ قصّاب از
~~ناحیت [روستا] به شهر آمده بود تا از جهت تجارت گاوی خرد. گذرش بر در خانهٔ زاهد
~~افتاد. عروس زاهد آن قروی را به خود خواند و گفت: اگر رنج برداری و قدری آب از
~~بهر وضوی زاهد بیاری سعی تو را در آخرت ضایع نگذارد. و تو را به برکت این
~~حرکت، ثواب آخرت مُدِّخَر باشد. بی تفحّصی آن سبو را که صُرّهٔ زر درو بود به وی
~~داد. روستایی۵ در پشت نهاد و به طلب آب روان شد. در راه [به] حسّ، حرکتی از وی
~~بیافت، بی توقفی در او نگریست۱ صرّهٔ زر را در او مشاهده کرد. به فرحی تمام در ضبط
~~آورد. گفت: به سعادت ایّام، نعمتی هنیّ و رزقی شگرف به دست افتاد. بتدریج و قدر
~~احتیاج صرف باید کرد و از مکامن سَرَف و تلف مصون داشت و حال رابه صواب، آن
~~لایقتر که حرفت۷ خویش انحراف نکنم و علم قصّابی در توقّف ننهم. زری که از ضیعه
~~به اسم تجارت آورده بود به گاوی فربه بداد و قصد عزیمت خانه کرد. اندیشید که اگر
~~این صرّهٔ زر با خود به دیه برم، در راه از حوادث آفات و خوف لُصُوص ایمن نتوانم بود
~~و اگر به شهر به جایی دفین کنم از التفات خاطر و تواتر وسواس دمی خوش نتوانم
~~ازیست. مصلحت آن است که صرّهٔ زر در حلق گاو اندازم تا ابتلاع کند. چون از ذبح او
~~فارغ آیم۸ صرّه را به سلامت بردارم. بیچاره گاو را بدان جرح مبتلا کرد و از شکم وی
~~خزانه برساخت و روی به وطن نهاد. چندان که از عمرانات شهر به صحرا رسید - نوعی از
~~مهمّات فراموش کرده بود - بهیمه را [به] پسر خویش سپرد و به شهر مراجعت کرد.
~~مردی از قبل آن زاهد امین به ولایت رفته بود تا از جهت قربانی ذبیحهای خرد. باتفّاق
~~نیک در راه پسر قصّابش استقبال کرد. به مقارنت۹ [و] ملاقات یکدیگر شاد شدند و از
~~سرّ حال استکشاف کردند. مرید زاهد گفت: اگر این گاو را از برای مرابحه خریدهای
~~ربحی که متوقّع است و در ضمیر مقرّر، به ما به درم نقد باید فروخت، تاهم تو از تحمّل
~~مشقّت وی خلاص یابی و مرا نیز در این غیبت خیبتی صورت نبندد. گاو را به بیعی تمام

PageV01P068

![image filename](./0642HamdAllahSarakhsi.AcjubaMahjuba_0104.png)

~~بخرید و در حال به زاویهٔ زاهد تسلیم کرد. در نیم روز آن همه۱ بدایع وقایع از قدرت
~~قضا یه امضا رسید و زاهد از آن حال بی خبر. وقت نماز به خانه آمد تابه وردی مشغول
~~شود. در ادای سنن و فرایض شروعی پیوست. از آن صرّهٔ زرش یاد آمد. قصد کرد تا آن
~~زر را در موضعی حصین، محروز و مکنوز گرداند. چون به نزدیک سقایه رفت نه سبو
~~دید. با دلی آشفته و خاطری پرتشویش از منکوحه استطلاعی کرد۲ و از حال سبو پرسید.
~~مستوره بی تحاشی صورت واقعه باز گفت. زاهد جزعها کرد و لختی از وخامت۳ عاقبت
~~در اندیشید. گفت: خسارت دنیا و آخرت ما را جمع است. مالی نه که به مکر و خدیعت
~~آن را عوض دهیم. در این ورطهٔ تحیّر و تحسّر و غرقاب هموم و غموم ساعتی اضطرابی
~~کرد، به عاقبت، رضا و تسلیم را گردن نهاد، روز آخر بود از ایّام تشریق و وقت قربان
~~فوت میشد. زاهد [زن راگفت] آن گاو را از ملطّخات... ۶به حضور من پاک کن، تا در
~~باب تنقیه اهمال جایز نشمری۵. زن به فرمان شوهر شکم گاو خرق کرد. چشم زاهد بر
~~بدرهٔ زر افتاد از تعجّب آن حال مدهوش گشت. گفت: حکایت گاو حکایت آن عجل
~~سامری است و از آن عجبتر و ازقصهٔ بقرهٔ بنی اسرائیل غریبتر است. زر برداشت و به
~~تحمید و تقدیس حق مشغول شد و از شدّت آن حرج، فرج یافت. محجوبه گفت: این
~~مثل بدان آوردم تا عقلای عالم را مصوّر و محقّق گردد که وهم دوربین به کنه نهایت
~~نتایج امانت نرسد و خاطر روشن از ادراک کمال [آن عاجز است و از] خسارت و
~~خیانت تجنّب باید کرد و سمت امانت را به ثبات ثقت التزام نمود. حقّ - جَلِّ وَعَلَا -کافّهٔ
~~خلایق را بر کسب اخلاق حمیده و احراز عادات ستوده تفوّق دهاد. بِمَنَّهِ وَجُودِهِ.

PageV01P069

![image filename](./0642HamdAllahSarakhsi.AcjubaMahjuba_0105.png)


PageV01P070

![image filename](./0642HamdAllahSarakhsi.AcjubaMahjuba_0106.png)

# باب هفتم درمنع رشک و حسد
# روز هفتم که خسرو۱ انجم یعنی هور تابنده روی زمین را به نور خود منوّر گردانید،
~~شاه سمّاح بر تخت مملکت بنشست و بر نهج صلاح تمامی مصالح ملک کفایت کرد.
~~کشوده آخاطر و شاطر به نزهت خانۀ نشاط خرامید و از حلاوت مقالت و فصاحت
~~راحتانگیز اعجوبه و محجوبه دل طبع را طربناک و خوش کرد و در میانهٔ سخن فرمود
~~که از رشک و حسد چه نوع فساد و ضرر تولد کند و تبعت و مفسدت آن خصلت
~~خسیس چه باشد؟ اعجوبه گفت: ذات ملک از آفات مصون باد. حسد فتنهٔ جان و آفت
~~جسد آن است. و بدین جهت تن حاسد همیشه از سورت رشک حزین و ضعیف و
~~نحیف و عجیف باشد و جان او در عقوبت و نامرادی معذب و حاسد در دو جهان
~~خایب و مخذول و خاسر و مجهول بود و از حسد مقامات مرتفع [و] درجات عالی
~~نتوان یافت، که گفتهاند: اَلْحَسوُدُ لا یَسُوهُ. و هر کس که به و سیلت حسد در حقّ محسود
~~حیلتی اندیشد، خود را در شبکهٔ مکر یا دام غدر افکند و از تبعات آن بسی صعوبات
~~عقوبات مشاهده کند. [بیت]
# مَنْ يَزْرَع الشَّرَّ يَحْصُدْ ف عَواقِبِهِ %~% نَـدَامَـةً وَ لحَِصْدِ الزَّرْع اِبَانُ
# چنانکه آن عروس شاه به کید خود هر دو گیسوی مشکین درباخت و بیحصول
~~مراد فضیحت و مُثله گشت. ملک سمّاح پرسید که چگونه است آن؟ اعجوبه گفت
# حکایت اعجوبه در مذمّت حسد
# آوردهاند که زرگری در جوار پادشاه وقت مسکن ساخته بود. دختری مه چهرهٔ

PageV01P071

![image filename](./0642HamdAllahSarakhsi.AcjubaMahjuba_0107.png)

~~شکر پیکر داشت که از نور طلعتش ماه مایه و زهره بهره میگرفت و از همرنگی طرّهٔ
~~مشک آسای او، مشک به سیاهی مُباهی۱ و مفتخر میگشت. قند لبش هزار دل بند
~~کرده، ماه رخش بر جمال نیکوان راه زده. بیت
# صید کرده باز دلها را به غم %~% طوطی یاقوت شکّر خای تو
# سجده برده بارها در بوستان %~% سرو۲ پیش قامت و بالای تو
# بادشاه را براو نظر عشقی افتاد. هر چند کفو او نبود به خُمُول۳ اصالت و عدم
~~مساوات التفات ننمود۴. بر وفق ارادت طبیعی به انعقاد شرعی با زرگر وصلت کرد و آن
~~دختر را با عزّت و وجاهت۵ تمام و طرب و نزهت به خلوتسرای تمتّع فرود آورد.
~~چندانکه انیس جلیس و مونس شفیق وی شد و از روایح طیب اخلاق او استنشاق فرمود.
~~لطافت حرکات موزون و لباقت شمایل میمون وی میدید. هر لحظه میل ملک به حسن
~~وی میافزود و بر معاشقت وی زیادت مشغوف۱ میگشت و عاشقتر میشد و در حسب
~~حال این بیت میگفت. شعر
~~يَـوْمًا بِجَـمَالِهِ لَـيِنْ حَيَّرَنَا %~% نَحْـنُ بِـضِعْفِهِ حُـيَارى بَـعْدَهُ
~~یک۷ قدرش۸ اگر خیرهٔ خوبی بودیم %~% خیرهتر از آن دوبار هستیم هنوز
# منکوحهٔ خاصّ ملک را رشک آمد و از حسد دختر زرگر دل را کورهٔ آتش غم
~~ساخت و خود را در بوتهٔ حزن و تحسّر میگداخت. اندیشید که خود را به مصابرت دم
~~دادن و به کگاز حسرت انگشت ضجرت گزیدن بسی فایده ندهد. کیدی باید ساختن و
~~جمال دختر زرگر را به نقصانی معیوب. تا به جهت نقص۱ خلقت و قبح صورت و زشتی
~~اعضای نامتناسب او لختی۱۰ دل نگرانی ملک۱۱ از وی کم شود و از نظر ملک بیفتد. و
~~پارهای در دل او سرد شود و الفت و مروّت و انس و محبّت ملک در حقّ وی کم گردد
~~و عقد منظوم الفت واهی گردد. پردهدار خاصّ ملک را در حال در حرم خواند و پرده
~~درآویخت۱۲ و از پس پرده با او [به] سخن در۱۳ آمد و در مقدّمه، فصلی

PageV01P072

![image filename](./0642HamdAllahSarakhsi.AcjubaMahjuba_0108.png)

~~فریینده بیرداخت و پاییا از مکر و نیرنگ بساخت و [بر] پرده دار فروخواند و گفت:
~~ای پرده دار تو از خواصّ خدم و قدمای اتباع مایی. پیوسته به نظر رأفت و به حسن
~~حصافت ما ملحوظ و به جذب۲ منافع مکرمت ما محظوظ بودهای و سوابق حقوق
~~خدمات تورا۳ به نزدیک ما محلّی عظیم است. غیبت و انزعاج تورا۴ نیک منکرم و بدان
~~مستوحش و منقبض میباشم. دیشب این دختر زرگر در خدمت ملک بسی مذمّت کرد
~~و از تقریر مساوی و مقابح هیچ باقی نگذاشت. گفت: ما را پردهداری از این بنواتر باید،
~~چنانکه منظری نیکو و شکلی بشکوه دارد. چه این طایفه بر درگاه ملوک مراتب حجّاب
~~دارند. اگر کسی بی عقل و فطنت است و از خرد و حصافت بی بهره و به صورت و جثه
~~حقیر باشد، بر بی دولتی ملوک حمل افتد. [همانا] که فلان شخص [به] اخلاق حمیده
~~موصوف است. این عمل بدو تفویض باید کرد. از این نمط سگالشی می کرد و سخن آن
~~شوخ دیده، ملک نیک [به] سمع۵ قبول تلقّی میفرماید. متفکّر میباشم که مبادا که
~~سعایت او مؤثّر آید و ما از نیک خدمتی تو محروم و بی بهره مانیم. شعر
~~از بهر توم٦ جان و جهان میباید %~% چون تو نبوی جان و جهان را چه کنم
# پرده دار۷ غمناک و آشفته و مضطرب و متردّد گشت. مستوره چون بدید که از
~~تبحّر۸ او تنور فتنه تافته شد، سبک فطیر خدیعت در بست. گفت: غم نباید خورد. سخن
~~دختر زرگر نزدیک ملک چندان قدر دارد که شاه مفتون زلف مفتول وی است. اگر
~~دست دهد که آن ذؤابهٔ چون کمند مردبندِ او قطع کنم، همانا بعضی از عشق ملک روی
~~در تراجع نهد و او را زیادت تواضع ننماید۹ و پاس التماس او باز ندارد و مارا بر فراق تو
~~جزع نباید کرد. این نوع مهمّ مُنجح جز به معاونت تو تمام نمیشود. پرده دار گفت:
~~خردمندان در دفع شرّ به بذل جان مساعدت نمایند۱۰ و ملتزم سنّت شوند. ۱۱ خاصّه
~~چیزی که متضمّن محافظت جانب مخدوم و متوسّل مصالح امور نفس باشد، زودتر
~~تلقین باید کرد تا بی مجلسی روی به کار آورم. مستوره نخست نقدی بر وی ایثار کرد.
~~پس بر عقب [گفت: باید وقتی که آن] جادوی چرب دست سرمست خفته باشد

PageV01P073

![image filename](./0642HamdAllahSarakhsi.AcjubaMahjuba_0109.png)

~~بی حجاب، از پس تخت درآیی و آن [دو زلف] چون [مفتول] بافته۱ٔ وی به سر
~~مقراض دوراندازی. بیشک و ریب به سبب این عیب، ملک [وی] را نفی فرماید و تو
~~ایمن۲ و ما ساکن شویم. پرده دار مترصّد مکر نشسته بود و ساختهٔ کار گردیده۲. پیش از
~~وقت مراجعت ملک به مقام استراحت آمد. دختر زرگر به شغلی به خانهٔ پدر رفته بود و
~~آن شب آنجا بمانده. چون ملک به خوابگاه رفت عشیقه غایب بود. منکوحه را پیش
~~خواند و هر دو در سکر و خواب غفلت بیاسودند و پرده دار از این کار بی خبر. شبگیری
~~بر آن ترتیب که تقریر رفته بود، آن بی حفاظ بی احتیاط از پس تخت در آمد. از آن
~~جانب که شاه خفته بود گمان برد که دختر است. مقراض در حرکت آورد و زلف ملک
~~ببرید. پس به حسّ نفس معلوم کرد که آن عتاب با ملک رفته است. با خود گفت که،
~~الْغَلَطُ ۴ يُروْجَعُ. بیمراد برگشتن دلیل شقاوت و شعار عار باشد. بدان جانب دیگر تحویل
~~کرد و بتعجیل هر دو گیسوی عروس نیز جداکرد و بسرعت بازگشت. از کثرت خوف و
~~فرط دهشت کفش فراموش کرد و برفت. سحرگاه مستوره بیدار گشت. هر دو مفتول را
~~بریده یافت، دانست که به مکر خود مأخوذ شده است. رُبِّ حَافر حُفْرَة وَقَعَ فهَا، اندیشید
~~که این حادثه را چه عذر پیش نهم. صواب آن است که جرم را به خیانت۵ دختر زرگر
~~حوالت کنم. باشد که به حکم قصاص، او نیز به مثل این وصیّت مثله۲ گردد. در زمان
~~نوحه و جزع در گرفت و گفت: یک شبی که ملک به ما ملتفت و ملاحظ ۷ گشت آن
~~بیانصاف از ما انتقام کشید و جنس این خیانتی روا داشت. از تواتر و تواضع و تضرّع۸ و
~~تشبّع۹ وی ملک بیدارگشت و حال خود نیز بدید. زلف خود بریده یافت. از آن حال
~~بر آشفت و تصوّر کرد که دختر زرگر بر این خیانت و غدر۱٠ اقدام نموده. با غیظ و شدّت
~~تمام بی خویشتن به طلب دختر زرگر برخاست که کفش بپوشد. حالی کفش پرده دار مهیّا
~~بود. چون در استعمال آورد به حسّ سلیم بدانست که کفش بیگانه است. خدم خاصّ و
~~ملازمان حرم را جمع کرد و از کیفیّت حادثه استکشاف فرمود و گفت: بیشبهت و
~~ریبت اقدام این جرأت از صاحب این کفش صادر شده است. هر که را از شما علم به

PageV01P074

![image filename](./0642HamdAllahSarakhsi.AcjubaMahjuba_0110.png)

~~معرفت این کفش محيط است، سبکتر اظهار باید کرد، تا جانی۱ و خاین به تبعت این
~~جریمه مُعاقَب شود و بیگناه در هیچ مطالبت نیفتد. چون نظر خدم بر کفش آمد لابدّ
~~بشناختند و از افشا و اعلام چاره نبود. در آن محفل پرده دار فضیحت گشت. بفور بر
~~جرم خود اعتراف آورد و از ملک زنهار خواست [مصراع]،
# وقَدْ اَدْتَبتُ ذَنباً فَاعف عن
# گفت: مرا ملکه بر این مکر و غدر اغرا و حث۲ّ کرد و نشانهٔ آن ناوک مکیدت،
~~دختر زرگر بود نه ذات مبارک ملک و [این] سهو و غلط۳ و این سقطت و عثرت از من
~~در وجود آمد. ملک گفت: چون تو در این باب مُخطی و ساهی بودهای، رسم سیاست
~~شاهی مهمل نتوان گذاشت. مثال داد هر دو دست وی به پاداش آن سر سبکی قطع کردند
~~و مستوره را بعد از آنکه [به] انواع شداید و عقوبات ادب فرموده بود وسیلت طلاق از
~~حضرت خویش نفی کرد. بیچاره به سبب حسد مثله و معیوب و مطرود و خاسر کشت.
~~(وَ لاَ يَحيِقُ المكْرُ اٱلسَىّءُ إِلاَّ بِاَهْلِهِ) [فاط /۴۳]
# چنانچه گفتهاند: شعر
# اگر بد کنی کیفرش خود بری %~% نه چشم زمانه به خواب اندرست
# به ایوانها نقش بيژن۴ هنوز %~% به زندان افراسياب اندرست
# محجوبه گفت: اَحْسَنْتِ، مناسب آوردی این حکایت مصنوع و این مثل مطبوع. هم
~~بر این قیاس حکایت آن وزیر است که به نتیجهٔ حسد جان درباخت و به حیلهٔ خود کشته
~~گشت. اعجوبه پرسید که چگونه است. محجوبه گفت:
# حکایت مححوبه در مذمّت حسد
# آوردهاند که در شهر غزنین جوانی صاحب هنر پدید۵ آمد. در فنون علوم متفرّد، به
~~خصايص خصال ستوده، متحلّى. ذلاقت و فصاحت وافر، ظرافتی بی حدّ. در هر لفظیش
~~هزار نکتهٔ موزون...۱ و بر هر نکتهای هزار دل مفتون.
# عبارت عذب عقل آمیز، نظم و نثری منقح عشق انگیز. شعر

PageV01P075

![image filename](./0642HamdAllahSarakhsi.AcjubaMahjuba_0111.png)

~~بكَـلٰامِ لَـوْأَقَّ لِـلدَّهرِ اسَمْعَا %~% مَـالَ مِـنْ حُسْـنِهِ اِلَى٢ الْاِصْـغَاء۳ِ
~~مجالستی و مؤانستی طبع خواه دلپذیر، در منادمت و محاورت بی مثل و بی نظیر. پادشاه
~~چون صفت فضایل آن جوان خوب روی بشنید به صحبت وی رغبت کرد و به نیل
~~نديمت میلی نمود، تا از حسن خصال و ثمرهٔ وصال وی محظوظ گردد و نصابی تمام از
~~اخلاق او بردارد. جوان را به اِجلال و تعظیم و اِعزاز و ترحیبی۴ هر چه کاملتر به حضرت
~~خویش برد و مقام قربت و محلّ محرمیّت ارزانی داشت. چنانکه به اندک مدّتی از
~~مقرّبان خاصّ ملک گشت و به مزید قبول ممتازگشت و بر خواصّ دولت به رفعت
~~منزلت تقدّم و تفوّق نمود. وزیر ملک چون علوّ قدر و ارتفاع درجهٔ ندیم و مزید مکانت
~~جاه و کثرت التفات شاه در حقّ وی بدید، متمکّن وجودش مشتعل سورت۵ حسد شد.
~~رشک و غیرت و حسد بر وی مستولی گشت. غلبهٔ حسد بر وی [او را] بر فنون حیل و
~~انواع غدر اغرا نمود. با خود گفت: این ندیم به نظر قبول ملک نیک ملحوظ است و در
~~این حال، عزّ و شرف مراتب و مناصب ما به سبب فرط قربت او خلل [پذیرد] و روی در
~~نقصان نهد. مکری باید اندیشید که سبب انزعاج و هلاک وی باشد و متضمّن مصالح
~~امور ما شود. فرصت یافت. خلوتی که ندیم غایب بود، بی تحاشی ملک را گفت: این
~~نديم اگرچه عديم النّظير است، در فضل وهنر و خرد و در حصافت. وحسنى۱ بكمال
~~دارد، لیکن به سبب نواخت، نخوت بر او غالب شده است و به و سیلت قبول شاه، فضول
~~در دماغش متمکّن گشته. و به حکم اشارت این آیت (كَلًا اِنَّ الْإِنْسَانَ لَيَطْغَی آَنْ رُاَهُ
~~آستَغْنَ) [علق ٦١ و ٧] از جادّهٔ عبودیّت عدول کرده است و از غایت حمق با ذات۷
~~بی مثال ملک به خیال محال، مساوات صورت بسته و می خواهد که [با] یادشاه به
~~وسیلت قرابت در خدم۸ و حشم برابری کند. ملک پرسید که از کجا می۹ گویی. وزیر
~~گفت: آن بی حرمت طاغی دیروز کلمهای گفت که ملوک زمانه مثل آن به خیال و گرد
~~خاطر ره نیارند [داد]. شعر
# مرغ کانجا رسید پر بنهد %~% دیو کانجا رسید سر بنهد
# مرا گفت: توقّع میدارم که ملک با من وصلتی کند. دختر را به انعقادی شرعی در

PageV01P076

![image filename](./0642HamdAllahSarakhsi.AcjubaMahjuba_0112.png)

~~حبالهٔ حکم [من] آرد. وزیر را به تقریر این فصل۱ ملک را بر ندیم خشمناک گردانید و
~~متغیّر نمود یس بی توقّف در زمان از حضرت پادشاه به و ثاق ندیم تجشّم فرمود و چنان
~~نمود که منکوحهٔ خاصّ ملک به تو فرستاده است و اشارت کرده است تا به جهت او
~~نوعی از مهمّات کفایت کنی. چه سخن تو به نزدیک ملک محلّ استماع دارد. مینماید
~~که دختر ملک به حدّ بلوغ رسیده است. در وقت وصلت و اوان۲ تزویج است. ملک در
~~باب تجهیز وی تغافل مینماید و جایز میشمارد. اگر در خواهی که او را با همسری عقد
~~بندد۳، موقع منّت باشد. بدین زرق و دمدمه ندیم را در گرداب خدیعت افکند، تا از سر
~~غفلت به حضرت ملک در آمد و به وجه عِظت و شفقت در باب اسباب تزویج کار
~~دختر سخن ایراد کردن گرفت.
# گفت: بحَنْدِ أللهِ وَ ألْمِنَّةِ [ملك] از کافّهٔ ملوك به ذهن و ذکا و فطنت و کیاست
~~ممتاز است و به ارشاد و نصیحت کس احتیاج۲ ندارد. لیکن متعجّب می باشم که ملک
~~۵از کار مستورات حجرات خاصّ غافل است و دختر خود را که غرس نهادش بر چمن
~~ترعرع شاخ کشیده است و ثمرهٔ جمالش تغنّج یافته، با همسری به حکم تبعّل۲ ازدواج
~~نمی فرماید. هر چند که زودتر، این دختر نورسیده را با کفوی قرین باید کرد و جانب
~~نیکنامی مرعیّ داشت. ملک - چون این فضول استماع افتاد - برصدق این مقالت وزیر
~~متیقّن گشت و از نخوت و جهالت و تبسّط و جسارت ندیم لختی تعجّب نمود. با خود
~~گفت: این ناسپاس بی حرمت را از محلّ خمول به درجهٔ قبول خود ره دادم و از
~~مذلت و احتياج و مخمصه به عزّ و غنا و ثروت رسانيدم. بغى و طغيان، وی را
~~بدین اندیشهٔ ناستوده تحریض کرد تا هوس قرابت ما در دلش جایگیر آمد. دماغ
~~فاسد را از فضلات فضول جز به داروی هلاک پاک نتوان کرد. در خفیه قدری زهر
~~هلاهل با شربت خاصّ خود ممزوج کرد و بر دست شرابدار به حکم ۷ تشریف و تبرّک
~~به نزدیک ندیم تحفه فرستاد و جز ملک کس را بدان وقوف نبود. شرابدار بر قضیّت
~~فرمان، شربت را به خانهٔ ندیم میبرد. وزیر ملک استحمام کرده بود و از گرمابه به و ثاق
~~[راه] میبرد. در راه شرابدارش پیش آمد. از اشتعال۸ حرارت غریزی عطش بر وی

PageV01P077

![image filename](./0642HamdAllahSarakhsi.AcjubaMahjuba_0113.png)

~~غالب گشته بود. شرابی را پرسید که این شربت از بهر که میبری؟ گفت: ملک به حکم
~~هدیّه در پیش ندیم میفرستد. وزیر گفت: حالی را بر من ایثار کن و شربتی دیگر از بهر
~~ندیم بساز. شرابی تقرّبی کرد و بی توقّفی قدح در پیش داشت. وزیر از فرط تشنگی به
~~شرهی ۱تمام تجرّع کرد. در زمان از مرکب زندگی پیاده شد. شعر
~~رَمَـتْهُ يَـدَا۲ الدُّنـيا بِـسَهم لَـوأنَها %~% رمثهُ الَى الصّفراه صَـارَ مُـعَطَرا
# خبر هلاک وزیر به ملک برسید. استکشاف کرد که موجب آن وفات چه نوع مرض
~~بود. گفتند: به صحّتی تمام از حمّام به خانه میرفت، در آن ممرّ از شرابدار ملک شربتی
~~خواست، نوش کردن همان بود و مدهوش گشتن همان. ملک در غور این حادثه لختی
~~تأمّل فرمود و اندیشید که نشانهٔ این ناوک سیاست، نهاد ندیم بود از چه وجه بر هدف
~~حیات وزیر آمد. بی گمان تغیّر۳ و تبدّل این حکم از سرّی سره خالی نباشد. مصراع:
# چیزیست۴ هر آینه در این زیر گلیم
# در حال ندیم را حاضر فرمود و گفت: سالهاست تا به تربیت ۵شرف حضور ما
~~مشرّف شدهای. هرگز بیاحتراز سخن ناسفته و ناسخته نگفتهای فلان روز کلمهای از سر
~~جرأت و جسارت در معنی تزویج دختر ایراد کردی موجب آن تبسّط۱ چه بود؟ ندیم
~~صورت حال باز گفت که وزیر از زبان منکوحهٔ ملک، چنین و چنین تقریر کرد. ملک
~~گفت: (أَلْآن حَصْحَصَ الْحَقُ) [يوسف/٥۱].
# معلوم شد که وزیر در حقّ تو خیانتی بزرگ اندیشیده بود و به تزویر و تمویه تو
~~را۷در ورطه غيظ۸ و مقط و سقط ما انداخت، تا از غایت غضب به شربت زهر قصد تو
~~کردیم بی جرمی. تو از وزیر حاسد انتقام کشیدی و او به غدر و مکر خود مأخوذگشت.
~~معر
# إلى حَتْفی مَشَى ۱٠ قَدَمِى %~% أَرّى ۱۱ قَدَمِى أَرَاقَ دمى
# محجوبه گفت: این مثل بدان آوردم تا عقلای عالم در غور این مثال و معانی آن

PageV01P078

![image filename](./0642HamdAllahSarakhsi.AcjubaMahjuba_0114.png)

~~باب هفتم: در منع رشک و حسد %~% ١٧
~~تأمّل کنند و از استماع آن متّعظ گردند و از حسد و مکر مُحترز و مُتجنّب شوند.
~~ایزد تعالی عموم خَلق را از مثل این خُلق ناستوده مصون داراد، بِمَنّهِ و فَضْلِهِ و کَرَمِهِ
~~نلودِهِ.

PageV01P079

![image filename](./0642HamdAllahSarakhsi.AcjubaMahjuba_0115.png)


PageV01P080

![image filename](./0642HamdAllahSarakhsi.AcjubaMahjuba_0116.png)

# باب هشتم در کتماناسرّ از زنان
# چون روز هشتم سلطان فلک چهارم از مشرق اقبال طلوع کرد و به نور خویش عالم
~~ظلمانی را منوّر و متّضیء۲ گردانید، شاه سمّاح تخت مملکت را مشرّف فرمود و بعد از
~~ترتيب۲ مصالح ملك وامضای عزایم شاهی به خلوت پرداخت. اعجوبه و محجوبه را
~~پیش خواند و از کیفیّت مشورت پرسید. گفت: بیان باید کرد تا خود کدام طایفهاند که ۴
~~درمحرمیّت اسرار، قدمی ثابت و رایی۵ راسخ دارند و به وفور۲ دیانت و صدق و
~~اخلاص ایشان همگنان را وثوقی۷ تمام باشد. و کدام صنفند که۸ سرایر در حُجْب ضمایر
~~ابشان البتّه مستور و محجوب ننمایند. و [آنان ]در مذهب، افشای سرّ و اظهار راز
~~لحظهای توقف جایز نشمارند و اهل بصیرت از خبث سیرت ایشان احتراز و اجتناب
~~واجب دانند. اعجوبه گفت: بقا باد ملک را، نهفتن راز از همه کس طریق خرد و عقل
~~است و در افشای آن از جانب عقلا رخصت یافته نشده است. اگر به حکم ضرورت۹
~~میسر نشود و به جهت حیّز منفعت مشورت، کشف راز لازم آید، باری نیک متیقّظ باید
~~بود تا درّ سرّ در گنجینهٔ سینه [ای] نهاده شود که به مهر۱۰ خرد و حصافت مختوم باشد.
~~مگر فرجام آن به صلاح و فلاح مقرون گردد و سرّ گفتن خود با زنان [به] هیچ تاویل
~~رخصت ندادهاند و عاقل روشن رای به همه اوقات از مکر ضمیر و قبح ذات ایشان گریزان
~~باشد. و اگر به خلاف عادت زنی افتد که تجارت اموال و ممارست امور و سرمایهٔ حصافت
~~حاصل دارد واز ملاحظت خیر و شرّ زمانه خبرتی بکمال مدّخر کرده، سینهٔ او محیط

PageV01P081

![image filename](./0642HamdAllahSarakhsi.AcjubaMahjuba_0117.png)

~~گنج خانهٔ راز هم نشاید کرد و اگر به سهو و غفلت ارتکاب آن محظور۱ جایز میدارد و
~~با هرکس سرّ در میان مینهد و آن چه نا۲ گفتنی است در میان می آورد و همه را یار
~~میشمرد و سرّ نهفته و راز ناگفتهٔ خویش با زن بگوید، همیشه در ورطهٔ ضجرت و
~~گرداب حیرت بماند و به سوز ندامت و غرامت مأخوذ گردد و جزع۳ و اضطراب نافع
~~نیاید. چنانکه آن وزیر بعد از حصول مقصود سَر را به سبب سِرّ گفتن با زنان به باد داد.
~~ملک سمّاح پرسید که چگونه بود؟ اعجوبه گفت:
# حکایت اعحوبه درکتمان سرّ از زنان
# آوردهاند که در دیار جند پادشاهی بود. او را خصمی قاهر ظاهر گشت. به حکم
~~مجاورت از شاه خوارزم مددی خواست. از روی مروّت مُلْتَمَس وی را به اجابت
~~استقبال فرمود و جمعی لشکر جرّار کامکار با پسر خود بر آن طرف فرستاد. شاه جند را
~~از قدوم ایشان فرح و بهجت و شادی و مسرّت بیفزود. با فسحت امل روی به کار آورد.
~~عن قریب مرغ فتح و ظفر در دام افتاد و خصم غالب را از صولت آن لشکر گران۴ مقهور
~~و منهزم شد. بعد از فراغ شهزادهٔ خوارزم با همهٔ لشکر در جایی نزه فرود آورد و انواع
~~اصطناع [و] اصناف مكرمت در باب تعهّد ايشان تقديم فرمود و به وقت مراجعت،
~~امرای لشکر را بسی خلعتهای گران مایه و موهبات خطیر ارزانی داشت و تمامی نفایس
~~خزاین و بقیّهٔ ذخایر اموال بر شهزاده ایثار کرد.
~~وَلَـوْلَمُْ يَكُنْ فی كَـفِّهِ غَـيْرُرُوحِهِ %~% لجَـادَ بهَـادفَـلْيَتَّق اَللٰـهَ سَـائلُهْ
~~شهزادهٔ خوارزم مهیّا اسباب کرد. رو به وطن مألوف نهاد. دختر ملک جند را هوس"
~~نظارهٔ لشکر بخاست. بر گوشهٔ بام قصر تجشّم۷ نمود. الحقّ صورتی بود که نور عارضش
~~قرص خورشید را جلا میداد و عکس زلفش پر زاغ را براق میکرد. لمعان رخش بر
~~نور شفق سبق می برد و چهرهٔ زهره مثالش بر جمال ماه راه میزد. طرّهای دلاویز و
~~غمزهای خونریز. شعر

PageV01P082

![image filename](./0642HamdAllahSarakhsi.AcjubaMahjuba_0118.png)

~~وَ شَادِن قُلْتُ لَهُ هَلْ لَکَ مِنْ مُنَادَمَه۱ْ %~% فَقَال كَمْ مِنْ عَاشِق سَفَكْتُ بالْمنَى دَمَهْ
# در حال شهزادهٔ خوارزم را دیده بر صورت خوش و دلکش آن دختر افتاد.
~~بی تو قّفی بر جمال وی مفتون شد و به یک التفات دل به باد داد. ملک جند دختر را با
~~برادرزادهٔ خود عقد شرعی بسته بود و راه مناکحت با دیگری مسدود گشته. شهزاده بر
~~مضمون آن سرّ واقف بود. دانست که آن دُرّ مقصود جز به غوّاصی حیل به ساحل مراد
~~نتوان آورد. با دلی مضطرب و خاطری پریشان روی در راه نهاد و در راه با خود
~~میگفت: شعر،
# یادم چو ازین عزم سفر میآید %~% برمن همه خوشدلی به سر می آید
# گلگون سرشکم که چو آبست روان %~% از گرم روی به روی در می آید
# چون با مقرّ سعادت رجوع کرد، تَلهّب آتش شوق دود از نهادش برآورد و تراکم
~~امواج غم سفینهٔ سکینهاش در غرقاب اضطراب افکند. همه روز متأسّف و متلهّف
~~میبود. و از تفرّج و نشاط استبعاد مینمود. بضرورت پدر استکشافی کرد و از حال
~~پسرش پرسید. کتمان را مجال نبود واقعه عرضه داشت. شاه خوارزم گفت: این مرام و
~~کفایت [این] مهمّ جز به اصابت رای وزیر میسّر نشود. پس وزیر را از سرّ حادثه اعلام
~~داد و کفت: تدبیری باید اندیشید که متضمّن سلوت و سکون پسر باشد. وزیر گفت:
~~صواب آن است که شاه مرا به حکم سفارت بدان خطّه فرستد و خادم را که به زیور
~~زیرکی مُحَلّی باشد از حرم خاصّ با من گسیل کند، تا من وی را بر سبیل تحفه به نزدیک
~~ملک جند برم. بضرورت در حرم راه یابد و از مد اخلت او راه حیل بر ما گشوده شود.
~~باشد که به فرّ شاه این مرغ مرام در دام افتد. وزیر و خادم ساخته و آماده روی به کار
~~آوردند. وزیر عروسی داشت، از این پری پیکری ماه چهری حوروشی دلکشی چنانکه
~~یک لحظه در فراق وی وزیر را مصابرت۲ صورت نبستی و یک لمحه از مشاهدهٔ وی
~~نشکیفتی ۳. او را باخود همراه۴ کرد. چون نزدیک جند رسیدند، ملک به استقبال تجشّم
~~۵فرمود و در باب تقدیم احترام هیچ دقیقه باقی نگذاشت. وزیر خادم را با تحفه ای دیگر
~~به هدیّهٔ ملک فرستاد. ملک در حال خادم را از بهر خدمت خاصّ دختر نامزد

PageV01P083

![image filename](./0642HamdAllahSarakhsi.AcjubaMahjuba_0119.png)

~~کرد. به مدّتی نزدیک، قربت و مکانت یافت و از دیگر آتباع به مزید کرامت ممتاز گشت.
~~چون در حرم راز قدم انبساط بر بساط نهاد، دست به مکر دراز کرد و همه روزه در خفیه
~~پیش وزیر آمدی و از غوامض اسرار خبر کردی و در اتمام آن غدری که پیش داشت از
~~رزانت وزیر مدد جستی. روزی در اثنای سخن وزیر را گفت: آن دختر را به ذلاقت زبان
~~و ملاقت نطق چنان فریفته ام که لحظهای از من نشکیبد و بی مراد [مند] مینزند۱. اگر در
~~استخلاص این معنی هیچ حیلتی روی نموده است باز باید نمود. وزیر گفت رای ما بردن
~~دختر است از این دیار. امّا مادام [که] در حبالهٔ نکاح پسر عمّ باشد، از بردن زیادت نفعی
~~صورت نبندد. از آن قبل که شاهزادهٔ ما بی عقدی مشروع به مواصلت وی رغبت ننماید.
~~تدبیری باید اندیشید که میان دختر و پسر عمّ به وسیلت طلاق حرمت فراق ثابت گردد.
~~روی به کار فریب دختر آوردند۲. خادم در حال [به] برادر زادهٔ ملک روی آورد و
~~خلوتی خواست و چنان نمود که مرا عروس فرستاده است و فرموده۳ تا تو را از حال
~~دل نگرانی وی اعلام دهم و از فرط اشتیاق و صدق محبّت او بیاگاهانم. اکنون همه روزه
~~بر خیال وصال تودیگ سودا می پزد و بر امید مؤانست تو رنگ هوس می آمیزد۴.
~~اشارت کرده است و گفته است که اگر تورا به معاشرت و معاشقت ما رغبت است هر چند
~~زودتر در ادراک این معانی مسارعت باید نمود و اگر حصول این مقصود به رای پدرم
~~منوط است، ما رابسی شربت انتظار تجرّع باید کرد و تلخی مصابرت را التزام نمود. ثواب
~~آن است که فرصتی جویی و غیبت ملک را مترصّد باشی و به در حجرهٔ خاصّ آیی و
~~التماس زفاف کنی. لابدّ برفور اجابت صورتنبندد. به سوگند تأکید فرمایی و لفظ سه
~~طلاق در میان آری. ناچار کاربر آید و مرا نزد پدر عذری واضح و حجّتی مقبول باشد.
~~آن مسکین را بدین افسون در دام کشید و سبک در پیش دختر دوید و گفت: پسر عمّ
~~ملکه هرچند جوانی لبق و برنایی ظریف است اما عقلی نحیف و رایی ضعیف دارد.
~~دختر گفت: از کجا میگویی؟ و چگونه تجربه افتاده است؟ خادم جواب داد که مرا
~~امروز ملکزاده شرف۵ قربت ارزانی داشت و در اثنای سخن گفت: عم غم کار ما
~~نمیخورد. دختری را با من در حبالهٔ نکاح آورده است و از سر غفلت راه مواصلت
~~بربسته. می اندیشم که بی هنگامی خود را در حرم اندازم و اگر دست دهد پای در

PageV01P084

![image filename](./0642HamdAllahSarakhsi.AcjubaMahjuba_0120.png)

~~لحاف زفاف دراز کنم و از غم فراق فرج ۱ یابم. [دختر] ملک را از این سخن شگفت
~~آمد و اندیشناک و متأسّف شد. خاده گفت: ملک زاده کودک است. و جوانان، این نمط
~~فصلها پردازند۲ بدان التفات نباید ۳ نمود. لیکن شرط تیقّظ و احتیاط مهمل نشاید
~~گذاشت. بر این مثال آتش زرقی۴ بر افروخت و منتظر۵ می بود تا ملک جند را به شغلی
~~غیبت افتاد. هم در آن فرصت به نزدیک داماد رفت و گفت: دختر می گوید آنِ قرار و
~~هنگام کار است. شعر
# بر خیز وبیا که حجره پرداختهام۲ %~% وزبهر تورا پرده بر انداختهام
# شبانگاهی داماد با شکوهی تمام به در خاص آمد و از سرّ کار غافل. دختر مثالی داد
~~که درها استوار باید کرد و اورا به رفق و چرب زبانی از قبح این حرکت اعلام. مگر
~~آهسته شود و این هوس بیخردانه در توقّف دارد. هر چند دفع بیش کردند شره و
~~حرص زیادت گشت. چنانچه گفتهاند که. مصراع
# اَلنَّاسُ حَريِص عَلىَ ما مُنْعَ
# بغایت اصرار و مبالغت نمود و گفت: هم امشب اگرکار و صلت اتّفاق نیفتد سه طلاق
~~واقع است. دختر را از جسارت او سورت خشم بیفزود و مُلتَمَس او را به منع و قبول ردّ
~~محروم بازگشت. خادم، دختر را اندک مایه متفکر یافت. به تبصبص پیش دوید و گفت:
~~جاه ملکه را از این حرکت خللی نمینماید. ملکزاده از اقدام این وقاحت در حرقت
~~فرقتی افتاد که به هیچ وجه تدارک آن ممکن نگردد و امروز همهٔ شاهان جهان خواهان
~~وصلت ملکهاند.۸ زود بود نِعْمَ البَدَلی۹ زود به دست آید. دختر گفت: در این دیار ما را
~~کفوی و همسری نیست. این معنی چگونه مُحصّل شود؟
# خادم گفت: مارا خاطری در می آید، اگر ملکه شرف استماع ارزانی دارد، تقریر
~~کرده [آید]. گفت: از اشارات مشفقان عدول نتوان کرد. بیا تا چه [داری؟] خادم گفت:
~~در آن وقت که شاهزادهٔ خوازرم از این خطّه بازگشت، به هر وقتی که ازشرف خود و

PageV01P085

![image filename](./0642HamdAllahSarakhsi.AcjubaMahjuba_0121.png)

~~رتبت ملک پدرت حکایتی کرد ۱، چنان نمود که به قرابت مواصلت شما رغبتی تمام
~~داشت. الحق خردی وافر و شهامتی تمام و جمال و کمال و ملک مستقیم دارد. اگر ملکه
~~رابه خویشی ۲ وی رغبت افتد، وجهی اندیشم که متضمّن فراغ خاطر و سکون دل ملکه
~~باشد و وزیر شاه خوارزم هنوز باز نگشته است. اگر اجازت باشد از او در خواهم تا
~~مرکبی چند هامون نورد باد پای ترتیب دهد و وزیر و بنده در خدمت ملکه شب هنگامی
~~تحویل کنیم و روی بدان طرف آوریم. چندانکه بدان تختگاه شاهی رسیدیم۳، هم تو
~~فرمانده و فرمان روان باشی وهم ما در آن ظلّ اهتمام و انعام تو مستریح گردیم. دختر را
~~بدان دمدمه۴ در دام غدر کشید و به نزدیک وزیر رفت و سراسر قصّه باز گفت. و ازایقاع
~~۵ طلاق و تراضی دختر خبر داد و رفتن را وقت میعاد نهاد معیّن. وزیر عروس خود را
~~پیش خواند وگفت: فلان وقت تا بعضی معطّل و مهمل نماند. زن گفت: رفتن و آمدن
~~وجهی نمی شناسم. این چه سرّ است که از عزیزی چو من مستور می باید داشت. جزعها
~~کرد و بر شوهر خشمناک شد. وزیر را محبّت زن، راهزن آمد. تا مصدوقهای از فریفتن و
~~بردن دختر در میان نهاد و بسی وصیّت کرد که این راز را نیک پوشیده دار که در افشای
~~آن خطر جان و بیم هلاک است. زن وزیر در همسایگی خواهر خوانده ای داشت که
~~منکوحهٔ طشت دار ملک بود. در زمان براو رفت و گفت: به وداع آمدهام و به برکت
~~همّت تو کار ما بر آمد و اگر راز من کشف نکنی از سر شفقت خواهری با توبگویم.
~~عهدها کرد که در راز داری و حفظ اسرار ثابت قدم باشیم. زن وزیر جمله سرّ واقعه با
~~وی بگفت و او را وداع کرد. هر دو جزعها کردند و اشک ریزان از یکدیگر7 مفارقت
~~نمودند. طشت دار به خانه در آمد. عروس را گریان دید. پرسید که موجب بُکا و
~~ضجرت چیست ؟
# گفت: فراق خواهر خوانده که بر جناح سفر۷ است. شوهر گفت: هنوز ملک ایشان را
~~اجازت نداده است و به خلع و تشریف اعزاز و اکرام نفرموده۹ چه جای این
~~سخن است؟ زن کفت: چون حاجت ایشان منقضی گشت به چه تأویل توقّف

PageV01P086

![image filename](./0642HamdAllahSarakhsi.AcjubaMahjuba_0122.png)

~~کنند۱ ؟ زن طشت دار۲ گفت: اگر این راز باز نگویی، یکان یکان شرح دهم. فی الجمله
~~سر رشته سرّ به دست شوهر داد. طشت دار در حال برفت و مجموعهٔ حکایت پیش ملک
~~باز گفت. ملک فرمود که اگر در این حال ایشان را از ناخوبی موقع منکر مطالبت کنیم
~~انکار در میان آرند و ما از حجّت عاجز آییم. لشگری گران بر سر راه فرستاد و جمله را
~~در کمین غدر بگرفت. دختر را حبس فرمود و وزیر [و] خادم را به بازار سیاست
~~فرستاد. بیچاره وزیر بعد از چندان تحمّل مشاق، کار برآمده و مقصود یافته به سبب سرّ
~~گفتن بازن، زیر و زبر گردید۳. جان شیرین به باد داد. محجوبه گفت: احسنت۴ نغز
~~آوردی این حکایت عجیب و این مثل غریب. نیک ماند به حکایت آن بزّاز که زن را به
~~رازداری بیازمود. اعجوبه گفت: چگونه است آن ؟ محجوبه گفت:
# حکایت محجوبه درکتمان سرّ از زنان
# آوردهاند که بزّازی بود متموّل و لعل پارهای داشت پنجاه مثقال. خوش رنگ و
~~شفّاف چون اخگر آتش درفشان و چون پیکر مرّیخ رخشان. بزّاز به خوش رنگی آن
~~میلی داشت. به مشاهدهٔ آن تلذّذ نمودی. پادشاه وقت را از شگرفی آن لعل قیمتی خبر
~~دادند. بزّاز رابخواند وبه احضار آن لعل مطالبت کرد. ناچار در حضرت ملک عرضه
~~داشت. فرمود که قیمت این باید کرد۵
# گفت که این جوهر لایق حضرت ماست. بزّاز از مبایعت ابا نمود. هرچند بر فروختن
~~آن تحریض کردند، هیچ مفید نیامد. ملک را لعل سخت موافق آمده بود. سمت عدل را
~~معیوب گردانید به تغلّب و تسلّط لعل را از آن بزّاز بستد و در حرم خاصّ کنیزکی داشت
~~دلخواه و چون حوران فردوس دلفریب ودلربا و زیبا و چون طاوس خوش رنگ جلوه
~~گر و رعنا. طرهّای مشک ریز و غمزهای خونخوار. نضارتی۲ و افرو ولطافتی کامل شکلی
~~موزون و هیکلی مطبوع داشت. و شاه را به جمال وی انسی زیادت بود. آن لعل را بدو
~~بخشید. و فرمود که بادگر جواهر نظم۷ ده و از پیش طُرّهٔ مشکین در آویز. تا ما به

PageV01P087

![image filename](./0642HamdAllahSarakhsi.AcjubaMahjuba_0123.png)

~~نظارهٔ نضارت۱ آن متلذّذ می شویم. و از ثمرات آن زینت محظوظ می گردیم. کنیزک
~~انقیاد به جای آورد و بر آن منوال که ملک مثال داده بود، لعل را با عقدهای دیگر نظم
~~داد ودر پیشانی بست.
# بزّاز از آن حال خبر یافت که همه روزه کنیزکی حاملهٔ آن لعل است و بیچاره بزّاز را
~~همه روزه تملک آن لعل در سر بود و کم نمی شد. مادر خوانده ای داشت سال خوارده
~~و مفلوک. بسی شداید و وقایع از پس پشت انداخته و از تجربه و ممارست ذخیره ای
~~شگرف به دست آورده. بزّاز شکایت آن حال باوی شرح داد و بسی تضرّع و زاری نمود
~~و گفت: ما را به دها و کیاست تو ثقتی تمام حاصل است. ای مادر مُشفِق. مگر مکری
~~سازی و حیلت اندیشی تا آن لعل به من بازرسد. هم سعی تو مشکور [باشد]، و هم
~~حقوق مادری را رعایت کرده باشی. پیرزن گفت: سهل است. حجاب غم از پیش خاطر
~~بر باید داشت و مترصّد بودن که عن قریب کنیزک را با لعل به وثاق تو آورم و نگذارم که
~~جاسوس چرخ را با صد هزار چشم بر آن وقوفی و اطّلاعی افتد. هم در زمان دلق زرق
~~پوشیده، به رسم فال گویان خود را در سرای ملک افکند و به حذاقت رای و ذلاقت نطق
~~گرد دلجویی و رنگ آمیزی برآمد. در لحظه ای با پردگیان خاصّ، خود در شرف
~~اختصاص محرمیّت ثابت کرد. جوانب فرصت۲ را محافظت می نمود. چندانکه با آن
~~كنیزک خلوتی يافت، چپ و راست چشم انداخت ودر تثبّت و تیقّظ احتیاطی بلیغ به
~~جای آورد. پس گفت:
# عَيْنُ أللّهِ عَلَيْكِ، چشم بد از تو دور بادو عين الكمال مصروف۳. شعر:
~~چون بر گهای شاخ بهاری مزیّنی %~% چون نافه های مشک تتاری معطّری
# بنامیزد خلقی ظریف و صورتی لطیف داری و به همه زینتها سزاواری. امروز در
~~خانهٔ فلان بزّاز بودم و صورت عروسش می دیدم و به احکام نجوم فال می گرفتم. از
~~طرف خطا سه عدد جامهٔ زربفت فر ستادهاند منقش به عجایب صور و مرصّع به یواقیت
~~و درر. سخت لایق قدّ موزون و مناسب پیکر خوب تو است. اگر رنج بر گیری و به
~~خلوت تجشّم فرمایی، از بهر تو در بیع آرم. چه، اگر به دست ملک افتد هر چند تو
~~را بی بهره نگذارد لیکن بر دگر جواری تفرقه کند. و تو را از

PageV01P088

![image filename](./0642HamdAllahSarakhsi.AcjubaMahjuba_0124.png)

~~آن نفعی زیادت صورت نبندد و اگر بدین و جه که تقریر کرده است، خاصّ تو را میسّر
~~شود، هر لحظه رغیت ملک به وصال تو بیفزاید و از دیگر دلبران۱ به مزید مودّت و
~~محبّت مخصوص کردی. براین نسق فصلی چست پرداخت و خاتون را مفتون کرده به
~~دیو هوس سپرد. سبک به نزد بزّاز رفت و گفت: فلان روزمیعاد کردهایم. کسب دکان در
~~توقّف باید نهاد و منتظر بود تا چون کنیزک به و سیلت این حیلت به دام آید، بی تحرّزی و
~~تردّدی دل از زندگی او فارغ کنی و لعل و دیگر جواهر برداری و چون مرائی سیر
~~خورده کلوخ بر لب مالی. بزّاز ازاین سخن سخت شاد گشت. لکن از خاتمت مکر و
~~عاقبت این غدر بعضی دراندیشید و گفت: شروع این عمل البتّه بیعلم زن میسّر نشود.
# باری پیش از امضای این۳ عزم اختبار۴ و امتحان باید کرد از دگر نوع، [که] سر
~~محرمیّت این سرّ دارد؟ خرّم و خندان با بشاشتی هر چه تمامتر به حجرهٔ عروس در آمد
~~و گفت: شعر
# میافتد و چون زلف دوتا می افتد %~% وز قهقهه چون گل به قفا میافتد۵
# مستوره پرسید که چیست موجب این مسرّت و خوشدلی؟ جواب داد: که باری - عَزَّ
~~أسمٔهٔ - به کمال عاطفت ما را از مشقّت و معرّت تکاپوی طلب کسب، خلاص داد. فلان
~~شریک از جهت من غلامی کیمیا گر فرستاده است که در یک ساعت، جهانی مس سیاه را
~~به اندک تجشّمی زر طلا میگرداند. زنهار ای زن !این راز را نیک مخفی و مستور داری
~~تا ملک جابر و غاشم قصدی نپیوندد و غلام را چون لعل از ما به تغلب غصب نکند. دگر
~~روز که جلابیب۱ ظلمانی از پیش صُفّهٔ مشرق برداشتند و گرد مهره زرّین آفتاب زیر طبق
~~افق بر نطع فلک مهره وار غلطان کردند، کدبانو با زینت و نشاطی هرچه تمامتر به
~~عروسی دوستی گرفت که مجمع خواتین و انجمن نسوان سلاطین بود. از سر نخوت قدم
~~در نهاد و بر نهالی دختر وزیر۷ ملک بنشست.
# بضرورت منع کردند و بی حرمتیی تمام و اذایی بلیغ فرمودند. مستوره از حدّت
~~غضب آواز بلند کرد و گفت: کسب یک روزهٔ شوهر من به سبب غلام کیمیاگر سرمایهٔ

PageV01P089

![image filename](./0642HamdAllahSarakhsi.AcjubaMahjuba_0125.png)

# هزار ملک و وزیر است. دختر وی را برچومنی در چنین انجمنی تقدّم و تفوّق
~~نزیبد. آن سخن در استماع خاصّ و عامّ افتاد. وبه عنعنهای۱ بر رای ملک عرضه داشتند.
~~در حال به گرفتن و آوردن بزّاز مثال داد و از کیفیّت۲ احوال آن غلام استکشاف فرمود.
~~بزاز مضطرّ شد. هر چند انکار می کرد و سوگند مؤکّد میگردانید البتّه مفید و منجح نیامد.
~~کار به خشونت انجامید. بسیار تشدید و تعنیف در باب وی تقدیم افتاد به هیچ وجه
~~ثمرتی حاصل نشد. ملک بعد از یأس کلی به خلاص وی اشارت فرمود. بیچاره صدمات
~~قبول کرد و شکرگزارد۳ گفت: هرکه زن را محرم سرّ کند سر به باد دهد. شعر
# آن راز که کس نگفت با هیچ کسی %~% مابا تو بگفتیم و تو با هیچ کسی
# به واسطه اعتماد راز داری زن، به تاجر، چندین شربت مسموم و مضرّت و معرّت
~~تجرّع افتاد. اگر در آن عمل هایل خوض رفتی و شروع افتادی، بی گمان جان را وداع
~~بایستی کرد و خسارت دو جهانی را التزام نمود. محجوبه گفت: این مثل بدان آوردم تا
~~اهل بصیرت را حقیقت شود که کتمان سه از زنان، فرض عین است و راز گشودن برایشان
~~کمال بی خردی و محض فساد است. ایزد تعالی و تقدّس عامّهٔ خلق را از خبث عقیدت و
~~دنائت سریرت و مکامن مکیدت و خدیعت ایشان در حفظ عنایت ازلی مرعی داراد بمَنَّهِ
~~وَ جودِهِ وَ طَوْلِهِ

PageV01P090

![image filename](./0642HamdAllahSarakhsi.AcjubaMahjuba_0126.png)

# باب نهم در تحنب از صحبت اشرار
# روز نهم که خورشید سیّارگان۱ یعنی هور فلک چهارم طلوع کرد و انجمن ستارگان
~~متواری شدند، شاه سمّاح بر تخت ملک بنشست و امور ملک را بواجبی رعایت کرد و
~~آنچه به صلاح او متعلّق بود در ضبط آورد. زود به دولتخانهٔ فراغت خرامید و اعجوبه و
~~محجوبه بر کنار تخت نشاند و از حال مصاحبت و مجالست خلق استطلاعی فرمود.
~~گفت: کیست که در خدمت ملوک اهلیّت قربت دارد و که را آ از محل مؤانست
~~پادشاهان نفی باید کرد؟ اعجوبه گفت: حشمت ملک در تزاید باد. سزاوار صحبت
~~ملوك طایفهایاند که عزّ اصالت۳ نسب و شرف حسب علم دارند و از قربت صحبت
~~ایشان صفای حرّیّت و حسن حق شناسی توقع توان داشت و به الفت وصلت ایشان راغب
~~و مایل باید بود و باز از۴ مخالطت جاهل بد گوهر و لثٔیم بی اصل اجتناب و استبعاد باید
~~نمود. چه از موالات و مؤاخات آن طبقه جز لوم طبع و خبث دنائت و خسّت باطن و
~~قلّت۵ دیانت مشاهده نتوان کرد. چنانکه آن ملکزاده از صحبت کفشگر لثیم زنیم به
~~مذّلت بندگی افتاد و از انس زرگر بدگهر به سرحدّ هلاک رسید. ملک سمّاح پرسید که
~~چگونه بود آن حکایت. اعجوبه درحال قصّه حکایت کردو گفت:
# حکایت اعحوبه در ترک صحبت اشرار
# آوردهاند که در بلاد فرس ملکی بود. او را پسری آمد در غایت حسن و کمال
~~ملاحت. آثار رشد [و] نجابت در ناصیهٔ او پیدا و امارت جهانداری در طلعت خوب وی

PageV01P091

![image filename](./0642HamdAllahSarakhsi.AcjubaMahjuba_0127.png)

~~مبیّن۱. برکتف راست، خالی سیاه داشت چون تودهٔ مشک بر تختهٔ سیم یاچو قرصهٔ عنبر
~~بر لوح عاج پیداشده. ملک گفت: در کتب۲ حکما خوانده شده است که هر که را چنین
~~نشانی باشد، او را خطرهای شاقّ اتّفاق افتد و در ورطات آفات مدّتی بماند. امّا به عاقیت
~~ملك گیر باشد و جهان فرمای. كَمَاقَالَ اللهُ تَعَالَى: (انَّ مَعَ الْعُسْرِ يُسْرأ) [شراح /٢]
# ملکزاده را چون مدّت رضاع سپری شد با نطقی روشن و ذلاقتی تمام به سخن در
~~آمد. در جوار ملک کفشگری بی حفاظ بود که پیوسته در اهتمام انعام ملک مرفّه و
~~آسوده بودی و به ادرار از خاصّ خانه۳ هر روزی مرسوم متعیّن و وظیفهٔ مرتّب گرفتی.
~~شاه به حکم همسایگی اورا آن شرف مکرمت ارزانی داشته بود و ملکزاده۴ هرروز
~~چنانکه عادت اطفال است در حجرهٔ کفشگر تجشّم فرمودی و به ملاعبت مشغول
~~شدی. ملک کفشگر را به حضرت خویش خواند و بسی ترغیب و احترام کرد و انواع
~~تلطّف و تعطّف ارزانی داشت و به مواعید خوب استمالت فرمود و گفت: حقّ مجاورت۵
~~و ممالحت حقّی بزرگ است و تو ما را دوست و همسایهای. این جگر گوشه با تو الف
~~گرفته است. ارادت ما چنان است که توانیس و جلیس [و] ردیف و رفیق وی باشی و
~~پیوسته او را از شداید و وقایع وقایه کنی. کفشگر به محمدت و ثنا مشغول شد و آن
~~عمل را چون جان شیرین تقبّل کرد وشهزاده همواره تاجی مرصّع بر سر داشتی و زیوری
~~از جواهر نفیس بر دوش وگردن و گوش بسته بودی. کفشگر چند روزی شرایط خدمت
~~بواجب به جای آورد. آخر گوهر خبیث و عنصر خسیس بر مکر و غدر اغراکرد.
~~اندیشید که پیرایهٔ آن پسر مال وافر و نعمتی مهیّا است و پسر نیز سخت خوب است و
~~محبوب، و زیبا است و مرغوب. صلاح ما در آن است که این مال برداریم و پسر را به
~~شهری دوردست بریم و [به] بهایی شگرف بفروشیم۱ و باقی عمر در سعت معیشت و
~~راحت و رفاهیت به سر بریم. اتّباع هوا آن خاکسار را بر این بی آبی تحریض کرد. تا آتش
~~فتنه ای افروخت۷ و چنان شهره ای را به شهر بیگانه برد و بفروخت. بازرگانی او را از بهر
~~پسر خویش در بیع آورد. ملک چون از فراق فرزند خبر یافت بسی از سوز سینه و درد
~~دل بناليد وبه عاقبت چون یعقوب - علیه السّلام - سر برخطّ مصابرت نهاد. شهزاده در

PageV01P092

![image filename](./0642HamdAllahSarakhsi.AcjubaMahjuba_0128.png)

~~صحبت بازرگان نشو و نما مییافت. پس از چند سال بال برکشید و مترعرع شد. بازرگان۱
~~متمیّز و کافی بود و فطنت و دهای۲ تمام داشت. بعد از آن با خود گفت: داشتن این غلام
~~بر ما وبال است اگر در خانهای مخفی داشته آید از وجود۳ وی تمتّع صورت نبندد و
~~اگربرملأ و ظاهر تربیت۶ کرده شود، آتش فتنهها مشتعل گردد. چه این پسر جمالی دلگشا
~~و صورتی عظیم زیبا دارد. صواب آن است که وی را به دست مُضَاربی امین به حضرت
~~شاه فارس تحفه فرستم و یقین است که تشریفی و موهبتی که به اضعاف قیمت آن غلام
~~باشد باز دهد. هم بر این نسق، قضیّت اندیشه در عمل آورد و ملکزاده را با هدایا و
~~تُحَف پیش شاه فارس فرستاد. ملک از حال فرزند وی بی خبر بود. بعد از شرف قبول،
~~وی را به حلقهٔ غلامان خاصّ فرود آورد. روز به روز در تربیت و ملاطفت میافزود.
~~چنانکه به اندک مدّتی به ترفّع مقامات و مزید کرامات براًکفا و آقران سبق برد ودر
~~خدمت ملک منزلت محرمیّت ثابت کرد. شاه زرگری داشت که همواره در خزانه ملازم
~~بودی و پیرایههای زر بیاراستی. ملکزاده هرروز تماشای صنعت صیاغت او کردی. به
~~حکم کثرت ملازمت، با زرگر انس تمام گرفت و با وی در بیعت مصادقت مصافحت
~~کرد و چون از خدمت ملک پرداختی [به] مجالست و مؤانست وی رغبت نمودی.
~~بیچاره زرگر جلیس سوء و همنشین بد آموز بود. قربت غلام بدید. طمع خام در بست و
~~گوهر ناپاکش بر خیانت حث۵ّ کرد. اندیشه کرد که خریطههای زر و دُرجهای جواهر را
~~که به مهر ملک مختوم است و پیش من نهاده است، اگر توانم که غلام را بفریبم تا
~~انگشتری ملک به من آرد، از این ذخیرهٔ نفیس بر توان داشت. آن سفلهٔ غدّار بدین نوع
~~رنگ، مکری بر آمیخت. شهزاده را گفت: همه روز اصناف الطاف و انواع اصطناع
~~مبذول می فرمایی و مرا به شرف محاورت مفتخر میگردانی میخواهم که بعضی
~~حقوق موالات تو به خدمتی پسندیده مکافات کنم. هر چند گفتهاند که، آلْبَادِیهُ
~~بالْبَرِ لاَیُکَافَی، امّا جانب سعی مهمل نتوان گذاشت. ملک را بر خاتم مبارک
~~نقشی خوب مُنَقّر است. هرکه را بدین نقش خاتمی به دست افتد، دست حکم وی
~~مطلق شود و ملک جهان بروی قرار گیرد. اگررنج برداری به وقت آنکه ملک در
~~خواب سکر [به] استراحت مشغول شود، آن خاتم از انگشت وی قلع کنی و به من

PageV01P093

![image filename](./0642HamdAllahSarakhsi.AcjubaMahjuba_0129.png)

~~آری، در حال صورت آن نقش از جهت تو باز گردانم و عن قریب تخت سلطنت به فرّ
~~جمال تو مزیّن شود. به شرط آنکه عمل وزارت بر من مقرّر باشد. بدین زرق و خدعه
~~شهزاده را در کار آورد. تا شب هنگامی به خوابگاه شاه آمد و به جسارتی تمام دست به
~~انگشت ملک دراز کرد و نرم نرم انگشتری بیرون آورد. ملک در حال بیدار شد و غلام
~~را بگرفت و پرسید که این جرأت چراکردی و تو را۱ بدین خاتم چه احتیاج بود؟ از
~~تقریر حجّت عاجز آمد و نایرهٔ غضب مشتعل۲ شد و خشم ملک بر او مستولی گشت.
~~سیّاف را بخواند و به کشتن وی مثال داد. شعر
~~دلدار به تیغ دست برد ای دل هین %~% بربند دو چشم و بر سرپای۲ نشین
~~و آنگه به زبان حال می گو۴ که مترس %~% تیغ ازکف یار شربت باز پسین
# چون جامه از تن غلام بازکشیدند چشم ملک بر آن خال آمد. از حال بشد و
~~بیخود بر سر پسر۵ افتاد. چون اندک مایه بازِ هوش آمد به اعتذار فرزند دلبند مشغول
~~شد و گفت: ای جان و جهان من و ای راحت جان من! ای غمگسار من و ای دلدار من.
~~تو مرا نور دیدهای و میوهٔ دلی، راحت روحی و لذّت عمری، صحبت کفشگر زرّاق ما را
~~در این احتراق افکند. پسر عذرها خواست وگفت: دوستی زرگر بد سرشت مرا بدین
~~بیادبی اغراکرد. شاه زرگر را ادبی مستوفی فرمود. امّا به جان امان داد و گفت: جای عفو
~~و اغماض نیست، لیکن غدر۹ او موجب این معرفت است. کشتن او در مذهب مروّت
~~سمج ۷ باشد. پسر را پندها داد و گفت: زنهار! در مستقبل زمان از مخالطت و صحبت
~~اشرار دور باید بود تا به امثال آن اهوال و انواع بلا [مبتلا] نباید شد. محجوبه گفت:
~~احسنت۸. طرفه آوردی این حکایت لطیف و این مثل شریف. هم از این تشبیه۹ حکایت
~~پسر آن وزیر است که به صحبت پسر حجّام از جاه۱۰ و مال برآمد. اعجوبه پرسید که
~~چگونه است آن؟ محجوبه گفت:

PageV01P094

![image filename](./0642HamdAllahSarakhsi.AcjubaMahjuba_0130.png)

# حکایت مححوبه در ترک صحبت اشرار
# آوردہاند که [یکی]از وزرای ملوک دو پسر داشت. یکی کافی و یکی وافی نام.
~~آثار اصالت و بزرگی در۱ سیما [و] شرف خواجگی در بشرهٔ هر یکی پیدا. از برای تهذیب
~~اخلاق و تحصیل علوم، هردو در مکتب آداب فرستاد و ادبا را در باب مراقبت و
~~ملازمت وصایت فرمود. تا همواره ایشان را [بر] کسب هنر و درس علوم تحریض
~~می کنند۲. کافی برادر مهتر بود و به رشدی وافر و همّتی تمام روی به کار آورد و شب و
~~روز به تکرار و تذکار مشغول شد و بر مباحثه و تعلیم مواظبت مینمود و از مؤانست علما
~~و مفانست اشراف به جذب منافع علم و ادب محظوظ می گشت. چنانکه در مدّتی
~~نزدیک، به خصال و آداب حمیده متحلّی شد و بر اسرار علوم توقّف۳ یافت.
# ذَکِیُّ بِفَهْمِ قَدْ يَكَاهُ يُحِيُطه۴ُ بِمّا كَانَ فِى غَوْرِ الْعَوَاقِبِ مُضْمَرا
# برادر کهتر در مکتب با حجّام پسری دوستی۵ گرفت و سردر تیه تعطیل نهاد و به
~~مطایبت و ملاعبت مشغول شد. با پسر حجّام چنان متعوّد گشت که طرفة العینی از ندمت
~~و خدمت او نشکیفتی و همواره در حقّ حجّام، انعامها فرمودی و [پسر حجّام] مکرمت
~~موعظت دریغ نداشتی و حقّ همنشینی فرو نگذاشتی. پندها دادی که در این عالم، تعلّم
~~بی فایده [است]، به جز مشقّت نیست. لذّت عمر در عنفوان شباب و اوان جوانی است.
~~آن را به عیش ضافی۱ و طیب نفس به سر باید برد و تو را نعمت و جاه به هم جمع است.
~~بیهوده انواع مشاق چرا تحمّل کنی؟ بیا تا خوش برانیم.
# بیچاره وافی ترک تعلّم کرد و راه بطالت پیش گرفت و عسل کسل در کام طمع
~~فروکرد. شعر:
# إنَّ ألْـبَطَالَةَ وَ الْكَسَـلْ %~% اَهـلّى مَـذَاقَا مِنْ عَسَلْ
# إنْ لَمْ تُـصدٍّ قْـنى فَسَـلْ %~% مَـنْ كَانَ قَـلْبُهُ قَـدْ كَسَلْ

PageV01P095

![image filename](./0642HamdAllahSarakhsi.AcjubaMahjuba_0131.png)

~~در این میان وزیر از پرتگاه۱ آفات۲ و سراچهٔ محن، رحیل کرد و به دواب۳ خانهٔ مرجع
~~و مصیر فرود آمد. فرزندان چون شرایط تجهیز و رسم عزای پدر به جای آوردند، ملک
~~هر دو برادر را پیش خواند و گفت: این عمل وزارت حقّ شما است. هرکه را از شما
~~کفایت و شهامت و ذکا بیش بود تقلّد این عمل را متعیّن است. چون نیک تأمّلی کرد و
~~فراست ملکانه به جای آورد، کافی انواع خرد و حصافت حاصل داشت. ملک بر وی
~~رأفت فرمود و خلّع و موهبات خطیر ارزانی داشت. دوات وزارت در پیش کافی نهاد.
~~وافی برادرش با خلاقت خُمول و خسارت عدم قبول، از آن محفل بازگشت. و حِصّهٔ
~~ميراث پدر برداشت و با آن همنشين چون غول به لهو و لعب مشغول شد. فی الجمله
~~حجّام لجام طبع خویش بر کام طبع او کشید، تا تمامی مال موروث به اسراف و اتلاف
~~در معرض تفرقه آورد و درویش و دلریش ماند. ناچار برادر از حال احتیاج او خبر
~~یافت، عرق اخوّت و صدق مروّت او را بر نکوداشت وافی حث۴ّ کرد. پس اعزاز و
~~اکرام فرمود و وافی را به احترام تمام در وثاق خاصّ فرود آورد وتصرّف او در اموال
~~خویش نافذ گردانید. چون خصب۵ و رفاهیت چند روزی ببود، حجّام را خجالت حیلت
~~بر مکر و مکیدت اغرا کرد. خواجهزاده را گفت تولّد تو و برادرت از یک نسل است
~~خود را زیر دست همچون خودی داشتن به نزدیک غیرت و حمیّت سخت قبیح و
~~مذموم است واین انواع تنمّق و تملّق که برادر مبذول میدارد، نه از فرط شفقت است،
~~بلکه خوف محض است. میاندیشد که مبادا که تو خروجی کنی و در عمل وزارت
~~مشارکت نمایی. اگر رخصت دهی طریقی اندیشم که ملک بر وی خشمناک شود و در
~~هلاک وی دمی درنگ نکند و آنگه تمامی اَعمال و اَشغال و اسباب او به تو تفویض کند
~~و تو از مذلّت مثل خود خلاص یابی. صواب آن است که در وقت محاورت آن
~~انگشتری لعل ممسوح، به هبت از برادر در خواهی و به من آری، تا من آن عمل را امل
~~به پایان رسانم. وافی بد عهد به قول بد آموز مغرور شد و انگشتری برادر ستد و به حجّام
~~داد. آن کافر نعمت غدّار خاتم وزیر را به دست مستورهای به حضرت عروس ملک
~~فرستاد و او راگفت: بگو که نمیفروشم۱ امّا معاوضه به انگشتری ملکه می زنم. چون زن
~~برفت وسلام کرد و آن انگشتری لعل ممسوح به وی نمود زن چنان نمود که من دلّالهام و

PageV01P096

![image filename](./0642HamdAllahSarakhsi.AcjubaMahjuba_0132.png)

~~آن انگشتری قیمتی نه از بهر بیع آوردهام و فروشندهام. آن دختری بود هو سناک چون
~~نظرش در خاتم آمد، گفت: بفروش گفت: خداوندش معاوضهای طمع می دارد. آن
~~انگشتری سبک بباید داد و آن لعل ممسوح بستد، که فتوحی شگرف متضمّن است.
~~ملکه این معنی را به تجارتی مُربح پنداشت انگشتری وزیر بگرفت و خاتم خود را در
~~عوض آن بداد و از سرّ آن کار بی خبر. دلّاله با نجح مراد به نزدیک حجّام بازگشت.
~~حجّام وافی را فرمود که همین لحظه این انگشتری را به نزدیک کافی بر وبه تقرّب تمام
~~بر سبیل تحفه بدو ببخش و بگو چون چشم ملک بر این آید تو را عزّت بیشتر شود. چون
~~به کافی بخشی کار ما بر وفق مراد بر آید. وافی نامشفق آن انگشتری را به خدمت وزیر
~~به تحفه برد. بیچاره غافل وار به انگشت کرد و به حضرت شاه رفت. ناگاه شاه التفاتی کرد
~~خاتم منکوحهٔ خود در انگشت وزیر کرده دید. بی خویشتن از بارگاه برخاست و خود را
~~در حرم انداخت تا کشف آن حال بکند.۱
# زن بخواند و گفت: دست پیش دار. مستوره بی تحاشی دست پیش داشت. انگشتری
~~وزیر دردست زن پافت. از حدّت غیرت حیرت بر او غالب شد و از کثرت تغابن، لختی
~~بر خود پیچید. خواست که جراحت سینه را به سیاست، مرهمی نهد عقلش سپر صبر در
~~پيش داشت.
# با خود گفت: در غور این حادثه به تدبیر و تأمّل خوضی باید کرد، تا پس از ایضاح و
~~افتضاح اگر از ۲باب متعدّیان رسم سیاستی به تقدیم افتد، از نهج عقل و شرع دور باشد.
~~پس از زن سؤال کرد که انگشتری لعل، تو را که بخشیده است. مستوره مصدوقه در میان
~~آورد [که] این را زنی دلاله آورد. به معاقدهٔ شرعی با خاتم خود معاوضه کردهام. ملک
~~این سخن را در سمع جای داد. آنگه وزیر را در حرم خواند و پرسید که این خاتم را از
~~کجا حاصل کردی ؟ گفت: این، برادر به من تحفه آورده است. در حال خاتم از وزیر
~~بستد و او را در خانه حبس کرد و به احضار برادرش مثال داد. بی توقفی وافی را به
~~حضرت شاه آوردند. ملک ترحیبی ۲کرد و به رفقی تمام باوی در سخن آمد و
~~انگشتری مشبک زن بدو داد و گفت: این خاتم را جایی دیدهایا وافی برفور جواب داد
~~که خاتم ملکه است. شاه گفت همچنین است. امّا چون محرم حرم ما نیستی به

PageV01P097

![image filename](./0642HamdAllahSarakhsi.AcjubaMahjuba_0133.png)

~~چه دانستی که این پیرایهٔ خاصّ خلوتیان ما است؟ از این برهان واضح [و] بیّنت۱ عاجز
~~آمد و نطقش بسته شد.
# ملک گفت: اگر راستی در میان آری از بأس ما رستی. والّا به انواع عقوبات مأخوذ و
~~معاقب شوی. خوف بر وی مستولی گشت و به گناه معترف شد. گفت: هرچند این تعدّی
~~را سبب۲ من بودهام، امّا به وسیلت حجّام در این دام افتادم. شاه بفرمود تا وزیر را با
~~رفعت ۳ درجت و شکوه باز مسند وزارت نشاندند ووافی را عریان و حافی ۵ از شهر
~~نفی کردند و حجّام را بی درنگ بردار کشیدند.
# محجوبه گفت: این بود ثمرهٔ صحبت حجّام و فرجام اختلاط لئام. واین مثل بدان
~~آوردم تا خردمند در این معانی تأمّل کند و از قربت الفت بد آموز و همنشین بد اصل
~~پپرهیزد. ایزد - عزَّ شَأنُهُ - کافّهٔ خلایق را از مداخلت شرّیر و مصاحبت مفتّن در صوب؟
~~قیامت، خود مصون داراد، بِمَنَهِ وَجُودِهِ وَ کَرَمِهِ وَ فَضلِهِ

PageV01P098

![image filename](./0642HamdAllahSarakhsi.AcjubaMahjuba_0134.png)

# باب دهم در قناعت و توکل
# روز دهم که خورشید از تتق افق سربرزد و عالم را به نور جهانتاب مزیّن گردانید،
~~شاه سمّاح بر تخت مملکت بنشست و بر سنّت سابق عموم۱ رسوم سلطنت به وجه
~~مصلحت ترتیب۲ داد. یک لحظه از نسایم لطف محاورت اعجوبه و محجوبه استنشاق
~~کرد و به حسن معاشرت ایشان گشوده دل و مستانس گشت. در اثنای محادثت۳ [و]
~~سخن، فرمان داد که شمّهای از نتایج توکل شرح باید داد و بعضی از محامد آن خصلت
~~باز گفت. اعجوبه گفت: محامد ملک مُحَصَّل باد. توکّل را ثمرتی عظیم است و ثواب آن
~~بینهایت. و هر که طریق قناعت و توگل سپرد و به صدق عقیدت و صفای نیّت در ابواب،
~~اقبال بر توکّل کند، هر آینه بر درک مطلوب و مراد پیروز شود و عنایت سبحانی در اتمام
~~مرام هيچ باقی نگذارد. گَمّا قَالَ اللهُ تَعَالَى: (وَ مَنْ يَتَوَ كَّلْ عَلَى ٱللهِ فَهُوَ حَسْبُهُ) [طلاق /٣].
~~چنانکه آن مرد دهقان دست به حبل توگل زد تا به قدرت حق مال گم شده بی جهد و
~~سعی بدو باز رسید. ملک سمّاح پرسید که چگونه بود آن؟ اعجوبه گفت:
# حکایت اعجوبه در قناعت و توکّل
# آوردهاند که در شهر اندلس دهقانی محتشم بود. به حرصی تمام مبلغ هزار دینار
~~جمع کرد و بدان نیک دلشاد و مسرور میبودی و به هیچ نوع قدری از آن در وجه
~~حوایج خود نفقه نکردی. شعر:
# ای سیم نهاده در خزینه %~% نـاکرده به راه حق هزینه

PageV01P099

![image filename](./0642HamdAllahSarakhsi.AcjubaMahjuba_0135.png)

# با سیم و زرست مهر جانت %~% با نفس خودت هزار کینه
# وَ يَا حَريصًّا عَـلَى الْاَمْـوَالِ تَجْمَعُها %~% أنْسِيت۱َ اَنَّ سُرورَ الْمـال اَهزانُ
# یک روزی به کنار آبگیری مشغول شد صرّهٔ زربه غفلت فراموش کرد و برفت.
# بر اثر وی شبانی برسیدتا گوسفند را آب دهد. صُرّهٔ زر از آنجا بیافت. بفور برداشت
~~و با فرح و نشاط بازگشت. چون آن نقد را در وزن آورد، عقد صحیح بود. با خود گفت:
~~هرچه از هزار دینار خرج کنم، این عقد نقصان پذیرد و به قرار اصل بازبردن دیگر باره
~~میسّر نشود. به ضرورات حاجات مصابرت باید کرد و این مال را نیک محفوظ داشت،
~~تا نیز به مشقّت فاقه مبتلا نباید شد. ( وَلاَ تُبَذّْرْ تَبْذِيراً)[اسراء (بنى اسرائيل) /۲٦]
# آن دهقان بیچاره را چون از زر یاد آمد باران غم به روی ببارید و از چپ و راست
~~بسی بدوید. هر چند طلب کرد مفید نیامد. مغموم و محزون به خانه درآمد و با عیال
~~صورت حال باز گفت. منکوحهٔ وی نوحههاکرد و به اعتذال۲ و ملامت در آمد گفت:
~~ای بی عاقبت بر حفظ آن مال مبالغه مینمودی و از سر امساک تغییر۳ می کردی و از سرّ
~~تقدیر غافل. اکنون به فقدان نقد غمناک و گریان می باش و از ابر مُقله۴ خوناب قطره
~~قطره می پاش۵.
# نُـقَطِرُ دَمْعَ العَـيْنِ لَمَا اَصَـابَنَا %~% غَـمَامٌ عَـلَيْنٰا بِالْـغُمُوم تَـقَطَّرَا
~~دهقان زن را تصدیق کرد و از عظت آملامت او نیک متنبّه کشت و به توبت و انابت
~~مشغول شد و نذرها کرد که دیگر باره [به] ادّخار مال و به احراز سیم، حرص و نهمت
~~ننماید و هرچه به دست افتد، بی توقّفی انفاق کند. عروس را گفت: اکنون مصلحت وقت
~~آن است که به قناعت و توکّل توسّل کنیم ودر جملگی احوال، مصالح خود به حق
~~تفویض فرماییم. اندیشه در عمل آورد و از طلب دنیا روی بتافت و سر بر خطّ توکل
~~نهاد. شعر
# توِكَّلْثا عَـلَ رَب التَماءِ %~% وَ سَـلَّمْنَا بِـاَ سـبَاب آلْـقَضَاءِ
# دهقان یک روزی در راهی می گذشت۷. بادی سخت جستن گرفت بر فور عمامۀ
~~وی بربود و در چاه عمیق انداخت. دهقان به طلب عمامه پای در نهاد و سبک به چاه

PageV01P100

![image filename](./0642HamdAllahSarakhsi.AcjubaMahjuba_0136.png)

~~فروشد. مرد شیان که نقد پافته بود، در آن حوالی رعایت اغنام می کرد ناگاه لشکری برو
~~باز خوارد و بیچاره و متحیّر ماند و نقد درچاه انداخت. شعر
# يُكَـفَّلُ بِالْاَ زْزاقِ فِي كُــلِّ مَـوْضِع
### | مِنَ الْوَحْشِ فِی الَّصحْرَاءِ اَوِ الْحُوتٍ ف الْبَحْرِ
# متوکّل چون در چاه شد زرخود و دستار هر دو۱ بازیافت. مال بذل کردن گرفت.
~~بعضی در راه حقّ صدقه می کرد و چیزی بر عیال نفقه می فرمود. تا دو۲ ثلث از آن مال
~~آبه] تجسّر۲ می خورد. شبان، شبانگاه به چاه رجعت کرد تا و دیعت بردارد. هیچ جای از
~~زر نشان نیافت. حیران و متأسّف و پشیمان و متلهّف باز گشت وبر ۴ اضاعت آن مال
~~تحسّر می خورد. چون عمری بر آن کار بگذاشت، شبان به و جه حاجتی قصد شهر کرد.
~~بر زاویهٔ دهقانش گذر افتاد و متوکل عادت کرده بود که به تبرّک و تقرّب غربا را در
~~خانه۵ ضیافت کردی. آن روز شبان را به مهمانی در خانه برد. شعر:
# مهمان من آی وتکیه کن ساعتکی %~% و آن قرطه زخود بازفکن ساعتکی
# چون راعی از تناول اطعمه فارغ شد، با دهقان مفاوضهٔ خویش در پیوست واز هرنوع
~~افسانهها می گفت. امّا قدری حزین و غمزده می نمود. دهقان پرسید که اندک مایه تورا
~~مشوّش حال و متوزّع خاطر مییابم، موجب چیست؟
# راعی جواب داد که چگونه شکسته دل و لهفان نباشم که در مدّت عمر، محقّر هزار
~~دینار جمع کردم، فلان روزگار از ترس ظالمی در چاهی انداختم تا محفوظ و مصون
~~بماند. به وقت عود و مراجعت از آن زر اثر نیافتم. این است سبب شغل ضمیر. متوکل از
~~استماع آن سخن لختی بر آشفت. برخاست ودر حرم رفت و گفت:
# اَسَفأ عَلَّى٦ غَفَلاتِ عَيْشِ قَدْ مَضت۷ْ %~% وَدَرَاهِـمَ اَفْـنَيْتُهُا٨ بـالْبَاطِلِ
# آن مال که ما حلال داشتیم و به اسراف صرف می کردیم، حقّ این مهمان بوده است
~~و با غفلت غارم۹ گشتیم و در ورطهٔ وبال افتادیم. اکنون محقّری که مانده است بر طریق
~~هبت بدو تسلیم باید کرد و از کشف آن راز احتراز نمود، که اگر بر این مضمون سرّ

PageV01P101

![image filename](./0642HamdAllahSarakhsi.AcjubaMahjuba_0137.png)

~~وقوف دارد باید تمامی مال از [ما] مطالبت کند و ما از ادا عاجز آییم. زن گفت سخت
~~صواب آن است که حقِّ او بدو باید داد و با توکّل [و] خرسندی۱ در ساخت. زود بود که
~~حق تعالی عوض شگرف باز دهد. آن باقی نقد را به اسم هبت در پیش شبان آورد و
~~عذرها خواست. گفت: هرچنداین عطیّت و موهبت در موازنهٔ رفعت و منزلت و علوّ
~~همّت ما نیک ناقص می نماید، لیکن میان اهل خرد خلوص مودّت معتبر است. شعر
# هَـدِيَّتی تَـقْصُیرُ عَـنْ هِمَّتى %~% وَ همَّـتی تَـعْلُو٢۲ عَـلَى مَـالی
# فَخَالِصُ آلْـوُدٌ وَ مَحْضُ آلهَوَى %~% اَخسَنُ مَـايَهْدِيهِ اَمْـثَالی
# شبان زر بر داشت و دیگر باره وزن کرد. مجموع سیصد دینار بود. حرصش بر همان
~~هوس ادّخار حث۳ّ کردن گرفت. با خود گفت: آلفی از من ضایع شده است. بتدریج و
~~تأنّی باز دست توان آوردن. حالی را برمحافظت این محقّر جدّی تمام باید نمود. مِغزلی
~~مخروط داشت که بر آن پشم رشتی ۶میان ۵ آن دوک را مجوّف کرد و زر در آن نهاد تا
~~کس بر آن اطّلاع نیابد و پیوسته۱ آن دوک را با خود می داشت ودر عمل می آورد.
~~یک روزی بر کنار رودی بزرگ ایستاده بود. دوک را به قوّت تمام تاب داد. ناگه پشم
~~گسسته۷ شد و دوک را آب در ربود و برد. بیچاره هر چند بر گرفتن آن جدّ نمود، باز
~~نیافت. گذر آن آب بر در شهر اندلس۸ بود. دهقان متوکّل بر کنار آب غسلی می کرد. آن
~~دوک را آب در آورد و به اندام وی مماسّ گشت. دهقان آن دوک را در ضبط آورد و
~~بعد از فراغ طهارت برداشت و به خانه برد. عروس وی طبخی می ساخت. هیزم نفاد یافته
~~بود. سبک دوک را بشکست تا اضافت هیزم کند. ناگه دامن کدبانو چون طبق فلک پر
~~زر شد. به ابتهاج و مسرّت تمام آن زر برداشتند. بسی سجدهٔ شکر گزاردند۹ و به
~~محمدت و تنزیه حق مشغول شدند. گفتند: این است ثمرهٔ قناعت و نتیجهٔ توکل، حق
~~تعالی عوض مال باز داد. چه سعی محسنان۱۰ ضایع نگرداند.

PageV01P102

![image filename](./0642HamdAllahSarakhsi.AcjubaMahjuba_0138.png)

# (انَّ اللَّهَ لَايُضيعُ اَجْرَ الُحْسِنِينَ.) [توبة (برانت) /۱۲٠].
# محجویه گفت: احسنت. سره آوردی این حکایت موزون و این مثل مناسب مطابق
~~حکایت آن شهزاده است که به برکت توکّل بیرنجی بعداز خمول منزلت، گنج و مال
~~پدرش به دست افتاد.
# اعجوبه گفت: چگونه بود آن؟ محجوبه گفت:
# حکایت مححوبه در توکل وقناعت
# آوردهاند که پادشاهی بود سخت هو شیار و متیقّظ، از مرور ایّام واز انقلاب اعصار
~~بسی محن و شداید مشاهده کرده بود و از هریک عبرتی برداشته و تجربتی حاصل کرده.
~~شعر،
# من اندر جوانی چو پیران گرفتم %~% بسی تجربتهای بهتر ز پیران
# دو پسر متهوّر جوان طبع داشت. در غرقاب شباب غرور افتاده و مست جام جوانی
~~گشته. روز وشب به لعب و نشاط و لهو و لغو مشغول شدندی و آن تربّع تمتّع را غنیمت
~~معتبر شمردندی. و آن ملک نقودی و مالی۱ وافر داشت. ترسید که فرزندان در معرض
~~تلف و تضییع آرند و نه بروجه احتیاج به تاراج دهند. مال را بجملگی جمع کرد ودر
~~صومعهٔ یکی از زهّاد عصر که با وی زیادت الفتی و قربتی داشت دفن کرد و زاهد را
~~وصایت فرمود که فرزندان را از سرّ وضع این گنج به وقتی اعلام باید کرد که نیک مفتقر
~~شوند و مقلّ حال گردند و کم بضاعت و محتاج شوند. تا بعد از انتباه و مشاهدهٔ مشاق
~~انفاق۲ آن مال به وجه مصلحت فرمایند واز مواضع اسراف صیانت کنند. زاهد وصایت
~~ملک قبول کرد و تا نه بس گاهی برآمد هر دو مرد زاهد و شاه نماندند و از این مرحلۀ
~~محن و آفات در گذشتند و آن گنج، مستور و مضمر ماند. چه بر آن حال کس واقف و
~~مطّلع نبود. شهزادگان بعد از وفات پدر به جهت مقاسمهٔ املاک در جدل و مخاصمه
~~افتادند.
# برادر مهتر از سر قوّت و شوکت و کبر و نخوت غلبه کرد و تمامی املاک را در تصرّف
~~خویش آورد. برادر کهین را محروم و متحیّر و حزین بگذاشت. بیچاره از مناصب ملک
~~بی نصیب شد و از مال موروث بی بهره ماند. اندیشید که چون نعمت و حشمت روی در

PageV01P103

![image filename](./0642HamdAllahSarakhsi.AcjubaMahjuba_0139.png)

~~زوال نهاد و چرخ جفا پیشه تیشهٔ شقاوت بر پای دولت مازد، دست او بر ما بعد از این
~~جز به توکل و صدق و يقین نیست. بیت
# وَاَستَرْزقُ اللهَ ممَّا في خَزَائِنِهِ %~% كَأَنَّ ذَلِکَ مَـنٌّ ١ مَـنَّ اِرْكَـاءِ
# با قناعت بساز و دلخوش کن۳ %~% که قناعت نکوترین کارست
# حالی از مخالطت و مصاحبت خلق اجتناب و احتياط۴ و احتراز باید نمود و زهادت
~~را اختیار کرد و با تفرّد وحدت در ساخت. چه گفتهاند که: اَلسَّلامَةُ فی آلْوَحْدَةِ. شهزاده
~~شهر را وداع کرد و جایی طلبید که جای توکل و قناعت دروی بیند و به تعبّد و طاعت
~~پردازد۵. با خود گفت: فلان زاهد دوست پدر من بود، اکنون صومعه و معبد اوخالی
~~مانده است. تبرّک را رخت در آن موضع باید برد وبه ارادت در وی نزول فرمود.
~~همچنان کرد و در مسکن زاهد قرار گرفت. مدّتی بر تقوا و توکّل، قدم بنهاد و بر مجاهده
~~می بود و ریاضت می کرد. به قرب صومعه، کاریزی آب بود. شهزاده از آن وضو
~~ساختی. ناگه خللی عظیم یافت و مطموس و مندرس۱ گشت که (وَغِيضَ آلْمٰاءُ وَقُضِیَ
~~ألأي) [هود/۲۴۴ شهزاده سخت منقیض و تنگدل شد و گفت: در این بقعه ما متعوّد
~~شدهایم. از اینجا تحویل کردن تعذری دارد و با بی آبی مصابرت نتوان کردن. ناچار
~~چاهی باید ساخت و از زهاب۷ و اتباع آن انتفاع گرفت. مسحاتی به دست کرد. چون
~~چند گزی به زمین فرورفت بی گمان بر گنج پدر رفت. آن مال بی حساب و نقود نا معدود
~~بدید. با خود گفت: اگر چه نعمت بی شمار است، ثروت و تموّل اعتماد را نشاید. از نهج
~~توکّل عدول نباید کرد تا به حَرَج۸ تحمّل مشاق مبتلا نشویم. به مقدار احتیاج از این گنج
~~صرف می باید کرد ودر این کنج صبر کرد.
# تاخود فلک از پرده چه آرد۹ بیرون۱۰!
# و برادر مهتر اودر فرماندهی و ملک داری نیک متمکّن شده بود و از غایت کبر و
~~نخوت، متوکّل را تفقّدی نکردی و از قربت و الفت، انفت داشتی. ناگهان شاهی با چند

PageV01P104

![image filename](./0642HamdAllahSarakhsi.AcjubaMahjuba_0140.png)

~~هزار۱ مرد تیغ زن قصد وی کرد.۲
# ملک زاده نیز با لشکر جرّار خونخوار روی به دفع خصم نهاد و از جانبین صفوف
~~محاربت راست کردند. در وقت جنگ هر دو شاه قتل شدند و ملکشان مهمل بماند.
~~آتش فتنه فروغ خواست گرفت و خلق در خطرات افتاد۳. مقدّمان لشکر جمع شدند و به
~~استصواب یکدگر ملکی مطاع جستند که پادشاهی هر دو مملکت بدو تفویض کنند. از
~~خاندان سلطنت طلبیدند۴ به غیر شهزادهٔ متوکّل آنیافتند. گفتند:] این منصب او را سزاست.
~~جمیع۵ ارکان دولت از هر دو جانب متّفق شدند و به نزدیک شهزادهٔ متوکّل رفتند که...٦
~~شاهی هر کس که بود باطل است ملک تو را زیبد و تو بر حقّی. شاهزاده را به تعظیم و
~~اجلال از صومعه بيرون آوردند و بر تخت سلطنت نشاندند و وضيع وشريف مطيع و
~~منقاد شدند و این چنین رفعتی به سبب صبر و قناعت و توکل او را روزی شد. محجوبه
~~گفت: این حکایت از آن آوردم تا اهل بصیرت را معلوم شود که قناعت عمدهای عظیم و
~~معتصمی متین است. هر که مصالح امور خود به مدبّر توگل تفویض کند، در راه حقّ از
~~تیر حقارت و تذلل اندیشه نکند و قدم را بر جادهٔ توکل و قناعت استوار دارد همیشه
~~میمون قدر و فرّخ فال باشد. حق تعالی و تقدّس جمیع خلایق را بر قناعت و شکر و توگل
~~توفیق رفیق گرداناد. و اَلْحَمْدُلِلهِ اوَلاَ وَ آخِراً وَ ظَاهِراً وَ بَاطِنًاً وَ صَلَى اللهُ عَلَى مُحَمَّدِ
~~وَ آلِهِ اَجْمَعِينَ كَتَبَهُ اَقَلُّ عِبَادِ أللهِ عَلى يَدِ الضَّعِيفِ ألْمُدْنِبِ ألْمحْتَاج رُكْنِ ألدِّينِ بنٍ ٧ سَيَّدِ
~~عَلِیّ مَشْهَدِیان ألْحُسَیْنیّ دَاد رَازِی تَحْرِیراً بیست ربیع ألآخر سنهٔ نهصد و هفتاد و چهار۸

PageV01P105

