######OpenITI#


#META# title: divan
#META# ed_info: Ed. n.n. (n.d.), , Ganjoor corpus: n.n..
#META# url: https://ganjoor.net/feyz/divan/


#META#Header#End#

### || [genre: Gh]
# 1 فیض نور خداست در دل ما  %~% از دل ماست نور منزل ما 
# 2 نقل ما نقل حرف شیرینش  %~% یاد آن روی شمع محفل ما 
# 3 در دل از دوست عقده مشکل  %~% در کف اوست حل مشکل ما 
# 4 تخم محنت بسینه ما کشت  %~% آنکه مهرش سرشته در گل ما 
# 5 سالها در جوار او بودیم  %~% سایه دوست بود منزل ما 
# 6 در محیط فراق افتادیم  %~% نیست پیدا کجاست ساحل ما 
# 7 مهر بود و وفا که میکشتیم  %~% از چه جور و جفاست حاصل ما 
# 8 دست و پا بس زدیم بیهوده  %~% داغ دل گشت سعی باطل ما 
# 9 دل بتیغ فراق شد بسمل  %~%  چند خواهد طپید بسمل ما 
# 10 چونکه خواهد فکند در پایش  %~% سر ما دستمزد قاتل ما 
# 11 طپش دل زشوق دیدار است  %~% به از این چیست فیض حاصل ما 
# 12 در سفر تا بکی تپد دل ما  %~% نیست پیداکجاست منزل ما 
# 13 بوی جان میوزد در این وادی  %~% ساربانا بدار محمل ما 
# 14 هر کجا میرویم او با ماست  %~% اوست در جان ما و در دل ما 
# 15 جان چو هاروت و دل چو ماروتست  %~% زاسمان اوفتاده در گل ما 
# 16 زهره ماست زهره دنیا  %~% شهواتست چاه بابل ها 
# 17 از الم های این چه بابل  %~% نیست واقف درون غافل ما 
# 18 کچک درد تا بسر نخورد %~% نرود فیل نفس کاهل ما
# 19  فیض از نفس خویشتن ما را  %~% نیست ره سوی شیخ کامل ما 
PageV1P0001
### || [genre: Gh]
# 1 عشق گسترده است خوانی بهر خاصان خدا  %~% میزند هر دم صلائی سارعوا نحواللقا 
# 2 بر سرخوانش نشسته قدسیان ساغر بکف  %~% هین بیائید اهل دل اینجاست اکسیر بقا
# 3 یا عبادالله تعالوا اشربوا هذا الرحیق  %~% یا عبادالله تعالوا مبتغاکم عندنا 
# 4 سوی ماآئید مخموران صهبای الست  %~% تا برون آریمتان از عهده قالوا بلی 
# 5 دلگشا بزمی زاسباب طرب آراسته  %~% بهرهر غمدیده اندوهگین مبتلا 
# 6 باده و نقلست و مطرب ساقیان مهربان  %~% ماه رویان جعد مویان نیکخویان خوشلقا 
# 7 هر یکی از دیگری در دلبری چالاکتر  %~% هر یکی بر دیگری سبقت گرفته در صفا 
# 8 میکنند از جان باستقبال اهل دل قیام  %~% خذ مداما یا اخانا خیرمقدم مرحبا 
# 9 هر که نوشد ساغر می از کف آن ساقیان  %~% سیئاتش میشودطاعات و طاعات ارتقا 
# 10 هر که نوشد جرعه زان زنده گردد جاودان  %~% هر که گردد مست از آن یابد بقا اندرفنا
# 11 جاهلان گردند دانا مردگان گردند حی  %~% عاقلان گردند مست و عارفان بی منتها 
# 12 الصلا ای باده نوشان می ازاین ساغر کشید  %~% تا بیک پیمانه بستاند شماه را از شما
# 13 می براق عاشقان مستی بود معراجشان  %~% میبرد ارواحشان را از زمین سوی شما 
# 14 الصلا ای عاقلان با عشق سودائی کنید  %~% هر که نوشد باده اش گیرد زمستی سودها 
# 15 الصلا ای طالبان معرفت عاشق شوید  %~% تا بیاموزد شما را عشق حق اسرارها 
# 16 الصلا ای غافلان عشق آیت هشیاریست  %~% هر که خواند گردد او ذکر خدا سرتا بپا
# 17 الصلا ای سالک گم کرده ره اینست ره  %~% الصلا ای کور گم کرده عصا اینک عصا 
# 18 آید از غیب این ندا هر دم بروح خاکیان  %~% سوی بزم عشق آید هر که میجوید خدا 
# 19 نیست عیشی در جهان مانند عیش بزم عشق  %~% فیض را یا رب ببزم عشق خود راهی نما 
PageV1P0002
### || [genre: Gh]
# 1 هشدار که هر ذره حسابست در اینجا  %~% دیوان حسابست و کتابست در اینجا 
# 2 حشرست و نشورست و صراطست و قیامت  %~% میزان ثوابست و عقابست در اینجا 
# 3 فردوس برین است یکی را و یکی را %~% انکال و جحیمست و عذابست در اینچا 
# 4 آنرا که حساب عملش لحظه بلحظه است  %~% با دوست خطابست و عتابست در اینجا 
# 5 آنرا که گشوده است ز دل چشم بصیرت  %~% بیند چه حساب و چه کتابست در اینجا 
# 6 بیند همه پاداش عمل تازه بتازه  %~% باخویش مرآنرا که حسابست در اینجا 
# 7 با زاهدش ارهست خطائی بقیامت  %~% باماش هم امروز خطابست در اینجا 
# 8 امروز بپاداش شهیدان محبت  %~% زآن روی برافکنده نقابست دراینجا
# 9 زاهد نکشد باده مگر دردی و آنجا  %~% صوفیست که اورامی نابست در اینجا 
# 10 آن را که قیامت خوش و نزدیک نماید  %~%  از گرمی تعجیل دل آبست در اینجا 
# 11 دوری که نبیند مگر از دور قیامت  %~% در دیده تنگش چو سرابست در اینجا 
# 12 بیدار نگردد مگر از صور سرافیل  %~% مستغرق غفلت که بخوابست در اینجا 
# 13 هشیار که سنجد عمل خویشتن ای فیض %~% سرسوی حق و پا برکابست در اینجا 
# 14  صد شکر که دلهای عزیزان همه آنجا %~% معمور بود گرچه خرابست در اینجا 
PageV1P0003
### || [genre: Gh]
# 1 هر دمم نیشی ز خویشی میرسد با آشنا  %~% عمر شد در آشنائیها و خویشی ها هبا 
# 2 کینه ها در سینه ها دارند خویشان ازحسد %~% آشنایان در پی گنجینه های عمرها 
# 3 هیچ آزاری ندیدم هرگز از بیگانه  %~% هر غمی کامد بدل از خویش بود و آشنا 
# 4 بحر دل را تیره گرداند چو خویشی بگذرد  %~% میزند بر دل بگد چون آشنا کرد آشنا 
# 5 خویش میخواهد نباشد خویش بر روی زمین %~% تا بریزد روزی آن بر سر این از سما
# 6  چون سلامی می کند سنگیست بر دل میخورد  %~% بی سلام ار بگذرد بر جان خلد زان خارها 
# 7 راحتی مر آشنا را زآشنائی کم رسد  %~% نیست راضی آشنائی از سلوک آشنا 
# 8 شکوه کم کن فیض از یاران ودر خودکن نظر %~% تا چگونه میکنی در بحر دلها آشنا 
# 9 گر زمن پرسی زخویش و آشنا بیگانه شو %~% با خدای خویش میباش آشنا و آشنا 
PageV1P0004
### || [genre: Gh]
# 1 علم رسمی از کجا عرفان کجا  %~% دانش فکری کجا وجدان کجا 
# 2 عشق را با عقل نسبت کی توان  %~% شاه فرمان ده کجا دربان کجا 
# 3 دوست را داد او نشان دید این عیان  %~% کو نشان و دیدن جانان کجا 
# 4 کی بجانان میرسد بی عشق جان  %~% جان بی عشق از کجا جانان کجا 
# 5 کی دلی بی عشق بیند روی دوست  %~% قطره خون از کجا عمان کجا 
# 6 جان و دل هم عشق باشد در بدن  %~% زاهدان را دل کجا یا جان کجا 
# 7 دردها را عشق درمان میکند  %~% درد را بی عاشقی درمان کجا 
# 8 عشق این را این و این را آن کند  %~% گر نباشد عشق این و ان کجا 
# 9 هم سر ما عشق و هم سامان ما  %~% سر کجائی عشق یا سامان کجا 
# 10 عشق خان و مان هر بی خان و مان  %~% فیض را بی عشق خان و مان کجا 
PageV1P0005
### || [genre: Gh]
# 1 هشدار که دیوان حسابست در اینجا  %~% با ماش خطابست و عتابست در اینجا 
# 2 تا آتش خشمش چکند بامن و با تو  %~% دلهای عزیزان همه آبست در اینجا 
# 3 آن یار که با درد کشانش نظری هست  %~% با صوفی صافیش عتابست در اینجا 
# 4 بر شعله دل زن شرری زآتش قهرش  %~% آنجا اگر آتش بود آبست در اینجا 
# 5 دشنامی از آن لب کندم تازه و خوشبو  %~% زآن گل سخن تلخ گلابست در اینجا 
# 6 هر چیز چنان کو بود آنجا بنماید  %~% آنجاست حمیم آنچه شرابست در اینجا 
# 7 رو دیده بدست آر که در دیده خونین  %~% آنجاست خطا آنچه صوابست در اینجا 
# 8 این بزم نه بزمیست که باشدمی و مطرب  %~% می خون دل احباب کبابست در اینجا 
# 9 آنجا مگرم جام شرابی بکف آید  %~% در چشم من این باده سرابست در اینجا
# 10 با دوست در آید مگر آنجا زدر لطف  %~% با دشمن و با دوست عتابست در اینجا 
# 11 آید زسرافیل چو یک نفخه بکوشش  %~% بیدار شود هر که بخوابست در اینجا 
# 12 هر توشه سزاوار ره خلد نباشد  %~% نیکو بنگر فیض چه بابست در اینجا 
# 13 فردا مگر آنجا کندش لطف تو معمور  %~% آندل که زقهر تو خرابست در اینجا 
PageV1P0006
### || [genre: Gh]
# 1 میتوان برداشت دل از خویش و شد از جان جدا  %~% لیک مشکل میتوان شد از بر یاران جدا 
# 2 صحبت یاران خوشست و الفت یاران خوشست  %~% این دو با هم یارباید این جدائی آن جدا 
# 3 یار کلفت دیگرست و یار الفت دیگرست %~% صحبت آنان جدا و صحبت اینان جدا 
# 4  صحبت آنان قرین خواندن تبت ید است %~% صحبت اینان نشد از معنی قرآن جدا 
# 5 صحبت آنان بلای جان هر فهمیده %~% صحبت اینان دوای درد از درمان جدا 
# 6  یار باید یار را در راه حق رهبر شود  %~% نه که سازد یار را از دین و از ایمان جدا 
# 7 یار باید یار باشد در فراق و در وصال %~% نه بود در وصل یار و یار و در هجران جدا 
# 8  یار باید یار را غمخوار باشد در بلا  %~% زو جدا هرگز نگردد گر شود از جان جدا 
# 9 در غم و اندوه باشد یار با یاران شریک %~% در نشاط و کامرانی نبود از ایشان جدا 
# 10  چون بگرید یار باید یار هم گریان شود %~% نی که این گرید جدا گاه آن شود گریان جدا 
# 11  هر چه بپسندد بخود بپسندد آنرا بهر یار  %~% هر چه از خود دور خواهد خواهد از یاران جدا 
# 12 دشمنان یار را دشمن بود از جان و دل  %~% دوستش را دوست دار باشد از عدوان جدا 
# 13 مال اگر داری برو در راه یاران صرف کن %~% ورنه خدمت کن مباش از نیکی و احسان جدا 
# 14  بگذر از راحت جفا و محنت اخوان بکش  %~% ورنه تنها مانی و بی یار و سرگردان جدا 
# 15 فیض میداند که در الفت چها بنهاده اند  %~% او چه داند کو بود از سنت و قرآن جدا 
PageV1P0007
### || [genre: Gh]
# 1 زخود سری بدرآرم چه خوش بود بخدا  %~% زپوست مغز برآرم چه خوش بود بخدا 
# 2 فکنده ام دل و جانرا بقلزم غم عشق  %~% اگر دری بکف آرم چه خوش بود بخدا 
# 3 کنم زخویش تهی خویشرا ازخود برهم  %~% زغم دمار بر آرم چه خوش بود بخدا
# 4 زدیم از رخ جان زنک نقش هر دو جهان  %~% که روبروی توآرم چه خوش بود بخدا 
# 5 کنم زصورت هر چیز رو بمعنی آن  %~% عدد دگر نشمارم چه خوش بود بخدا 
# 6 بنور عشق کنم روشن آینه رخ جان  %~% مقابل تو بدارم چه خوش بود بخدا 
# 7 زپای تا سرمن گر تمام دیده شود  %~% بحسن دوست گمارم چه خوش بود بخدا 
# 8 بر آن خیال کنم وقف دیده و دل جان  %~% بجز تو یاد نیارم چه خوش بود بخدا 
# 9 درون خانه دل روبم از غبار سوی  %~% بجز تو کس نگذارم چه خوش بود بخدا 
# 10 بود که رحم کنی بر دل شکسته من %~% بسوز سینه بزارم چه خوش بود به خدا 
# 11 نهم چین مذلت بخاک درگه دوست %~% زدیده اشک ببارم چه خوش بود بخدا 
# 12  برای سوختن فیض آتش غم عشق  %~% زجان خویش برآرم چه خوش بود بخدا 
PageV1P0008
### || [genre: Gh]
# 1 زمهر اولیا الله شانی کرده ام پیدا  %~% برای خویش عیشی جاودانی کرده ام پیدا 
# 2 رسا گر نیست دست من بقرب دوست یکتا  %~% زمهر دوستانش نردبانی کرده ام پیدا 
# 3 ولای آل پیغمبر بود معراج روح من  %~% بجز این آسمانها آسمانی کرده ام پیدا
# 4 بحبل الله مهر اهل بیت است اعتصام من %~% برای نظم ایمان ریسمانی کرده ام پیدا 
# 5 زمهر حق شناسان هر چه خواهم میشود حاصل  %~% درون خویشتن گنج نهانی کرده ام پیدا 
# 6 سخنهای امیرالمومنین دل میبرد ازمن  %~% ز اسرار حقایق دلستانی کرده ام پیدا 
# 7 جمال عالم آرایش اگر پنهان شد از چشمم  %~% جدیثش رازجان گوش و زبانی کرده ام پیدا 
# 8 کلامش بوی حق بخشدمشام اهل معنی را  %~% زگلزار الهی بوستانی کرده ام پیدا
# 9 قدم در مهر او خم شد عصای مهر محکم شد  %~% برای دشمنش تیر و کمانی کرده ام پیدا 
# 10 عصا اینجا و عصیان را شفیع آنجاست مهر او  %~% دو عالم گشته ام تا مهربانی کرده ام پیدا 
# 11 بخاک درگه آل نبی پی برده ام چون فیض %~% برای خود ز جنت آستانی کرده ام پیدا 
# 12 ازایشان وافی و صافی فقیهانرا بود کانی  %~% ازین رو بهر عقبی نردبانی کرده ام پیدا 
# 13 بکوی عشق عیش جاودانی کرده ام پیدا  %~% برای خویش نیکو آشیانی کرده ام پیدا 
# 14 مرا از دولت دل شد میسر هر چه میخواهم  %~% درون خویشتن گنج نهانی کرده ام پیدا 
# 15 زعکس روی او در هر دلی مهریست تابنده  %~% بکوی دوست از دلها نشانی کرده ام پیدا 
# 16 مشام اهل معنی بوی گل مییابد از الفت  %~% زیاران موافق بوستانی کرده ام پیدا 
# 17 چو در الفت فزاید صحبت اخوان برد حق دل  %~% میان جمع و یاران دلستانی کرده ام پیدا 
# 18 اگرچه در غم جانان دل از جان و جهان کندم  %~% ولی در دل زعکس او جهانی کرده ام پیدا 
# 19 زداغ عشق گلها چیده ام پهلوی یکدیگر  %~% درون سینه خود گلستانی کرده ام پیدا 
# 20 زخان و مان اگر چه برگرفتم دل باو دادم  %~% بکوی عشق لیکن خان و مانی کرده ام پیدا 
# 21 اگر در پرده دارد یار طرز مهربانی را  %~% من از عشقش انیس مهربانی کرده ام پیدا 
# 22 کنم تا خویشرا قربان از آن ابرووان مژگان  %~% بدست آورده ام تیری کمانی کرده ام پیدا 
# 23 اگر جان در ره جانان فدا گردد فدا گردد %~% زیمن عشق جان جاودانی کرده ام پیدا 
# 24 نجات فیض تا گردد مسجل نزد اهل حق  %~% ز داغ عشق بر جانم نشانی کرده ام پیدا 
PageV1P0009
### || [genre: Gh]
# 1 از عمر بسی نماند ما را  %~% در سر هوسی نماند ما را 
# 2 رفتیم زدل غبار اغیار  %~% جز دوست کسی نماند ما را 
# 3 رفتیم بآشیانه خویش  %~% رنج قفسی نماند ما را 
# 4 از بس که نفس زدیم بیجا  %~% جای نفسی نماند ما را 
# 5 یاران رفتند رفته رفته  %~% دمساز کسی نماند ما را 
# 6 گرمی بردند و روشنائی  %~% زایشان قبسی نماند ما را 
# 7 گلها رفتند زین گلستان  %~% جز خارو خسی نماند ما را 
# 8 دل واپسی دگر نداریم  %~% در دهر کسی نماند ما را 
# 9 کو خضر رهی درین بیابان  %~% بانک جرسی نماند ما را 
# 10 جز ناله که مونس دل ماست  %~% فریاد رسی نماند ما را 
# 11 بستیم چو فیض لب ز گفتار  %~% چون همنفسی نماند ما را 
PageV1P0010
### || [genre: Gh]
# 1 از دل که برد آرام حسن بتان خدا را  %~% ترسم دهد بغارت رندی صلاح ما را 
# 2 ساز و شراب و شاهد نی محتسب نه زاهد  %~% عیشی است بی کدورت بزمیست بی مدارا
# 3 مجلس ببانک نی ساز مطرب سرود پرداز  %~% ساقی مه دل افروز شاهد بت دل آرا 
# 4 با اینهمه چسان دین در دل قرار گیرد  %~% تقوی چگونه باشد در کام کس گوارا 
# 5 از محتسب که ما را منع از شراب فرمود  %~% ساغر گرفت بر کف میخورد آشکارا 
# 6 آن زاهدی که با ما خشم و ستیزه میکرد  %~% شاهد کشید در بر فی زمره السکارا 
# 7 فهمید عشق زاهد شاهد گرفت عابد  %~% میخانه گشت مسجد واعظ بماند جا را 
# 8 چون طبع ما جوان شد با پیر کی توان بود %~% کر چله را بماندیم معذور دار ما را 
# 9 فیض از کلام حافظ میخوان برای تعوید  %~% دل میرود زدستم صاحبدلان خدا را 
PageV1P0011
### || [genre: Gh]
# 1 وصف تو چه میکنم نگارا  %~% آن وصف بود ثنا خدا را 
# 2 از باده کیست نرگست مست  %~% رویت زکه دارد این صفا را 
# 3 شمشاد ترا که داد رفتار  %~% کز پای فکند سروها را 
# 4 از لطف که شد تن تو چون گل  %~% وزقهر که شد دلت چو خارا 
# 5 چشمان ترا که فتنه آموخت  %~% کز ما رمقی نماند ما را 
# 6 در مملکت خرد که سرداد  %~% آن غمزه شوخ دلربا را 
# 7 در چشم خوش تو کیست ساقی  %~% کز ما پی می ربود ما را 
# 8 بر دانة خال عنبرینت  %~% آن دام که گسترید یارا 
# 9 آب رخت از کدام چشمه است  %~% کز چشم بریخت آب ما را 
# 10 تیر مژه از کمان ابرو  %~% بر دل که زند بگو خدا را 
# 11 این حسن و جمال دلفریبت %~% از بهر که صید کرد ما را 
# 12  ازشیوه یار فیض آموخت  %~% در پرده ثنا کند خدا را 
PageV1P0012
### || [genre: Gh]
# 1 یارا یارا ترا چه یارا  %~% تا دل بربائی اذکیا را 
# 2 این دلبری از تو نیست بالله  %~% این فتنه زدیگریست یارا 
# 3 آنکسکه نگاشته است نقشت  %~% بر صفحه نیکوئی نگارا 
# 4 در پرده حسن تست پنهان  %~% دل میبرد از بر آشکارا 
# 5 از خال و خطت کتاب مسطور  %~% داده است بدست دیده مارا
# 6 تا درنگریم و باز خوانیم  %~% در روی تو سوره ثنا را 
# 7 هر جزو تو آیتی زقرآن  %~% هر شیوه ستایشی خدا را 
# 8 هر جلوه تو کند ثنائی  %~% در پرده جناب کبریا را 
# 9 آئینه حسن تو نماید  %~% بی صورت و بی جهت خدا را
# 10 از فیض کسی دگر برد دل  %~% تو بیخبری ز دل نگارا 
PageV1P0013
### || [genre: Gh]
# 1 اگر فضل خدای ما بجنبش جا دهد ما را  %~% بعشق او دهیم از جان و دل فردوس اعلا را 
# 2 بآب چشم و رنگ زرد و داع بندگی بر دل  %~% که در کاراست ما را نیست حاجت حقتعالی را 
# 3 بود تاویل این مصراع حافظ آنچه من گفتم  %~% باب ورنگ وخال وخط چه حاجت روی زیبا را 
# 4 نباشد لطف او با ما چه سود از زهد و از تقوی  %~% چوباشد لطف اوبا ما چه حاصل زهدوتقوی را 
# 5 ولی ما را بباید طاعت و تقوی و اخلاصی  %~% ادب باید رعایت کرد امر حق تعالی را 
# 6 بلی ما را نباشد کار بارد و قبول او  %~% که او بهتر شناسد خبث و طیب و طینت ما را 
# 7 بترس از آنچه در اول مقدر شد برای تو  %~% باهل معرفت بگذار بس حل معما را 
# 8 بیاخاموش شو ای فیض از این اسرار و دم در کش  %~% که کس نگشود و نگشاید بحکمت این معما را 
PageV1P0014
### || [genre: Gh]
# 1 شود شود که شود چشم من مقام ترا %~% شود شود که بینم صباح و شام ترا 
# 2  شود شود که شوم غرق بحر نور شهود %~% بدیده تو به بینم مگر بکام ترا 
# 3  شود شود که نهم روی مسکنت بر خاک  %~% بدرگه تو و خوانم علی الدوام ترا 
# 4 شود شود که دل و جان و تن کنم تسلیم %~% برای خویش نباشم شوم تمام ترا 
# 5  شود شود که سراپا چو دام چشم شوم %~% بدین وسیله مگر آورم بدام ترا 
# 6  شود شود که نهم دل بجست جوی وصال %~% بدیده پویم و جویم علی الدوام ترا 
# 7 شود شود کو سرفیض در ره تو رود  %~% که تا بکام رسد هم شود بکام ترا 
PageV1P0015
### || [genre: Gh]
# 1 درآ در عالم معنی نظر کن سوی این صحرا  %~% که گل گل بشکفا دل گل خود روی این صحرا 
# 2 جهان معنیست ان ارض واسع کان شنیدستی  %~% بیا هجرت کن از اقلیم صورت سوی این صحرا 
# 3 معطر دارد از بوی گل قدسی جهانی را  %~% بیا ای جان من فیضی ببر از بوی این صحرا 
# 4 درینصحراست آهوئیکه از شیران رباید دل  %~% زهی صیادی چشم خوش آهوی این صحرا
# 5 بیا ای آنکه خاری در دلت از حسن گلروئیست  %~% بسوزان خار دل در نور آتش خوی این صحرا 
# 6 بیا ای آنکه در زنجیر زلفی بسته داری دل  %~% گشاد دل بجو از وسعت دلجوی این صحرا 
# 7 بیا ای آنکه وسواس بتی شوریده ات دارد  %~% دلترا شستشوئی ده در آب جوی این صحرا 
# 8 چه در کوی بتان افتاده کوکو میزنی دلتنگ  %~% گشایشرا اگر گوئی سپاری کوی این صحرا
# 9 گشاد سینه فیض از گشاد روی این صحرا  %~% بحسن دلبران کی میدهد یکموی این صحرا 
PageV1P0016
### || [genre: Gh]
# 1 بهل ذکر چشمان خونریز را  %~% بمان فکر زلف دل آویزرا 
# 2 دل و جان بیاد خدا زنده دار  %~% بحق چیز کن این دو ناچیز را 
# 3 اگر مستی آرزو با شدت  %~% بکش ساغر عشق لبریز را 
# 4 زحق عشق حق روز و شب میطلب  %~% بزن بر دل این آتش تیز را 
# 5 گذر کن زشیرین لبان حجاز  %~% بیاد آر فرهاد و پرویز را 
# 6 بجد باش در طاعت شرح و عقل  %~% مهل رسم تقوی و پرهیز را 
# 7 مکدر چو گردی بخوان شعر حق  %~% حق تلخ شیرینی آمیز را 
# 8 بروز دلت غم چو زور آورد  %~% بجو مطرب شادی انگیز را 
# 9 چو در طاعت افسرده گردد تنت  %~% بیاد آر عباد شبخیز را 
# 10 بدل میرسان دم بدم یاد مرگ  %~% چو بر مرکب آسیب مهمیز را 
# 11 چو رازی نهی با کسی درمیان  %~% بپرداز از غیر دهلیز را 
# 12 حجابت زحق نیست جز چیزو کس  %~% حذر کن زکس دور کن چیز را 
# 13 نماند آدمی خو بپالیز دهر  %~% بگاوان بماندند پالیز را 
# 14 خدایا اگر چه نیرزد بهیچ  %~% بچیزی بخر فیض ناچیز را 
PageV1P0017
### || [genre: Gh]
# 1 بده ساقی آن جام لبریز را  %~% بده باده عشرت انگیز را 
# 2 می ده که جانرا برد تا فلک  %~% درد کهنه غربال غم بیز را 
# 3 چه پرسی زمینا و ساغر کدام  %~% بیک دفعه ده آن دو لبریز را 
# 4 گلویم فراخست ساقی بده  %~% کشم جام و مینا و خم نیز را 
# 5 اگر صاف می می نیاید بدست  %~% بده دردی و دردی آمیز را 
# 6 در آئینه جام دیدم بهشت  %~% خبر زاهد خشگ شبخیز را 
# 7 پریشان چو خواهی دل عاشقان  %~% برافشان دو زلف دل آویز را 
# 8 بشرع تو خون دل ما رواست  %~% اشارت کن آن چشم خونریز را
# 9 چه با غمزه مست داری ستیز  %~% بجانم زن آن نشتر تیز را 
# 10 دل فیض از آن زلف بس فیض دید  %~% ببر مژده مرغان شبخیز را 
PageV1P0018
### || [genre: Gh]
# 1 از دو عالم دردت ای دلدار بس باشد مرا  %~% کافر عشقم اگر غیر تو کس باشد مرا 
# 2 با تو باشم وسعت دل بگذرد از عرش هم  %~% بی تو باشم هر دو عالم یک قفس باشد مرا 
# 3 من نمیدانم چسان جانم فداخواهد شدن  %~% این قدر دانم نگاهی از تو بس باشد مرا 
# 4 عمر خواهم پایدار و جان شیرین بیشمار  %~% بر تو می افشانده باشم تا نفس باشد مرا 
# 5 هر کسی دارد هوس چیزی نخواهم من جز آنکه  %~% سرنهم در پای جانان این هوس باشد مرا 
# 6 توتیای دیده گریان کنم تا بینمش  %~% گر بخاک پای جانان دست رس باشد مرا 
# 7 جهد کن تا کام من شیرین شود از شهد وصل  %~% فیض تا کس دست بر سر چون مگس باشد مرا 
PageV1P0019
### || [genre: Gh]
# 1 از جمال مصطفی روئی بیاد آمد مرا  %~% وز دم و یس القرن بوئی بیاد آمد مرا 
# 2 فکرتم در سر معراج نبی اوجی گرفت %~% قرب حق سوی بی سوئی بیاد آمد مرا 
# 3 درکنار بحرعلم ساقی کوثر شدم  %~% از بهشت معرفت جوئی بیاد آمد مرا 
# 4 سوی وجه الله رهی میخواستم روشن چو مهر  %~% زاهل عصمت یک بیک روئی بیاد آمد مرا 
# 5 زلف بر رخسار خوبان دیده ام از سرکنه  %~% اهل ایمان را سر موئی بیاد آمد مرا
# 6 در شب تاری بدل نور عبادت چون نیافت  %~% روی حورائی و گیسوئی بیاد آمد مرا
# 7 فیض را در شاعری فکر کهن از یاد رفت  %~% در حقیقت فکرت توئی بیاد آمد مرا 
PageV1P0020
### || [genre: Gh]
# 1 وصل با دلدار میباید مرا  %~% فصل از اغیار می باید مرا 
# 2 چون نیم از اصل خود ببریده اند  %~% نالهای زار می باید مرا 
# 3 من کجا و رسم عقل و دین کجا  %~% مست یارم یار می باید مرا 
# 4 بی وصال او نمیخواهم بهشت  %~% دار بعد از جار میباید مرا 
# 5 عشق از نام نکو ننگ آیدش  %~% عاشقم من عار می باید مرا 
# 6 عقل دادم بستدم دیوانگی  %~% شیوه این کار میباید مرا 
# 7 تا بکی این راز را پنهان کنم  %~% مستی و اظهار میباید مرا 
# 8 سر زمن سر میزند بی اختیار  %~% محرم اسرار میباید مرا
# 9 گفتگو بگذار فیض و کار کن  %~% در ره او کار میباید مرا 
PageV1P0021
### || [genre: Gh]
# 1 آنچه را از بهر من او خواست آن آید مرا  %~% خواستش از راز پنهان ناگهان آید مرا 
# 2 سعی در تحصیل دنیا و فضولش بیهده است  %~% در ازل قدری که روزی شد همان آید مرا 
# 3 سوی مشرق گر روم یا راه مغرب بسپرم  %~% برجبینم آنچه بنوشته است آن آید مرا 
# 4 بر سرم گرچه نمیدانم چه خواهد آمدن  %~% اینقدر دانم که مردن بی امان آید مرا
# 5 هیچ تمهیدی نکردم بهر مهمان اجل  %~% با وجود آنکه دانم ناگهان آید مرا 
# 6 زندگانی شد تلف سودی نیامد زان بکف  %~% نیست از کس شکوه ام از خود زیان آید مرا 
# 7 هر که خیری میکند اضعاف آن یابد جزا  %~% میدهم جان در رهش تا جان جان آید مرا 
# 8 هر که بخشد جرمی از کس بگذرند ازجرم او  %~% میکنم من اینچنین تا آنچنان آید مرا 
# 9 هر که بر تن میفزاید نور جان کم میکند  %~% میگذارم فیض تن تا نور جان آید مرا 
PageV1P0022
### || [genre: Gh]
# 1 یکنفس بی یاد جانان بر نمی آید مرا  %~% ساعتی بی شور و مستی سرنمی آید مرا 
# 2 سربسر گشتم جهانرا خشک وتر دیدم بسی  %~% جز جمال او بچشم تر نمی آید مرا 
# 3 هم محبت جان ستاندهم محبت جان دهد  %~% بی محبت هیچ کاری بر نمی آید مرا 
# 4 شربت شهد شهادت کی بکام دل رسد  %~% ضربتی از عشق تا برسر نمی آید مرا 
# 5 جان بخواهم دادآخر در ره عشق کسی  %~% هیچ کار از عاشقی خوشتر نمی آید مرا 
# 6 تانفس دارم نخواهم داشت دست ازعاشقی  %~% یکنفس بی عیش و عشرت سرنمی آید مرا
# 7 غیروصف عاشق و معشوق و حرف عشق فیض  %~% دری از دریای فکرت بر نمی آید مرا 
# 8 گر سخن گویم دگر از عشق خواهم گفت و بس  %~% جز حدیث عشق در دفتر نمی آید مرا 
PageV1P0023
### || [genre: Gh]
# 1 آفتاب وصل جانان بر نمی آید مرا  %~% وین شب تاریک هجران سرنمی آید مرا
# 2 دل همیخواهد که جان در پایش افشانم ولی  %~% یکنفس آن بیوفا بر سر نمی اید مرا 
# 3 طالع شوریده بین کان مایه شوریدگی  %~% بی خبر یکبار از در در نمی اید مرا 
# 4 ازطرب شیرینترست آن نوش لب لیکن حسود %~% قامت چون نخل او در بر نمی آید مرا 
# 5 بخت بدبین کز پیامی خاطر ما خوش نکرد  %~% آرزوئی از نکویان بر نمی آید مرا 
# 6 زرد شد برک نهال عیش در دل سالهاست  %~% لاله رخساری بچشم تر نمی آید مرا 
# 7 من زرندی و نظر بازی نخواهم توبه کرد  %~% هیچ کاری فیض ازین خوشتر نمی آید مرا 
PageV1P0024
### || [genre: Gh]
# 1 ای که در این خاکدان جان و جهانی مرا  %~% چون بروم زین سرا باغ و جنانی مرا 
# 2 جان مرا جان توئی لعل مرا کان توئی  %~% در دل ویران توئی گنج نهانی مرا 
# 3 آنکه بدل میدمد روح سخن هردمم %~% تا نزند یکنفس بی دمش آبی مرا 
# 4 شب همه شب تابصبح همنفس من توئی  %~% روز چو کاری کنم کار و دکانی مرا 
# 5 تا که بمحفل درم با تو سخن میکنم  %~% چونکه بخلوت روم مونس جانی مرا 
# 6 یکنفس ازپیش تو گر بروم گم شوم  %~% چون بتو آرم پناه امن و امانی مرا 
# 7 گر تو برانی مراجان زفراقت دهم  %~% جان بوصالت دهم گر تو بخوانی مرا 
# 8 گه به وصالم کشی گه ز فراقم کشی  %~% گاه چنینی مرا گاه چنانی مرا 
# 9 فیض بتو رو کند رو چو بهرسو کند  %~% نور تو عالم گرفت قبله از آنی مرا 
PageV1P0025
### || [genre: Gh]
# 1 ترا سزاست خدائی نه جسم را و نه جانرا  %~% تو را سزد که خودآئی نه جسم را و نه جانرا 
# 2 توئی توئی که توئی و منی و مائی و اوئی  %~% منی نشاید و مائی نه جسم را و نه جانرا 
# 3 توئی که تای ندارد وحید و فردی و یکتا  %~% نبود غیردوتائی نه جسم را و نه جانرا 
# 4 تو را رسد که در آئینه رسالت احمد %~% جمال خویش نمائی نه جسم را و نه جانرا 
# 5 تو را رسد بنسیم کلام آل محمد ص %~% زر از چهره گشائی نه جسم را و نه جانرا 
# 6 تو را رسد که هزاران هزار نقش بدایع  %~% زکلک صنع نمائی نه جسم را و نه جانرا 
# 7 ترارسد که دو صدساله زنک کفر و گنه را  %~% زلوح دل بزدائی نه جسم را و نه جانرا 
# 8 ترا رسد که چو جا نشد زجسم جسم زهم ریخت  %~% دگر اعاده نمائی نه جسم را و نه جانرا 
# 9 ترا رسد که در آئینه نعیم و عقوبت  %~% بلطف و قهر در آئی نه جسم را و نه جانرا 
# 10 بلطف خویش ببخشا اسیر قهر خودت را  %~% چو نیست از تو رهائی نه جسم را و نه جانرا 
# 11 نه ایم از تو جدا موجهای بحر وجودیم  %~% نباشد از تو جدائی نه جسم را و نه جانرا 
# 12 زما و من چون بپرداخت فیض خانه دل را  %~% تو را رسد که در آئی نه جسم را و نه جانرا 
PageV1P0026
### || [genre: Gh]
# 1 اگر خرند زعشاق جان سوخته را  %~% روان بدوست برم این روان سوخته را 
# 2 کشد چو شعله زحرف فراق دوست نفس %~% کشم بکام خموشی زبان سوخته را 
# 3 زآتش دل من حرف در دهن سوزد  %~% کسی چگونه بفهمد بیان سوخته را 
# 4 خبر ببر ببر دلبر ای صبا و بگوی  %~% سزد که رحم کنی عاشقان سوخته را 
# 5 بگو زسوختگان آتشین رخان پرسند  %~% ترا چه شد که نپرسی فلان سوخته را 
# 6 زهم بپاش صبا قالبم بپاش افکن  %~% مهل که دفن کنند استخوان سوخته را 
# 7 بسوخت زآتش عشقش تنم طبیب برو  %~% دوا چگونه توان خستگان سوخته را 
# 8 فتاد آتش عشقش بدل زمن کم شد  %~% کجا روم زکه پرسم نشان سوخته را 
# 9 حدیث سوختگانست بهرخامان حیف %~% خبر کنید زمن همدمان سوخته را 
# 10  دهان و کام و زبان سوخت زاولین سخنش  %~% بگو به فیض به بندد دهان سوخته را 
PageV1P0027
### || [genre: Gh]
# 1 بنواز دل شکسته‌ای را  %~% رحمی بنمای خسته‌ای را 
# 2 میکن چو گذر کنی نگاهی  %~% برخاک رهت نشسته‌ای را 
# 3 بیگانه مشو بخویش پیوند  %~% از هر دو جهان گسسته‌ای را 
# 4 سهلست کنی گر التفاتی  %~% دل بر کرم تو بسته‌ای را 
# 5 مگذار بدام نفس افتد  %~% از چنگل دیو جسته‌ای را 
# 6 با بار فتد بچنگ ابلیس  %~% با خیل ملک نشسته‌ای را 
# 7 مگذار شود بکام دشمن  %~% دل در غم دست بسته‌ای را 
# 8 مپسند دگر شود گرفتار  %~% بهر تو زخویش رسته‌ای را 
# 9 بی دانه و آب زار مگذار  %~% مرغ پر و پا شکسته‌ای را 
# 10 یا رب چه شود که دست گیری  %~% از پای فتاده خسته‌ای را 
# 11 فیض است وغم تو و دگر هیچ %~% وصلی از خود گسسته‌ای را 
# 12  بسته است دل شکسته در تو  %~% بپذیر شکسته بسته‌ای را 
PageV1P0028
### || [genre: Gh]
# 1 تجلی چون کند دلبر کنم شکران تجلی را  %~% تسلی چون دهد ازخود نخواهم آن تسلی را
# 2 بسوزد در تجلی و نسازد با تسلی دل  %~% ببخشدگر تسلی جان دهم آن جان تجلی را 
# 3 تجلی تان کند بر من مرا از من کند خالی  %~% که یکتایم نشیمن کی کنم جز جای خالی را 
# 4 تسلی چون توان شد از جمال عالم آرایش  %~% تسلی باد قربان ناز سلطان تجلی را 
# 5 از آن عاقل بماندستی که رویش را ندیدستی  %~% کسی مجنون تواند شد که او دیده است لیلی را 
# 6 کسی او را تواند دیدکو گردد سراپاجان  %~% که چشم سرنیارد دید حسن لایزالی را 
# 7 جلالش چون گذارد جان جمالش می نوازد دل  %~% و گرنه کس نیارد تاب انوار جلالی را 
# 8 زکس تا کس نیاساید جمالش روی ننماید  %~% نه بیند دیده خود بین جمال حق تعالی را 
# 9 اگر خواهی رسی در وی گذر کن از هوای دل  %~% بهل سامان غالی را بمان ایوان عالی را 
# 10 کسی جانش شود فربه که جسم او شود لاغر %~% زخون دل غذا و زبور یا سازد نهالی را 
# 11 نعیم اهل دل خواهی دلت را صاف کن از عشق  %~% بمان لذات دنیا را بهل فردوس اعلی را 
# 12 دلت فردوس می خواهد کمالی را بدست آور  %~% که باشد با تو در عقبی بهل صاحب کمالی را 
# 13 اگر خواهی که عقلت را زدست دیو برهانی  %~% زسربیرون کن ار بتوانی اوهام خیالی را 
# 14 بکن از غیرحق دل را بروب از ما سوی جانرا  %~% بدو نان وار گذار اسباب جاهی را و مالی را 
# 15 ترا این وصفها چون نیست خالی زن تن ازگفتن  %~% بیان دیگر مکن ای فیض حز او صاف حالی را 
PageV1P0029
### || [genre: Gh]
# 1 هر که آگه شد از فسانه ما  %~% عاقبت پی برد بخانه ما 
# 2 آنکه جوید نشان نشان نبرد  %~% بی نشانی بود نشانه ما 
# 3 بگذراند زعرش هر که نهد  %~% سرطاعت بر آستانه ما 
# 4 توسن چرخ را بدین شوکت  %~% رام کرده است تازیانه ما 
# 5 نرسد دست کوته همت %~% که بلندست آشیانه ما 
# 6 قدر ما را کسی نمیداند  %~% غیرآن صاحب زمانه ما 
# 7 همه عالم اگر شود دشمن  %~% ما و آن دوست یگانه ما 
# 8 هر که با ما بسر برد نفسی  %~% داند او عیش جاودانه ما 
# 9 هر که را وصل ما بچنگ آید  %~% هوش بربایدش چغانه ما 
# 10 غیر درگاه ما پناهی نیست  %~% سرخلقی و آستانه ما 
# 11 کار و استاد و کار گه مائیم  %~% غیرمانیست کار خانه ما 
# 12 همه ما و بهانه اغیار  %~% کو کسی بشکند بهانه ما 
# 13 دام پیدا و دانه ناپیدا  %~% غیب بینست مرغ دانه ما 
# 14 از سر اهل رباید هوش  %~% دم مزن فیض از فسانه ما 
PageV1P0030
### || [genre: Gh]
# 1 ای زتو خرم دل آباد ما  %~% وز تو غمگین خاطر ناشاد ما 
# 2 عشق تو آزادی در بندگی  %~% بنده تو گردن آزاد ما 
# 3 ای گشاد بندهای بسته تو %~% بسته تو بند ما در زاد ما
# 4 ای زتو آباد دلهای خراب  %~% وی زتو ویران دل آباد ما 
# 5 ای که هستی در دل ما روز و شب  %~% وقت جوش لطف میکن یاد ما 
# 6 داد تو بر عاشقان بیداد کرد  %~% داد بیداد تو آخر دادما 
# 7 دادما بیداد مااز داد تست %~% ای اسیر داد تو بیداد ما
# 8 شکوه ها داریم از بیداد خود  %~% داد ما ده داد ما ده داد ما 
# 9 از تو میجوئیم در عشقت مدد %~% ای زتو در هر غم استمداد ما 
# 10 فیض ا زتو هم پناه آرد بتو  %~% ا ی بتو خوش خاطر ناشاد ما 
PageV1P0031
### || [genre: Gh]
# 1 اشکهای گرم ما و آههای سرد ما  %~% کس نداند کز کجا آید مگر هم درد ما 
# 2 عاقلان را کی خبر باشد زحال عاشقان  %~% کی شناسد درد ما جز آنکه باشد مرد ما 
# 3 خام بیدردی چه داند اشک گرم و آه سرد  %~% دردمند پخته باید شناسد درد ما
# 4 شهسوار عرصه عشقیم گردون زیر ران  %~% بسته این چار ارکان کی رسد در گرد ما 
# 5 شد گواه عقل عاقل گونهای سرخ او  %~% شاهدان عشق ما این گونهای زرد ما 
# 6 پرده برخیزد یقین گردد کدامین بهترست  %~% عقل تن پروردشان یا عشق جان پروردما 
# 7 خارما و ورد ماجور حبیب و لطف او است  %~% نیست کسرا در جهانچون خارما و ورد ما 
# 8 حر ما و برد ما عشقست و عقل دوربین  %~% جنت ما حر ما و دوزخ ما برد ما 
# 9 یکه حرف فیض را مانند نبود در جهان  %~% جفت حرف ما نباشد غیرحرف فرد ما 
PageV1P0032
### || [genre: Gh]
# 1 بوئی زگلشنی است بدل خارخار ما  %~% باید که بشکفد گلی آخر زخار ما 
# 2 درنقش هر نگار نگر نقش آن نگار  %~% گرچه نگار و نقش ندارد نگار ما 
# 3 رفتم چو در کنارش ازمن کناره کرد  %~% کر خود کناره گیر و درآرد کنار ما 
# 4 کردیم از دو کون غم دوست اختیار  %~% بگرفت اختیار زما اختیار ما 
# 5 گوهر که هر چه کم کند از ما سراغ کن %~% جام جهان نماست دل بی غبار ما 
# 6 ما را بهاروسبزه و گلزار درو لست  %~% از مهر جان خزان نپذیرد بهار ما 
# 7 اندوه عالمی بدل خود گرفته ایم  %~% کسی را غبار کی رسد از رهگذار ما 
# 8 بر دوش خویش بار دو عالم نهاده ایم  %~% کی دوش کس گرانشود از بار بار ما 
# 9 از یک شرار آه بسوزیم هر دو کون  %~% یاران حذر کنید ز سوز شرار ما
# 10 روزی گل مراد بخواهدشکفت فیض %~% زین گریه های دیده شب زنده دار ما 
PageV1P0033
### || [genre: Gh]
# 1 دارد شرف بر انجم و افلاک خاک ما  %~% آئینه خدای نما جان پاک ما 
# 2 تاامر و خلق جمله شود دوست دست صنع  %~% کشته است تخم مهر گیاهی بخاک ما 
# 3 درما فکنده دانه از مهر خویشتن  %~% تا کاینات جمع شود در شباک ما 
# 4 در بدو آفرینش و تخمیر آب و گل  %~% با آب و تاب عشق سرشتند خاک ما 
# 5 مستان پاک طینت میخانه الست  %~% گیرند باده های مروق زتاک ما
# 6 ما را درون سینه خود جای داده اند  %~% هستند آسمان و زمین سینه چاک ما 
# 7 فردوس جای ما و ملک همنشین حور  %~% کزخاک آن سرای بود خاک پاک ما 
# 8 مسجود هر فرشته و محبوب روح قدس  %~% یارب چه گوهر است نهان زیر خاک ما 
# 9 فیض از زبان خویش نمیگوید این سخن  %~% حرفی است از زبان امامان پاک ما 
PageV1P0034
### || [genre: Gh]
# 1 غم زخوی خویش داردخاطر غمناک ما  %~% نم زجوی خویش دارد دیده نمناک ما 
# 2 ناله اش از جور خویشست ایندل پر آرزو  %~% زخمش از دستخودست این سینه صد چاک ما 
# 3 بر روان ما زخاک ما بسی بیداد رفت  %~% داد میخواهد زخاک ما روان پاک ما 
# 4 باک جان ما زخاک ما و باک دل زخود  %~% نیست ما را هیچ باک از دلبر بی باک ما 
# 5 خار و خاشاک تن ما سد راه جان ماست  %~% عشق کوکاتش زند در خار و در خاشاک ما 
# 6 خاک میروید گل و نسرین و نرگس در چمن %~% خاک ما خاری نروید خاک بر سر خاک ما 
# 7 تاک رز بخشد می و تاک تن ما بی ثمر  %~% دود آهی نیست هم کاتش فتد در تاک ما 
# 8 اینجهان و آنجهان بااینهمه تشویش هست  %~% بهر جاندادن درون خود گریبان چاک ما 
# 9 هر که قدر جان پاک ما شناسد چون ملک  %~% سجده دارد جسم ما را بهر جان پاک ما 
# 10 کرد تعظیم تن ما بهر جان ما ملک  %~% زانکه بوی حق شنید از جان ما در خاک ما 
# 11 از حریم قدس جانرا گرچه تن افکند دور  %~% عنقریب از لوث تن رسته است جان پاک ما
# 12 عاقبت تن میشود قربان جان خوش باش فیض %~% میبرد سیلاب قهر جان بدر یا خاک ما 
PageV1P0035
### || [genre: Gh]
# 1 بالا رویم بس که زاندازه گذشتیم  %~% در عالم دل در چه شمارست دل ما 
# 2 بر تابه عشق تو برشتند دل ما  %~% با درد و غم و غصه سرشتند گل ما 
# 3 صد شکر بدست آمدش این گنج سعادت %~% گر عشق نمیبود چه میکرد دل ما 
# 4 دهقان ازل کشت درین یوم محبت %~% زان بر ندهد غیر بلا آب و گل ما 
# 5 گردرد نبودی بچه پرورده شدی جان  %~% یاد تو نمیبود چه میکرد دل ما 
# 6 گر آرزوی دولت وصل تو نبودی  %~% خاطر بچه خوش داشتی از خویش دل ما 
# 7 احرام سیر کوی تو بستیم بر آن خاک  %~% شاید که شود ریخته خون بحل ما 
# 8 گر حله عفو تو نباشد که بپوشد %~% بیرون نرود از تن جان خجل ما 
# 9 داریم امید از کرمش ورنه ز تقصیر  %~% تقسیر نشد ذره فیض از قبل ما 
PageV1P0036
### || [genre: Gh]
# 1 بررهگذر نفحه یار است دل ما  %~% خرم تر از ایام بهار است دل ما
# 2 از غیب رسد قافله تازه بتازه  %~% آن قافله را راهگذار است دل ما 
# 3 روشنتر از آئینه و آب و مه و مهر است %~% پاکیزه ز زنگار و غبار است دل ما 
# 4 خالی نبود یکنفس از حور سرشتی  %~% پیوسته نگارش بکنار است دل ما 
# 5 هر دم رود از جا بهوای سر زلفی  %~% آشفته تر از طره یارست دل ما 
# 6 یک لحظه فرارش نبود لیک همیشه  %~% در شیوه رندی بقرار است دل ما 
# 7 هم صومعه هم میکده هم مسجد و هم دیر  %~% یک معنی و بنموده هزار است دل ما 
# 8 غافل منگر منبع فیض است دل فیض %~% گستاخ مبین مسند یار است دل ما 
PageV1P0037
### || [genre: Gh]
# 1 یا رب بریز شهد عبادت بکام ما  %~% ما را زما مگیر بوقت قیام ما 
# 2 تکبیر چون کنیم مجال سوی مده  %~% در دیده بصیرت والا مقام ما 
# 3 ابلیس را به بسمله بسمل کن و بریز  %~% ز ام الکتاب جام طهوری بکام ما 
# 4 وقت رکوع مستی ما را زیاده کن  %~% در سجده ساز ذروه اعلی مقام ما 
# 5 وقت قنوت ذره از ما بما ممان  %~% خود گوی و خود شنو زلب ما پیام ما 
# 6 در لجه شهود شهادت غریق کن  %~% از ما بگیر مائی ما سلام ما 
# 7 هستی زهر تمام خدایا تمامتر کن  %~%  شایداگر تمام کنی ناتمام ما 
# 8 فیض است و ذوق و بندگی و عشق و معرفت  %~% خالی مباد یکدم از این شهد کام ما 
PageV1P0038
### || [genre: Gh]
# 1 یا رب تهی مکن زمی عشق جام ما  %~% از معرفت بریز شرابی بکام ما 
# 2 از بهر بندگیت بدنیا فتاده ایم  %~% از بندگیت دانه و دنیات دام ما 
# 3 چون بندگی نباشد از زندگی چه سود %~% از باده چون تهیست چه حاصل زمام ما 
# 4 با تو حلال و بی تو حرامست عیشها  %~% یا رب حلال ساز بلطفت حرام ما 
# 5 جام می عبادت تست این سفال تن %~% خون میشود ولیک در اینجا مدام ما 
# 6 این جام دل که بهر شراب محبتست %~% بشکست نارسیده شرابی بکام ما 
# 7 رفتیم ناچشیده شرابی زجام عشق  %~% در حسرت شراب تو شد خاک جام ما 
# 8 عیش منفص دو سه روزه سرای دون  %~% شد رهزن قوافل عیش دوام ما 
# 9 از ما ببر خبر بر دوست ای صبا  %~% آن دوست کو بکام خود است و نه کام ما 
# 10 احوال ما بگویش و از ماش یاد دار  %~% وزبهر ما بیان جواب پیام ما 
# 11 از صدق بندگیت بدل دانه فکن %~% شاید که عشق و معرفت آید بدام ما 
# 12 بی صدق بندگی نرسد معرفت بکام  %~% بی ذوق معرفت نشود عشق رام ما 
# 13 از بندگی بمعرفت و معرفت بعشق %~% دل مینواز تا که شود پخته جام ما 
# 14 از تارو پود علم وعمل دامی از تنیم  %~% فیض اوفتد همای سعادت بدام ما 
# 15 ای آنکه نگذرد بزبان تو نام ما  %~% گوش تو بشنود زپیمبر پیام ما 
# 16 از ما دمی بیاد نیاری بسال و ماه  %~% بی یاد تو نمی گذرد صبح و شام ما 
# 17 گر سوی مابعمد نیاری نظر فکند  %~% یکره بسهو کن گذری بر مقام ما 
# 18 در راه انتظار بسی چشم دوختیم  %~% مرغی زگلشن تو نیامد بدام ما 
# 19 پیکی کجاست کاورد از کوی تو پیام  %~% یا سوی تو برد زبر ما پیام ما 
# 20 ما را اگر نخواست دل از ما چرا گرفت %~% ورنه چه تلخ دارد از هجر کام ما
# 21  فیض آنانکه نام ماش بود ننگ بر زبان %~% کی گوش میکند بسروش پیام ما 
PageV1P0039
### || [genre: Gh]
# 1 آسمان را یکسر پرشور میدانیم ما  %~% وز شراب لم یزل محمور میدانیم ما 
# 2 نورحق تابیده بر اکناف عالم سربسر %~% نور انجم پرتوی زان نور میدانیم ما 
# 3 جابجا در هر فلک بنشسته خیلی از ملک  %~% این عبادتخانه را معمور میدانیم ما 
# 4 هر کرا دانش بود مقصود بر حس و خیال  %~% چشم او گر چار گردد کور میدانیم ما 
# 5 نزدنزدیکان حق حیند و ناطق نه فلک  %~% هر کرا این علم نبود دور میدانیم ما 
# 6 عالم خلقست این عالم که پیدا بینیش  %~% عالم امر از نظر مستور میدانیم ما 
# 7 چشم فهم نکته زاهل علم بتوان داشتن  %~% جاهل دل مرده را معذور میدانیم ما 
# 8 قدر هر ظرفی بقدر آن بود کاندر ویست  %~% دل خراب عشق را معمور میدانیم ما 
# 9 فیض را در هر خیالی ناصری از حق بود  %~% در همه کارش از آن منصور میدانیم ما 
PageV1P0040
### || [genre: Gh]
# 1 جمال تست بروز آفتاب روزن ما %~% خیال تست بشبها چراغ مسکن ما 
# 2 گرفت از تن ما ذره ذره داد بجان  %~% زیمن عشق تو شد رفته رفته جان تن ما 
# 3 گمان مبر که بیک جا نشسته ام فارغ %~% دو کون طی شد و یک کس ندید رفتن ما 
# 4 دل من آهن و عشق تو بود مغناطیس  %~% ربود جذبه آهن ربای آهن ما
# 5 صفای کینه ما کینه زکس نگذاشت  %~% نه ایم با کس دشمن بگو بدشمن ما 
# 6 بمابدی کن و نیکی ببین و تجربه کن %~% خبر بکسان نیست غیر این فن ما 
# 7 هزار خوف خطر بودی ارنمیبودی  %~% کتاب معرفت ما دعای جوشن ما 
# 8 دل فراخ نیاید بتنک از بخشش  %~% بیا ببرگهر معرفت زمخزن ما 
# 9 سخن زعالم بالا همیشه می آید  %~% کجا خزانه دل کم شود زگفتن ما 
# 10 غنیمتی شمر این یکدودم که خواهد شد  %~% بجای دیدن ما بعد از این شنیدن ما 
# 11 جهان بدیده ما تیره شد کجا رفتند  %~% نشاط عهد شباب آندو چشم روشن ما 
# 12 همان بهار و همانگلشن و همان گلهاست  %~% چه شد نوای خوش بلبلان گلشن ما 
# 13 دلا اگر ننشینم طرف گل زاری  %~% بیاد لاله رخی خون ما بگردن ما 
# 14 چو برخضیض زمین مانده ایم سرگردان %~% چو اوج عالم بالا بود نشیمن ما 
# 15  خموش فیض حدیث دلست بی پایان  %~% بیان آن نتواند زبان الکن ما 
PageV1P0041
### || [genre: Gh]
# 1 ای دوای درد بیدرمان ما  %~% وی شفای علت نقصان ما 
# 2 آتشی از عشق خود در ما زدی  %~% تا بسوزی هم دل و هم جان ما 
# 3 آتشی خوشتر زآب زندگی  %~% کان بود هم جان و هم ایمان ما 
# 4 صدهزار احسنت ای آتش فروز  %~% خوش بسوزان منتت برجان ما 
# 5 خوش بسوزان ما در این آتش خوشیم  %~% تیزتر کن آتش سوزان ما 
# 6 آتشست این عشق یا آب حیات  %~% یا بهشت و کوثر و رضوان ما 
# 7 یاکه باغ و بوستان و گلشنست  %~% یاگلست و لاله و ریحان ما 
# 8 سوخت خارستان ما یکبارگی  %~% شد گلستان کلبه احزان ما 
# 9 صد هزاران آفرین از جان و دل  %~% باد هر دم فیض بر جانان ما 
PageV1P0042
### || [genre: Gh]
# 1 ای فدای عشق تو ایمان ما  %~% وی هلاک عفو تو عصیان ما 
# 2 گر کنی ایمان ما را تربیت  %~% عشق گردد عاقبت ایمان ما 
# 3 زآتش خوف تو آب دیدها  %~% زآب حلمت آتش طغیان ما 
# 4 ای بما آثار صنع تو بدید  %~% وی تو پنهان در درون جان ما 
# 5 ای تو هم آغاز و هم انجام خلق  %~% وی تو هم پیدا و هم پنهان ما 
# 6 گوشها را سمع و چشمانرا بصر  %~% در دل و در جان ما ایمان ما 
# 7 ای جمالت کعبه ارباب شوق  %~% وی کمالت قبله نقصان ما 
# 8 عاجزیم از شکر نعمتهای تو  %~% عجز ما بین بگذر از کفران ما 
# 9 ای بدی از ما و نیکوئی زتو  %~% آن خود کن پرده پوش آن ما 
# 10 فیض را از فیض خود سیراب کن  %~% ای بهشت و کوثر و رضوان ما 
PageV1P0043
### || [genre: Gh]
# 1 ای در هوای وصل تو گسترده جانها بالها %~% تو در دل ما بوده‌ای در جستجو ما سالها
# 2 ای از فروغ طلعتت تابی فتاده در جهان  %~% وی از نهیب هیبتت درملک جان زلزالها
# 3 ای ساکنان کوی تو مست از شراب بیخودی  %~% وی عاشقان روی تو فارغ زقیل و قالها 
# 4 سرها زتو پرغلغله جانها زتو پرولوله %~% تنها زتو در زلزله دلها زتو در حالها 
# 5 تن میکند از جان طرب جا ندارد از جانان طرب %~% برمقتضای روحها جنبش کند تمثالها
# 6 کردی تجلی بی نقاب تابانتر از صد آفتاب %~% ما را فکندی در حجاب از ابر استدلالها
# 7 آثار خود کردی عیان در گلشن حسن بتان %~% تا سوی حسن بی نشان جانها گشاید بالها
# 8 دادی بتانرا آب و رنگ در سینه دل مانند سنگ %~% در شستشان دام بلا از زلف و خط و خالها 
# 9 مارا ندادی صبر و تاب و زما گرفتی رنگ و آب %~% و زبیدلان جستی حساب از ذره و مثقالها 
# 10 ای فیض بس کند زین انین در صنع صانع را ببین  %~% تا آن زمین کز این زمین افتد برون اثقالها
PageV1P0044
### || [genre: Gh]
# 1 هان رستخیز جان رسید شد در بدن زلزالها  %~% افکند تن اثقالها بگشود جانرا بالها 
# 2 افکند هر حامل چنین از هول زلزال زمین  %~% گشتند مست اینچنین انداختند احمالها 
# 3 بیهوش شد هر مرضعه از شدت این واقعه  %~% دست از رضاعت بازداشت بیخود شد از اهوالها 
# 4 انسان چو دید این حالها گفت از تعجب مالها  %~% گفتند از ارض بدن بیرون فتاد اثقالها
# 5 گفت این زمین اخبارها وحی آمدش در کارها  %~% از ربک اوحی لها کرد او عیان احوالها 
# 6 درامتزاج جسم و جان کردند حکمتها نهان  %~% کشتند در تن تخم جان تا بر دهد اعمالها
# 7 تن را حیاه از جان بود جان زنده از جانان بود  %~% جان او بدن عریان شود تا گستراند بالها 
# 8 ابدان زجان عمران شود وز رفتنش ویران شود  %~% جان از بدن عریان شود تا گستراند بالها 
# 9 زآمدشد این جسم و جان نگسست یکدم کاروان %~% افتاد شوری در جهان زین حل و زین ترحالها
# 10 پرشد دل فیض از انین زان میکند چندان چنین  %~% تا از دلش چون از زمین بیرون فتد اثقالها
PageV1P0045
### || [genre: Gh]
# 1 لذات نماند و المها  %~% شادی گذرد جو برق و غمها 
# 2 غمناک مباش ازآن و زین خوش %~% چون هردو رود سوی عدمها 
# 3 هر حادثه که برسرآید  %~% هم سوی عدم کشد قدمها 
# 4 هر پسریر است عسر در پی  %~% هر عسریرا ز پی کرمها 
# 5 آخر همه خواب با خیالیست  %~% الا بنوشته قلمها 
# 6 کز بهر جزای زشت و نیکو  %~% ماند بصحیفها رقمها 
# 7 لذات نماند و بماند  %~% از پیروی هوا ندمها 
# 8 هر محنت و هر بلا که بینی  %~% کفاره شمار بر ستمها 
# 9 اندوه چو ما حی گناهست  %~% خوشتر که در آن کشیم دمها 
# 10  آن کن که بعاقبت بود خیر  %~% فیض است و امید بر کرمها 
PageV1P0046
### || [genre: Gh]
# 1 ای کوی تو برتر از مکانها  %~% وی گم شده در رهت نشانها 
# 2 سرگشته ببر و بحر گردند  %~% اندر طلب تو کاروان ها 
# 3 ای غرقه بحر بی نشانی  %~% وان گمره وادی نشانها 
# 4 هر غمزده ایست از تو محزون  %~% وز تست نشان شادمانها 
# 5 از تست زمین فتاده بیخود  %~% وز شوق تو شور آسمانها 
# 6 راهی بتو نیست جز ره عشق  %~% خاصان کردند امتحانها 
# 7 در عالم عشق سیر کردیم  %~% دیدیم یکان یکان نشانها 
# 8 دل بر سر دل فتاده مدهوش  %~% تن بر سرتن سپرده جانها 
# 9 نزد دلدار رفته دلها  %~% سوی جانان روان روانها 
# 10 جانها همه پاکشیده از تن  %~% دلها همه کنده دل زجانها 
# 11 سر بر سر نیزهای حسرت  %~% تن ها بر خاک جان فشانها
# 12 هرکو از عشق گفت حرفی %~% افتاد چو فیض بر زبانها
PageV1P0047
### || [genre: Gh]
# 1 ای لال زوصف تو زبانها  %~% کوته زثنای تو بیانها 
# 2 با آنکه تو در میان جانی  %~% جویای تو ایم در کرانها 
# 3 هر گوشه فکنده نیر فکرت  %~% زهر کرده بهر کمان کمانها 
# 4 گاهی ببتی شویم مفتون  %~% جوئیم جمالت از نشانها 
# 5 گاهی از چشم و گاه ابرو  %~% گاهی از لب گهی دهانها 
# 6 گاهی از لطف و گاه از قهر  %~% گاهی پیدا گهی نهانها 
# 7 گه سیر کنیم در خط و خال  %~% جوئیم ترا در آن میان ها 
# 8 گاه از سخنان توی برتوی  %~% گاهی زکتاب و گه بیان ها 
# 9 القصه بهر طریق یوئیم  %~% با بال دل و پر روانها 
# 10 گیریم سراغت از که و مه  %~% گاه از پیران گه از جوانها 
# 11 ما را با تو سری و سریست %~% پنهان زتن و دل و روانها
# 12 سودای تو هر کر است چون فیض %~% دارد بس سود در زیانها 
PageV1P0048
### || [genre: Gh]
# 1 تو و آرام و پخته کاریها  %~% من و خامی و بی قراریها 
# 2 پرسشم گر بخاطرت گذرد  %~% دل بیمار و جان سپاریها 
# 3 غیر را روزهای عیش و طرب  %~% من و شبهای تار و زاریها 
# 4 بی نکوئی چه بر سرش آمد  %~% کو مراعات حق گذاریها 
# 5 پای تا سر بمهر تو بستم  %~% یاد ایام رستگاریها 
# 6 شکوه بگذرام و بنالم زار  %~% تا کند دوست غمگساریها 
# 7 از در عجز و مسکنت آرم  %~% بندگیها و اشگباریها 
# 8 شاید از رحم در دلش آرد  %~% آه آتش فشان و زاریها 
# 9 شکوه از بخت و مهر او دردل  %~% چه شد آرزم و شرمساریها 
# 10 دعوی دوستی و عرض گله  %~% روی سخت و امید واریها 
# 11 گفتی ای دلفکار از که  %~% زار تو زار تو بزاریها
# 12 فیض را نیست غیرتو یاری  %~% یاریش کن بحق یاریها 
PageV1P0049
### || [genre: Gh]
# 1 پژمرده شد دل زآلودگیها  %~% کاری نکردم ز افسردگیها 
# 2 دل برد از من گه این و گه آن  %~% عمرم هبا شد از سادگیها 
# 3 هر چند شستم دامان تقوی  %~% زایل نگردید آلودگیها 
# 4 از پا فتادم و از غم نرستم  %~% نگرفت دستم افتادگیها 
# 5 زین آشنایان خیری ندیدم  %~% خوش باد وقت بیگانگیها 
# 6 سامان نخواهم ایوان نخواهم  %~% بیچارگی ها آوارگیها 
# 7 ای فیض بگسل از عقل و تدبیر  %~% بر عشق تن جان آشفتگیها 
# 8 ای جمله تقصیر در بندگیها  %~% رو آب شو از شرمندگیها
# 9 شد حق منادی قل یا عبادی  %~% تو جان ندادی کوبندگیها 
# 10 در راه یوسف کفها بریدند %~% ای در رهش گم زان پردگیها 
# 11 آمدقیامت کو استقامت  %~% زین بندگی ها شرمندگیها 
# 12 صوری دمیدند موتی شنیدند  %~% مرگست خوشتر زین زندگیها 
# 13 کو عشق و زورش کوشر و شورش  %~% طرفی نبستم ز آسودگیها 
# 14 از خود بدر شو شوریده سر شو %~% صحرای پهنیست شوریدگیها 
# 15 ای آنکه داری در سر غم عشق  %~% ارزانیت باد آشفتگیها 
# 16 یا رب کجا شد عیش جوانی  %~% خوش عالمی بود آن کودگیها 
# 17 ای فیض برخیز خاکی بسرریز %~% در ماتم آن آسودگیها 
PageV1P0050
### || [genre: Gh]
# 1 نکردیم کاری درین بندگیها  %~% ندیدیم خیری از این زندگیها 
# 2 از این زندگیها نشد کام حاصل  %~% درین بندگیهاست شرمندگیها
# 3 بیا عشق ویران کن صبر و طاقت  %~% که آسوده گردیم ز آسودگیها 
# 4 اگر هست خیری در آشفتگیهاست  %~% که آشفته تر باد آشفتگیها 
# 5 ززنگار عقل آئینه دل سیه شد  %~% خوشا سادگیها و دیوانگیها 
# 6 رهی گر بحق هست شوریدگیهاست %~% خوشا عیش سودای شوریدگیها 
# 7 پریشان شو از زلفهای پریشان  %~% مجو خاطر جمع ز آسودگیها 
# 8 بیا تا تلافی کنیم آنچه بگذشت %~% که داریم از عمر شرمندگیها
# 9 بیا بعد از این فیض بیدار باشیم  %~% که مرگست بهتر ازین خفتگیها
PageV1P0051
### || [genre: Gh]
# 1 این چه چشمست و چه ابرو و چه لب %~% این چه قدست و چه رفتار عجب 
# 2 این چه خطست و چه خالست و چه حسن  %~% این چه تمکین چه جا و چه ادب 
# 3 هر یکی از دگری شیرین تر  %~% لب و دندان و دهان و غبغب 
# 4 جلوه‌هایت همه آرایش ناز  %~% غمزه‌هایت همه اسباب و طرب 
# 5 حرکاتت همه موزون و بجا  %~% سکناتت همه مطبوع و عجب 
# 6 پای تا سر همه شیرین و لطیف  %~% این چه نخلست سراپای رطب 
# 7 شب هجران تو غم بر سر غم  %~% روز وصلت همه شادی و طرب 
# 8 شب اغیار زدیدار تو روز  %~% روز من از غم هجران تو شب 
# 9 شب اغیار ز تو روز و چه روز  %~% روز فیض از تو شب آنگاه چه شب 
PageV1P0052
### || [genre: Gh]
# 1 براوج خوبی دیدم مهی شب  %~% گفتم زمهرش در تاب و در تب 
# 2 گفتم چه باشد نزد من آئی  %~% در خدمت تو باشم یک امشب 
# 3 گفتا چه مطلب از خدمت من %~% گفتم چه باشد غیر از تو مطلب 
# 4 گفتا بیایم منزل کدامست  %~% گفتی که شد روز در چشمم آن شب 
# 5 گفتم ثنایش کردم دعایش  %~% در حفظ دارش از چشم یا رب 
# 6 آمد بمنزل بنشست در دل %~% گفتی که جانی آمد بقالب 
# 7 گفتا چه خواهی گفتم جمالت  %~% گه مست از چشم گه بیخود از لب 
# 8 از زلف گاهی خاطر پریشان  %~% از غمزه گاهی در تاب و در تب 
# 9 گفتا که چشمم مستیست خونخوار  %~% وین زلف و غمزه مار است و عقرب 
# 10 چون تو گرفتار داریم بسیار  %~% در دام زلف و در چاه غبغب 
# 11 میگفت سرخوش شیرین و دلکش  %~% گفتی که شکر میبارد از لب 
# 12 گفتم لبت را یعنی ببوسم  %~% شد در حیا زد انگشت بر لب 
# 13 گفتم دهانت گفتا که حرفیست  %~% بی جام و باده و آنگه لبالب 
# 14 گفتم که بالات گفتا بلائیست  %~% بگذر بخیری زین گونه مطلب 
# 15 این گفت و برخواست صد فتنه شد راست %~% روز قیامت دیدم من آن شب 
# 16 چون بنگریدم کس را ندیدم  %~% نی پیش و نی پس نه راست و نه چپ 
# 17 در سوز دل ماند از حسرتش فیض  %~% با آه و ناله با بانگ یا رب 
# 18 دل بکن جانا از این دیر خراب  %~% کاسمان در رفتنت دارد شتاب 
PageV1P0053
### || [genre: Gh]
# 1 آنکه را هستی همیشه در طلب  %~% در تو پنهان است از خود می طلب 
# 2 زانچه میجوئی بروز و شب نشان  %~% در بر تو حاضر است او روز و شب 
# 3 تار و پود هیکلت او می تند  %~% در دلت از وی فتد شور و شغب
# 4 از فراق او تن تو در گداز  %~% رشته جانت از او در تاب و تب 
# 5 روی او سوی تو ای غافل زخود  %~% چشم بگشا هان چه شدپاس ادب 
# 6 مایه شادی درون جان تست  %~% از چه غم داری تو ای کان طرب
# 7 یکنفس از دیدنش فارغ مباش  %~% در لقا یکدم میاسا از طلب 
# 8 حاضر و غایب بغیر از وی که دید  %~% من هرب منه الیه قد رغب 
# 9 حکمت او بس غرایب را مناط  %~% قدرت او بس عجایب را سبب 
# 10 ای زسر تا پا همه خلقت غریب  %~% ای ز پا تا سر همه امرت عجب 
# 11 جامع اضداد جز حق نیست فیض  %~% ره بحق بنمودمت زین ره طلب
# 12 هر کسی در غور این کم میرسد  %~% گر رسیدی تو بدین مگشای لب 
PageV1P0054
### || [genre: Gh]
# 1 در وصل تو میزنند احباب  %~% افتتح یا مفتح الابواب 
# 2 چه شود گر بر تو ره یابند  %~% کم بقوا ناظرین خلف الباب 
# 3 تا کی ازحضرت تو صبر و شکیب  %~% طال تطوا فهم ورا حجاب 
# 4 در پس پرده تا بکی حسرت  %~% ارحم نظرة بلا جلباب 
# 5 از توشان جز تو مدعائی نیست  %~% ما لدیهم سوی لقاک ثواب 
# 6 خود حساب کتاب خود کرده  %~% انهم قسطهم بغیر حساب 
# 7 وجنوا قل موتهم ثمرات  %~% و اوتوا قبل نقلهم بشراب 
# 8 سکروا فی هواک ثم ضحوا  %~% ما لهم فی سواک هواک مناب 
# 9 از سببها گذاشته اند و حجب  %~% خرقوا الحجب ارتقوا الاسباب 
# 10 کرده بانفس و با هواغزوات %~% هزموا الجند قاتلوا الاحزاب 
# 11  فیض از خود اگر بپرهیزی  %~% ان للمتقین حسن مآب 
PageV1P0055
### || [genre: Gh]
# 1 در وصل تو میزنند احباب  %~% تاب هجران نماندشان بشتاب
# 2 بی تو جان تا بکی تواند زیست  %~% دل بیچاره چند آرد تاب 
# 3 بنماآفتابرا بسی ابر  %~% بگشا از جمال خویش نقاب 
# 4 تا بمانند عاقلان حیران  %~% خشک مغزان شوند اولواالالباب 
# 5 پیشوایان شوند تازه مرید  %~% شیب را نو کنند عهد شباب 
# 6 بنده و خواجه در هم آمیزند  %~% یتفانی العبید فی الارباب 
# 7 باخودآیند بیخودان هوا %~% هوشیاران شوند مست و خراب 
# 8 نه بصر ماند از اولوا الابصار %~% نه ادب آید از اولوا الالباب 
# 9  اینچنین روزی ار شود روزی  %~% لیس فیض یری والااصجاب 
PageV1P0056
### || [genre: Gh]
# 1 گفتمش دل بر آتش تو کباب  %~% گفت جانها زماست در تب و تاب 
# 2 گفتمش اضطراب دلها چیست %~% گفت آرام سینه های کباب 
# 3 گفتمش اشک راه خوابم بست  %~% گفت کی بود عاشقانرا خواب 
# 4 گفتمش بهر عاشقان چکنی  %~% گفت بر گیرم از جمال نقاب 
# 5 گفتمش پرده جمال تو چیست  %~% گفت بگذر زخویشتن در ایاب 
# 6 گفتمش تاب آن جمالم نیست  %~% گفت چون بی تو گردی اری تاب
# 7 گفتمش باده لب لعلت  %~% گفت از حسرتش توان شد آب 
# 8 گفتمش تشنه وصال توام  %~% گفت زین می کسی نشد سیراب 
# 9 گفتمش جان و دل فدا کردم  %~% گفت آری چنین کنند احباب
# 10 گفتمش مرد فیض در غم تو  %~% گفت طوبی لهم و حسن مآب 
PageV1P0057
### || [genre: Gh]
# 1 ای که چون عمر میروی بشتاب  %~% خستگانرا به غمزه دریاب 
# 2 گروفا میکنی بوعده قتل  %~% کارم از دست میرود بشتاب
# 3 غم تو راحت دل غمگین  %~% عشقت آرام سینهای کباب 
# 4 بی خودم کن از آن لب میگون  %~% تشنه را به جرعه دریاب 
# 5 شب نشستم بیاد ابرویت %~% پشت بر خواب و روی در محراب 
# 6 عاشقانرا سر غنودن نیست  %~% دیده بی دلان ندارد خواب 
# 7 خواب در چشم من چه سان آید  %~% چون دمی نیست خالی از سیلاب 
# 8 بر رخم بسته تا بکی در وصل %~% افتتح یا مفتح الابواب 
# 9  فیض آندم بدوست پیوندی  %~% که نباشی تو در میانه حجاب 
PageV1P0058
### || [genre: Gh]
# 1 زان دو چشمم مدام مست و خراب  %~% میکشم لحظه لحظه جام شراب 
# 2 میشوی از فورغ حسن آتش  %~% میشوم از نگاه حسرت آب 
# 3 غمزه شوخ چشم فتانت  %~% میبرباید دل از اولوا الالباب 
# 4 هوشمندان زنرگس مستت  %~% بیخود افتاده اند مست و خراب 
# 5 قامتی خواهد آمدم در بر  %~% دوش دیدم قیامتی در خواب 
# 6 خون دل تا بکی بدیده برم %~% چون کنم در جگر ندارم آب 
# 7  در وصلت چو بسته بر فیض  %~% افتح یا مفتح الابواب 
PageV1P0059
### || [genre: Gh]
# 1 گرنکندی بسته ماند اینجا دلت  %~% تو بمانی بیدل آنجا در عذاب 
# 2 حسرتی ماند بدل آنرا که داد  %~% دل بچیزی گر نشد زان کامیاب 
# 3 هست دنیا چون سرابی تشنه را  %~% تشنه کی سیراب گردد از سراب 
# 4 آیدت هر دم سرابی در نظر  %~% سوی آن رانی بتعجیل و شتاب 
# 5 آن نباشد آب و دیگر همچنین  %~% هرگز از دنیا نگردی کامیاب 
# 6 خل غیرالله اقبل نحوه  %~% هر چه بینی غر حق زان رو بتاب 
# 7 ددر را بگذار و صافی را بگیر  %~% بگذر از قشر ای دل و بستان لباب 
# 8 تا شوی با جان عالم متصل %~% تا شوی از روح عالم کامیاب
# 9  گفت با تو فیض اسرار سخن  %~% فهم کن والله اعلم بالصواب 
PageV1P0060
### || [genre: Gh]
# 1 در محافل شعر میخوانم گهی با آب و تاب  %~% گاه بهر خویش خوانم بی لب از روی کتاب 
# 2 شعر حق خوانم نه باطل حکمت و قوت خرد  %~% آنچه روی دل کند سوی حق و دارالثواب 
# 3 شعر خوانم کاورد ارواح را در اهتزاز  %~% لرزه افتد در بدن معنی چو بگشاید نقاب 
# 4 در مقامی کاندر و سنجند نقد هر سخن  %~% آن سخن کان تن بلرزاند نیاید در حساب 
# 5 شور در سر نور در دل افکند اشعار حق  %~% شیب را سازد شباب و قشر را سازد لباب 
# 6 روح در پرواز آید زاستماع بیت بیت  %~% افکند در سینه آتش آورد در دیده آب 
# 7 شعر حق پرمغز و شعر باطل از معنی تهی  %~% آن بود دریای مواج این بود همچون حباب 
# 8 آن غزل خوانم که هر کو بشنود بیخود شود  %~% با سراپای وجود او کند کار شراب 
# 9 آن غزل خوانم که جانرا سوی علیین کشد  %~% از جمال شاهد مقصود بر گیرد حجاب 
# 10 آن غزل خوانم که در وی معنی قرآن بود  %~% گر فرود آید بکهسار از خجالت گردد آب 
# 11 آن غزل خوانم که بر دل سرد گرداند جهان  %~% جان شود مشتاق رحلت زین کهن دیر خراب 
# 12 جلوه های معنیش جان در دل سامع کند  %~% تا حیات تازه یابد گردد از حق کامیاب 
# 13 بشنود گر عابدان بیند رخ معبود را  %~% از میان عابد و معبود برخیزد حجاب 
# 14 گر بگوش زاهد آید بیتی از ابیات او  %~% بگذرد ز انکار اهل دل شود مست و خراب 
# 15 نیست شعر من چو شعر شاعران خالی زمغز  %~% تا توانی دل بتاب از شعر فیض و رو متاب
PageV1P0061
### || [genre: Gh]
# 1 عشق پرداز ما مرا دریاب  %~% ای بلای خدا مرا دریاب 
# 2 سوخت از آتش هوس جانم  %~% بردم آبم هوا مرا در یاب 
# 3 لحظه لحظه خودی و خود بینی  %~% گیردم از خدا مرا دریاب 
# 4 صحبت خلق دورم از حق کرد  %~% عمر من شد هبا مرا در یاب 
# 5 هر دم آید گرانی از طرفی  %~% گیرد از من مرا مرادریاب 
# 6 در گلو غصه قصه در دل ماند  %~%  محرم رازها مرا دریاب 
# 7 کشت بیگانه ام به غمخواری  %~% یکره ای آشنا مرا دریاب 
# 8 نزدم در رضای حق نفسی  %~% برضای خدا مرا دریاب 
# 9 بگدائی بدین در آمده ام  %~% نظری کن شهامرا دریاب 
# 10 فیض را سوی حق نشانی ده %~% رهبر وراهنمای مرا دریاب
PageV1P0062
### || [genre: Gh]
# 1 بیمار زارم دریاب دریاب  %~% جز تو ندارم دریاب دریاب 
# 2 در راه عشقت از پا فتادم  %~% رحمی که زارم دریاب دریاب 
# 3 دو از رخ تو در خاک و در خون  %~% جان می سپارم دریاب دریاب 
# 4 جان شد خیالی تن شد هلالی  %~% زار و نزارم دریاب دریاب 
# 5 با سخت جانی ابرو کمانی  %~% افتاده کارم دریاب دریاب 
# 6 شد زاشک خونین رویم منقش  %~% زیبا نگارم دریاب دریاب 
# 7 دل شد زشوق آب بشتاب بشتاب  %~% طاقت ندارم دریاب دریاب 
# 8 شد در فراقت نامهربانا %~% از دست کارم دریاب دریاب
# 9 مشکل که فیضت زین غم برد جان  %~% بیمار و زارم دریاب دریاب 
PageV1P0063
### || [genre: Gh]
# 1 شبی رو بحق آر ای جان مخسب  %~% بنال از غم درد پنهان مخسب 
# 2 ترا چاره باید از بهر درد  %~% بسوز شبش ساز درمان مخسب 
# 3 بیک شب اگر چاره شد خواب کن  %~% وگرنه شبی دیگر ای جان مخسب 
# 4 کجا یک شب و ده شب این میشود  %~% بمان خواب راحت بدو نان مخسب 
# 5 نخسبی بسی شب ز درد تنت  %~% اگر جان زتن به بود هان مخسب 
# 6 بخسب از نفهمیده درد جان  %~% و گرنه بجای عزیزان مخسب
# 7 چو خواب آیدت سربزانو بنه %~% ببستر میفت و بسامان مخسب 
# 8 سحر گه خروسان خروشان شوند  %~% تو هم چون خروسان خروشان مخسب 
# 9 اگر خواب تن را فزونی دهد %~% برد روح را خواب نقصان مخسب 
# 10 اگر اول شب نخسبی چو فیض  %~% چو نیمی رود یا که ثلثآن مخسب 
PageV1P0064
### || [genre: Gh]
# 1 بده پیمانه سرشار امشب  %~% مرا بستان زمن ای یار امشب 
# 2 ندارم طاقت بار جدائی  %~% مرا از دوش من بردار امشب 
# 3 نقاب من زروی خویش برگیر  %~% برافکن پرده از اسرار امشب 
# 4 زخورشید جمالت پرده بردار  %~% شبم را روز کن ای یار امشب 
# 5 بیا از یکدیگر کامی بگیریم %~% فلک در خواب و ما بیدار امشب 
# 6 شب قدر و ملایک جمله حاضر  %~% مهل ساقی مرا هشیار امشب 
# 7 از آن لب شربت بیهوشیم ده  %~% مرا با خویشتن مگذار امشب 
# 8 ببویت دم بدم از جارود دل  %~% قرار دل تو باش ای یار امشب 
# 9 بسی محنت که از هجرانکشیدم  %~% دلم را باز ده دلدار امشب 
# 10 ببالینم دمی از لطف بنشین  %~% مرا مگذار بی تیمار امشب 
# 11 بدست خویشتن تیمارمن کن %~% مرا مگذار با اغیار امشب 
# 12  نخواهم داشت از دامان جان دست  %~% سر فیضست و پای یار امشب 
PageV1P0065
### || [genre: Gh]
# 1 سالک راه حق بیا همت از اولیا طلب  %~% همت خود بلند کن سوی حق ارتقا طلب 
# 2 فاش ببین که دعا روی خدا در اولیا  %~% بهر جمال کبریا آئینة صفا طلب 
# 3 گفت خدا که اولیا روی من و ره منند  %~% هر چه خواهی از خدا بر در اولیا طلب 
# 4 سرور اولیا نبیست و زپس مصطفی علی است %~% خدمت مصطفی کن و همت مرتضی طلب 
# 5 پیروی رسول حق دوستی حق آورد  %~% پیروی رسول کن دوستی خدا طلب 
# 6 چشم بصیرتت بخود نور پذیر کی شود  %~% نور بصیرت دل از صاحب انما طلب 
# 7 شرع سفینه نجات آل رسول ناخدات %~% ساکن این سفینه شو دامن ناخدا طلب 
# 8 دل بدمم بگوش هوش میفکنند این سروش  %~% معرفت ار طلب کنی از برکات ما طلب 
# 9 خسته جهل را بگوی خیز و بیا بجست جوی  %~% از برما شفا بجو از دم ما دعا طلب 
# 10 مفلس بینوا بیا از در ما بجوا نوا  %~% صاحب مدعا بیا از در ما دوا طلب 
# 11 چند زپست همتی فرش شوی برین زمین  %~% روی بروی عرش کن راه سوی سما طلب
# 12 چیست سما سمای غیب ممکلت بری زعیب  %~% جای بقای جاودان سعی کن آن بقا طلب
# 13 نیست خوشی در این سرا کیست بجز غم و عنا  %~% عیش در این سرا مجو عیش در آن سرا طلب 
# 14 راحت و امن و عافیت گر طلبی درین جهان  %~% زهد و قنوع پیشه کن مملکت رضا طلب
# 15 هست طلب بحق سبب گر بسزا بود طلب  %~% هر چه طلب کنی چو فیض یاوه مگو بجا طلب 
PageV1P0066
### || [genre: Gh]
# 1 بیمار زارم انت الطبیب  %~% درد تو دارم انت الحبیب 
# 2 از تست دردم گرد تو گردم  %~% درمان من کن انت الطبیب 
# 3 بر تو عیانست سوز نهانم  %~% بر سر و اعلان انت الرقیب 
# 4 هر سو کنم رو باشی تو آن سو  %~% با هر من و او انت القریب 
# 5 آمد رهی شی للهی  %~% بهر بهی انت المجیب 
# 6 آمد بر تو خاک در تو  %~% باجرم بی حد انت الحسیب 
# 7 هم چشم گریان هم دل پشیمان %~% ترسان و لرزان انت المهیب
# 8 فیضست و عجزی بر درگه تو  %~%  یا قابل التوب یا استثیب 
# 9 اغفر ذنوبی و استر عیوبی  %~% انی انیب یا مستجیب 
PageV1P0067
### || [genre: Gh]
# 1 تن خاک راه دوست کنم حسبی الحبیب %~% جان نیز در رهش فکنم حسبی الحبیب 
# 2 چون عشق در سرای وجودم نزول کرد  %~% از خویشتن طمع بکنم حسبی الحبیب 
# 3 دل سوخت چون در آتش سودای عشق او  %~% جان هم در آتشش فکنم حسبی الحبیب 
# 4 چون ناصر من اوست چو منصور میروم  %~% خود را بدار عشق زنم حسبی الحبیب
# 5 حلاج عشق چون بزند پنبه تنم  %~% بر دست و بازوی که تنم حسبی الحبیب
# 6 مهرش چو ذره ذره کند پیکر مرا  %~% من در هواش رقص کنم حسبی الحبیب
# 7 دل بر کنم چو فیض زبود و نبود خویش  %~% بر هر چه رای اوست تنم حسبی الحبیب
PageV1P0068
### || [genre: Gh]
# 1 گنج ابدی پیروی حق و عبادت  %~% مفتاح در خیر نمازی بجماعت 
# 2 معنای نمازست حضور دل و اخیات  %~% زنهار بصورت مکن ایدوست قناعت 
# 3 راضی مشو از بندگی تا ننمائی  %~% آداب و شرایط همه را نیک رعایت 
# 4 هر چند که وسواس کنی سود ندارد  %~% خود را ندهی تا بدل و جان بعبادت 
# 5 خواهی بعبادت خللی راه نیابد  %~% میکن دلت از وسوسه دیو حمایت 
# 6 خواهی که زدستت نرود وقت فضیلت  %~% مگذار که تا کار کشد وقت طهارت 
# 7 از دست مده راتبه ورد شبانروز  %~% تا آنکه نویسند ترا ز اهل عبادت 
# 8 برخیزی و وتری بگذاری بسحرگاه %~% مفتوح شود بر رخت ابواب سعادت 
# 9 هرگز نتوانی که تلافی کنی آنرا  %~% گر از تو شود فوت نمازی بجماعت 
# 10 طاعت نپزیرند در آن نیست چه تقوی  %~% زنهار مکن معصیتی داخل طاعت 
# 11 این کار بعادت نشود راست خدا را  %~% هنگام عبادات به پرهیز ز عادت 
# 12 هر رنج که در راه عبادت کشی ای فیض %~% در آخرت آن یابد تبدیل براحت 
PageV1P0069
### || [genre: Gh]
# 1 دلم گرفت ازین خاکدان پر وحشت  %~% ره بهشت کدامست و منزل راحت 
# 2 بلاست صحبت بیگانه و دیار غریب  %~% کجاست منزل مألوف و یار بی کلفت 
# 3 زسینه گشت جدا و نیافت محرم راز  %~% نفس گره شده در کام ماند از غیرت 
# 4 اگر بعالم غیبم دریچه بودی  %~% زدودمی بنسیمی دمی ز دل کربت 
# 5 مگر سروش رحیلی بگوش جان آمد  %~% دل گرفته گشاید زکربت غربت 
# 6 زوصل دوست نسیمی بیار باد صبا  %~% که سخت شعله کشیده است آتش فرقت 
# 7 بجز کتاب انیسی دلم نمیخواهد  %~% زهی انیس و زهی خامشی زهی صحبت 
# 8 اگر اجل دهدم مهلت و خدا توفیق %~% من و خدا و کتابی و گوشه خلوت
# 9 هزار شکر که کاری بخلق نیست مرا  %~% خدا پسند بود فیض را زهی همت 
PageV1P0070
### || [genre: Gh]
# 1 گرانی از بدرون آید از در جنت  %~% برون روم زدر دیگر ای فلان همت 
# 2 خیال قرب گرانان دلم گران دارد  %~% چو جای دیدن ایشان و کلفت صحبت 
# 3 شود زدور چو سنگین عمامه پیدا  %~% نعوذ بالله از این قوم فاقرؤا تبت 
# 4 بسر ببسته و پیچیده حبلهای مسد  %~% برد زحبلش حماله الحطب غیرت 
# 5 عمامهای گران بر سرگران جانان  %~% چو کوه بر سر کوهیست در دل الفت 
# 6 از آن عمامه سنگین بسر نهد سنگین  %~% که بر زمین بنشاند قراره کلفت 
# 7 اگر عمامه سنگین گران بسر ننهند  %~% زجا گیرد و در آید جهان همه وحشت 
# 8 بمعنی است گران چونکه بر دلست گران  %~% تنش اگر چه سبک باشد از ره صورت
# 9 خدا زشر گرانش نگاه میدارد  %~% کسی که خوی کند همچو فیض با خلوت 
PageV1P0071
### || [genre: Gh]
# 1 قد تجلی جماله جلوات  %~% و تبدی جلاله سطوات 
# 2 لم یدع فی الصدور من قلب  %~% سلبه للقوب بالحرکات 
# 3 لم یذر فی الرؤس من عقل  %~% قهره للعقول باللمخات 
# 4 من رای مره محاسنه  %~% حار فیها و حام فی الفلوات 
# 5 ما سهی بالسهام ذو غرو  %~% سببه للعقول بالغمزات 
# 6 طعمه فی افواد ما احلاه  %~% غمزه بالعیون و الخفیات 
# 7 فاق حسن المدح قاطبه  %~% حسنه فی لطایف الجلوات 
# 8 قال لی بالجنان ما تفنع  %~% قلت بعد الوصال ذاهیهات 
# 9 ذفت ذاک الشراب کیف اسلو  %~% بسراب بقعیه الخطرات 
# 10 فیض دع ذا و لاتقل شططا  %~% فشراب الکلام ذو سکرات 
# 11 و توجه حباب قدس الحق %~% بحضور صفا من الکدرات
# 12  کم معادن بدن من الملوک  %~% لقلوب تکاید الخلوات 
PageV1P0072
### || [genre: Gh]
# 1 یک نظر مستانه کردی عاقبت  %~% عقل را دیوانه کردی عاقبت 
# 2 با غم خود آشنای کردی مرا  %~% از خودم بیگانه کردی عاقبت 
# 3 در دل من گنج خود کردی نهان  %~% جای در ویرانه کردی عاقبت 
# 4 سوختی در شمع رویت جان من %~% چاره پروانه کردی عاقبت 
# 5 قطره اشک مرا کردی قبول  %~% قطره را در دانه کردی عاقبت 
# 6 کردی اندر کل موجودات سیر  %~% جان من کاشانه کردی عاقبت 
# 7 زلف را کردی پریشان خلق را  %~% خان و مان ویرانه کردی عاقبت 
# 8 مو بمو را جای دلها ساختی  %~% مو بدلها شانه کردی عاقبت 
# 9 در دهان خلق افکندی مرا  %~% فیض را افسانه کردی عاقبت 
PageV1P0073
### || [genre: Gh]
# 1 بدل و بجان زد آتش سبحات حسن و زیبت  %~% بجهان فکند شوری حرکات دلفریبت 
# 2 دل عالمی زجا شد زتجلی جمالت  %~% دو جهان بهم برآمد زکرشمه غریبت
# 3 تو گل کدام باغی چه شود دهی سراغی  %~% که برم بدیده و سر نه بدامن بجیبت 
# 4 گل گلشن وفائی همه مهری و وفائی  %~% چه شود که گوش داری بفغان عندلیبت 
# 5 بنشین دمی به پیشم برهان دمی زخویشم  %~% بحلاوت خطانت بملاحت عتیبت 
# 6 بنشین دمی و بنشان غمی از دل پریشان  %~% بنوید لطف و احسان که بمردم از تهیبت 
# 7 بنشین دمی و برخیز بزن آتشی و بکریز  %~% بکجا روی که من دست ندارم از رکیبت 
# 8 دل من نمی شکیبد زجمال دوست زاهد  %~% تو که طالب بهشتی تو و وعده و شکیبت 
# 9 من و رو برو و نقدا تو و انتظار فردا  %~% من و صحبت حبیبم تو و نسیه و نصیبت
# 10 بدر تو فیض آمد بامید آنکه یابد  %~% زعطای بیشمارت زنوال بی حسیبت 
PageV1P0074
### || [genre: Gh]
# 1 بکجا روم زدستت بچه سان رهم زشستت  %~% همه جا رسیده شستت همه را گرفته دستت 
# 2 بکشی بشست خویشم بکشی بدست خویشم  %~% بکش و بکش که جانم بفدای دست و شستت 
# 3 بمن فقیر مسکین چو گذر کنی بیفکن  %~% نظری چنانکه دانی بزکوه چشم مستت 
# 4 بنوازی ار گدائی به تفقد و عطائی  %~% نکنی ازین زبانی نرسد از آن شکستت 
# 5 نگهی بناز میکن در فتنه باز میکن  %~% بره نظاره بس دل بامید فتنه هستت 
# 6 کنیم خراب و گوئی زچه اینچین شدستی  %~% زنگاه نیم مستت زدو چشم می پرستت 
# 7 بسخن حیات بخشی بنگاه جان ستانی  %~% بکن آنچه خواهدت دل چه زنیکوئی گستت 
# 8 کند آرزو کسی کو سر همتش بلندست  %~% که نهد سری بپایت که شود چه خاک پستت 
# 9 بدرت شکسته آیم تو نپرسیم که چونی  %~% برهت فتاده نالم تو نگوئیم چه استت 
# 10 چه شود گر التفاتی بکنی بجانب فیض  %~% سر لطف اگر نداری ره قهر را که بستت 
PageV1P0075
### || [genre: Gh]
# 1 اگر راه یابم ببوم و برت  %~% سراپا قدم گردم آیم برت 
# 2 بکویت بیابم اگر رخصتی  %~% ببوبت کنم عیش در کشورت 
# 3 ندارم شکیب از تو ای جان من  %~% تو آئی برم یا من آیم برت 
# 4 قدم رنجه فرما بیا بر سرم  %~% بقربان پایت بگرد سرت 
# 5 وگرنه بده رخصتی بنده را  %~% که سرپای سازم بیایم برت 
# 6 تو آئی دل و جان نثارت کنم  %~% من آیم شوم خاک ره بر درت 
# 7 نیم گرچه شایسته صحبتت  %~% ولی هستم از جان و دل چاکرت 
# 8 جز این آرزو نیست در دل مرا %~% که پیوسته باشد سرم بر درت
# 9 چو فیض از غم عشق گردم غبار  %~% مگر بادم آرد ببوم و برت 
PageV1P0076
### || [genre: Gh]
# 1 گل بنفشه دمیدن گرفت گرد عذارت  %~% نه چشم بد نگریدن گرفت گرد عذارت 
# 2 غلط نه این ونه آن دودآه عاشق زارت %~% بلند گشت و رسیدن گرفت گرد عذارت 
# 3 نه آنجمال دلاویز بس که داشت حلاوت %~% سپاه مور چریدن گرفت گرد عذارت 
# 4 غلط که آهوی چشم توکرد نافه گشائی  %~% نسیم مشک وزیدن گرفت گرد عذارت 
# 5 نه خال گوشه چشم از نگاه گرم تو گردید  %~% تمام آب و چکیدن گرفت گرد عذارت 
# 6 غلط که طوطی جان در هوای قند لب تو  %~% قفس شکست و پریدن گرفت گرد عذارت
# 7 نه بحر خس بساحل فکند عنبر سارا  %~% مریض دل چو طپیدن گرفت گرد عذارت 
# 8 که عکس غلط در آینه جمال تو افتاد  %~% زلاله چون نگریدن گرفت گرد عذارت 
# 9 نه در هوای رخت بود ذره سان همه دلها  %~% بسوخت چونکه رسیدن گرفت گرد عذارت 
# 10 غلط که آن مژهای سیاه سایه فکن شد  %~% چو سایه عکس فتیدن گرفت گرد عذارت 
# 11 غلط که حسن نقابی بروی خویشتن افکند  %~% زشرم دیده چو دیدن گرفت گرد عذارت 
# 12 نه ترک ناز ملوکانه نرگس مستت  %~% سپاه آه خریدن گرفت گرد عذارت 
# 13 غلط نداشت دل سوخته چو تاب فراقت  %~% زسینه جست و تنیدن گرفت گرد عذارت 
# 14 به باغ روی ترا آب داد فیض ز دیده  %~% چنانکه سبزه دمیدن گرفت گرد عذارت 
PageV1P0077
### || [genre: Gh]
# 1 گفتم چه چاره سازم با عشق چاره سوزت  %~% گفتا که چاره آورد این کارها بروزت 
# 2 گفتم که سوخت جانم در آتش فراقت  %~% گفتا که کار خامست باید جفا هنوزت 
# 3 گفتم زسوز هجران آمد مرا بلب جان  %~% گفتا که سازی آخر سربرکند زسوزت 
# 4 گفتم تموز هجران در من فکند آتش  %~% گفتا بهار وصلی آید پس از تموزت 
# 5 گفتم که با سگانت دیریست آشنایم  %~% گفتا بلی ولی من نشناختم هنوزت 
# 6 گفتم که نیست جایز از عاشقان بریدن  %~% گفتا که ما معافیم از جان لایجوزت 
# 7 سربسته حیرت افزود آیا چها کند باز  %~% با اهل دانش ای فیض گرحل شود رموزت 
PageV1P0078
### || [genre: Gh]
# 1 اگر ساغر دهد ساقی ازین دست  %~% بیک پیمانه از خود میتوان رست 
# 2 حریفانرا چه حاجت با شرابست  %~% اشارتهای ساقی میکند مست 
# 3 چه لازم روی از مادر کشیدن  %~% بمژگان هم دل ما می توان خست 
# 4 به بستن من خوشم تو با شکستن  %~% بنو هر لحظه عهدی میتوان بست 
# 5 خوشا آن دل که از اغیار ببرید  %~% خوشا آن جان که از جز یار بگسست 
# 6 خوشا آن دل که با دلدار آمیخت  %~% خوشا آن جان که با جانانه پیوست 
# 7 خوش آن کو از سر کونین برخواست  %~% بخلوت خانة توحید بنشست 
# 8 بامید تو افکندند بسیار  %~% نیامد جز مرا این صید در شست
# 9 بلندی می تواند کرد بر چرخ  %~% کسی کاو نزد تو چون فیض شد پست 
PageV1P0079
### || [genre: Gh]
# 1 از عتاب تو پناهم خوی تست  %~% وزعقاب تو مفرم سوی تست 
# 2 از تو هر دم میگریزم سوی تو  %~% بیم من از تو امیدم سوی تست 
# 3 دیدة دل محو روی تو مدام  %~% قبلة چشم دلم ابروی تست 
# 4 هستی من از خطاب امر کن  %~% مستی من از لب دلجوی تست 
# 5 نیست در عالم بجز تو دوستی  %~% هر که دارد دوستی بر بوی تست 
# 6 محسنانرا تو بر احسان داشتی  %~% هر کجا خوئیست خوش آنخوی تست 
# 7 حب محبوبان زحبت شمة  %~% حسن خوبان پرتوی از روی تست 
# 8 چشم خوبان کان دل از جا میبرد  %~% غمزة از نرگس جادوی تست 
# 9 پس گدا کردی زلطفت پادشاه  %~% فیض مسکین هم گدای کوی تست
# 10 نیست از ما غیرنامی اوست خود را دوست دوست  %~% نیست ما را مائی مائی اگر هست اوست اوست 
PageV1P0080
### || [genre: Gh]
# 1 این تن ما از روان روشن ما روشنست  %~% وین دل ما از ریاضات تن ما روشنست 
# 2 هر خیالی کرد دشمن نوری اندر سینه تافت %~% سینه ما از جفای دشمن ما روشن است 
# 3 صمت حکمت میفزاید در دل اهل خرد  %~% خاطر ما از زبان الکن ما روشن است 
# 4 از دهان ما شنید و در دل خود جای داد  %~% آن دل حکمت پذیر از روزن ما روشنست 
# 5 چشم دل را کارفرما تا که روشن تر شود  %~% دیده حق بین ما از دیدن ما روشن است 
# 6 آب و تاب حسن را از عشق باشد پرورش  %~% شمع روی مهوشان از روغن ما روشن است 
# 7 تا بود جان در تن ما اشک و آه ما بجاست  %~% مستمر گرمابه گرم و کلخن ما روشن است 
# 8 هم زهجرش آتشی در جان ما افروخته  %~% هم زوصلش این دو چشم روشن ما روشن است
# 9 میشود دل مشتعل از اشتیاق دوست فیض %~% این سخن از شعله دل در تن ما روشن است 
PageV1P0081
### || [genre: Gh]
# 1 ای که در راه خدایت چشم غیرت رهبرست  %~% باغ را بنگر که از آثار رحمت اخضر است 
# 2 کیف یحیی الارض بعد الموت را نظاره کن  %~% تا عیان گردد ترا بعثی که حشر اکبر است 
# 3 سبغة الله را نگر آثار قدرت را به بین  %~% حبذا آیات آنگو خالق خشک و ترست 
# 4 بر درختی راست تسبیحی و ذکری در سجود  %~% از زبان حال بشنو گوش جانت گر کراست 
# 5 یک از شاخها را بر درختان جا بجا  %~% در ثنای حق زهر برگی زبان دیگر است 
# 6 زبان بیزبانی نیز دارد رازها  %~% لیک گوش جاهلان از استماع آن کر است 
# 7 بر ورق از هر درخت آیات حق را دفتریست %~% آنکسی خواند که او را چشم و گوشی دیگر است 
# 8 هر رگی از هر ورق از صنع بیچون آیتی است  %~% آن رسد در سر آن آیت که حکمت را در است 
# 9 حکمت این رنگها و نقش ها در برگها  %~% آن کسی فهمد که او را عقل و هوشی در سر است 
# 10 با زبان حال گوید در بهار اشکوفها  %~% هی چی لطفست این که درما از خدای اکبرست 
# 11 هر گلی و سبزه را بر درخت و بر زمین  %~% رنگ در رنگ و طراوت در طراوت مضمر است 
# 12 سیم و زر کرده نثار مقدم صاحبدلان  %~% هرشکوفه یا گلی را کو بکف سیم و زر است 
# 13 غنچه دلتنگ است و گل خندان و بلبل درفغان  %~% لطف و قهر از باطن هر یک بنوعی مظهر است 
# 14 لطف و قهرش در شقایق گشته با هم جلوه گر  %~% از درون دل داغدار و از برون رخ احمر است 
# 15 نرگس بیمار با ساقی سراید بر منار  %~% اسم دیگر بر زبان سوسن و نیلوفرست 
# 16 فصل تابستان بود هر میوه را جلوه  %~% هر یکی را رنگی و بوئی و طعم دیگر است 
# 17 در خزان انواع الوان بر درختان جلوه گر  %~% چشم هر سوافکنی هر یک زدیگر بهتر است 
# 18 در زمستان میکند پنهان عبادت را درخت  %~% از برون گر خشک بینی از درون سبز و ترست 
# 19 بیگمان هر کو تأمل در چنین صنعی کند  %~% هم بصر هم سمع یابد گر دلش کور و کرست
# 20 سوی باغ آ فیض و اسرار الهی را به بین  %~% نیست دیدن چون شنیدن این دگر آن دگر است
PageV1P0082
### || [genre: Gh]
# 1 یارب چمن حسن تو خرم زچه آبست  %~% کاندر نظرم هر چه بجز تست سرابست 
# 2 غیر از دل عشاق تو معمور ندیدیم  %~% گشتیم سراپای جهان جمله خرابست 
# 3 هر کس که چشید از می عشق تو نشد پیر  %~% مستان غمترا همه عمرشبابست 
# 4 در عهد صبا توبه شکستیم بصهبا  %~% دیریست که سجاده مارهن شرابست 
# 5 رندی که بمستی گذراند همه عمر  %~% فارغ زغم پرسش و اندوه حسابست
# 6 هشیار کجا گردد زآشوب قیامت  %~% آن مست که از نشأه چشم تو خراب است
# 7 بر بحرو بر و خشک و تر دهر گذشتیم  %~% جز آب رخ دوست جهان جمله سرابست
# 8 پرکن ز می صاف غزل ساغر دیوان  %~% جانرا می بی دردسر ای فیض کتابست
# 9 گر میکده ویران و خرابات خرابست  %~% در هر نگه چشم تو صد گونه شرابست
# 10 هم گردش چشم تو مگر با خودش آرد  %~% آن مست که از گردش چشم تو خرابست 
# 11 بیدار کجا گردد از آشوب قیامت  %~% آن دیده که با فتنه چشم تو بخوابست
# 12 پروا نکند زآتش جانسوز جهنم  %~% آن سینه که بر آتش عشق توکبابست 
# 13 با آنهمه تمکین که سراپای تو دارد  %~% چون عمر زما میگذری این چوشتابست
# 14 زان لطف نهان با دل ما هیچ نکردی  %~% باری همه گر قهر و عتابست حسابست
# 15 تنها نه دل فیض خراب از نگه تست  %~% کو دل که نه زآن غمزه مستانه خرابست 
PageV1P0083
### || [genre: Gh]
# 1 آهنگ جانان کرد جان ایمطرب آهنگی بس است  %~% دیوانه شد دل زان پری دیوانه را رنگی بسست 
# 2 ما مست پیغام وئیم شیدای دشنام وئیم  %~% صلح از برای مدعی ما را از او جنگی بس است 
# 3 کی بیخودان بوی او دارند تاب روی او  %~% در دست ما آشفتگان از زلفش آونگی بس است 
# 4 مطرب نوا را ساز کن برگ و نوا آغاز کن  %~% گو جان و دل پرواز کن ما را بت سنگی بس است 
# 5 سنگین دلا سنگین دلا با ما مکن جور و جفا  %~% ماخستگان نازک دلیم این شیشه راسنگی بس است 
# 6 دل بیخودی آغاز کرد آهنگ رفتن ساز کرد  %~% یا آه درد آلوده یا نغمه چنگی بس است 
# 7 از عشق جانان سرخوشیم بگذار تا خواری کشیم  %~% تا می نمیخواهیم ما عشاق را ننگی بس است 
# 8 ما در درون دل خوشیم گودر برون تنگی کشیم  %~% وسعت جه باشد سینه را جا کلبه تنگی بس است
# 9 هر کس بود در کار خود فیض و خیال یار خود  %~% زهاد را بوئی بس و عباد را رنگی بس است 
PageV1P0084
### || [genre: Gh]
# 1 مرا که دل زغم معصیت ورق و رقست  %~% امید نور تجلی زحق طبق طبق است 
# 2 غمم ازو بود و شادمانی دل او  %~% زیمن دوست همه درد من بیک نسق است 
# 3 گناه ما چو خجالت در آسمان افکند  %~% که بارش اینهمه کرد و هنوز در عرقست 
# 4 سپهر نیست که دود دل عزیز انست  %~% نشان خون دلست اینکه بر افق شفق است 
# 5 نهم قضای خداوند را سر تسلیم  %~% که بنده را زکتاب خدا همین سبق است 
# 6 فروغ حسن تو را هست سوی حق روشن  %~% که این صباحت آن آفتاب را فلق است 
# 7 جواهر و در و زیور ابر کف حوران  %~% نثار روی ترا زآسمان طبق طبق است 
# 8 تو گر فرشته و حوری و گر بشری  %~% مپوش روی که نظاره تو یاد حق است 
# 9 سخن تمام نگردد زیک غزل ای فیض %~% اگرچه گفته تو صفحه دو صدورق است 
PageV1P0085
### || [genre: Gh]
# 1 بنده او من و او خدای منست  %~% من برای وی و او برای منست 
# 2 مقصد اصلی ندای کنم  %~% سایر خلق چون صدای منست 
# 3 هادی این رهم صلا بزنید  %~% هر کرا پیرو هدای منست 
# 4 میروم بر براق عشق سوار  %~% قبه آسمان درای منست 
# 5 پیشوا و امام قافله ام  %~% همه خلق در قفای منست 
# 6 آفتاب سپهر امر منم  %~% خلق را نور از ضیای منست 
# 7 فلک از های و هوی من در رقص %~% در ملک نیز های های منست 
# 8 هر چه در عالم کبیر بود  %~% جمله در جبه و ردای منست 
# 9 آفرینش اگر کلان ور خرد  %~% همه در سایه لوای منست 
# 10 زیر این قبه نیست خانه من  %~% عرصه لامکان سرای من است 
# 11 غربت افکنده است بر خاکم  %~% صدر ایوان عرش جای من است 
# 12 سرو پرواز لامکان دارم  %~% کره چرخ بند پای من است 
# 13 چون شدم گرم این سخنها گفت %~% با من آنکس که رهنمای من است
# 14  فیض بس زین بلند پروازی  %~% این صفتهای اولیای من است 
PageV1P0086
### || [genre: Gh]
# 1 دلم پیوسته با مهرش قرین است  %~% محبت خاتم دلرا نگین است 
# 2 سرم ویرانه گنج الهی  %~% دلم دیوانه عقل آفرین است 
# 3 دو عالم در سر من جای دارد  %~% نه پنداری وجود من همین است 
# 4 گهی پرواز بالا آسمانم  %~% اگرچه آشیان من زمین است 
# 5 سرمن کرسی سلطان عشق است  %~% دل من معنی عرش برین است 
# 6 فضای سینه ام منزلگه دوست  %~% درون این صدف در ثمین است 
# 7 چو با حق در سخن آیم کلیمم  %~% کلامم آن دم آیات مبین است 
# 8 چو از حق دم زنم پرواز گیرم  %~% مسیحم آندم این تن مرغ طین است 
# 9 بنای چشم بر جانم طلسمیست  %~% درون پیکرم گنجی دفین است 
# 10 سرشت از مهر اهل البیت دارم  %~% از آب کوثرم تخمیر طین است 
# 11 اگر بیگانگان حرفم نفهمند %~% بنزد آشنایان مستبین است 
# 12  اگر بر فیض بارد دم بدم فیض %~% عجب نبود که با حق همنشینست 
PageV1P0087
### || [genre: Gh]
# 1 زمستان خراباتیم پند است  %~% که هر کو عشق بازد هوشمند است 
# 2 خوشا آندل که در زلفی اسیر است  %~% بزنجیر جنون عشق بندست 
# 3 فرو ناریم سر جز بر در دوست  %~% فقیران را سرهمت بلند است 
# 4 همه عالم طلبکارند او را  %~% اگر مومن و گر زنار بندست 
# 5 مرا زاسباب عیش اینجهانی  %~% دل پردرد عشق او پسند است 
# 6 نخواهم از کمند او رهائی  %~% که جانرا رشته عمر این کمند است 
# 7 مدامم چشم بر لطف نهانی است  %~% زعیش جاودان اینهم پسند است 
# 8 همین دانم که تاریکست روزم  %~% نمیدانم شمار عمر چند است 
# 9 مزن از عشق دم بی عشق ای فیض  %~% چو معنی نیست دعوی ناپسندست 
PageV1P0088
### || [genre: Gh]
# 1 نه زلفست آن که دلها را کمندست  %~% هزاران دل بهر موئیش بند است 
# 2 نه اندامست و قد سرویست آزاد  %~% نه گفتار است و لب قندست قندست 
# 3 نه چشمست آنکه بیماریست یا مست  %~% نه ابرو آن کمانی یا کمند است 
# 4 نه حالست آنکه بینی بر عذارش  %~% برای چشم بر آتش سپند است 
# 5 نه مجنونست آنکو دل باو داد  %~% که هر کو شد اسیرش هوشمند است 
# 6 نه بیماری بود بیماری عشق  %~% شفای سینه هر دردمندست 
# 7 ز زلفش تار موئی فیض را بس  %~% از آنشب عمر جاویدان بلند است 
PageV1P0089
### || [genre: Gh]
# 1 کعبه وصل تو پناه منست  %~% طاق ابروت قبله گاه منست 
# 2 چشم فتان مست خونریزت  %~% خود زبیداد خود پناه منست 
# 3 خود ره لشگر غمت دادم  %~% غارت خان و مان گناه منست 
# 4 بنگاهی اگر خراب شدم  %~% چشم مست تو عذرخواه منست 
# 5 شد دلم خون زروی گلگونت  %~% اشک خونین من گواه من است 
# 6 روی و راه دگر نمیدانم  %~% لطف و قهر روی و راه منست 
# 7 فیض روز تو هم تیره از آنست  %~% بخت من هم سیه ز آه منست 
PageV1P0090
### || [genre: Gh]
# 1 گر کشی و گر بخشی هر چه میکنی خوبست  %~% کشتن از تو میزیبد بخشش از تو محبوبست
# 2 گر نوازی از لطفم ور کدازی از قهرم  %~% هر چه میکنی نیکوست التفات مطلوبست 
# 3 گر وفا کنی شاید ورجفا کنی باید  %~% قهرهات مستحسن لطفهات محبوبست 
# 4 جلوه های تو موزون غمزهای تو شیرین  %~% نازها بجای خود شیوهات مرغوبست 
# 5 غمزه را چو سردادی هر چه میکند نیکوست  %~% ناز را چوره دادی هر چه میکند نیکوست 
# 6 دم بدم زنی بر هم آن دو زلف خم در خم  %~% عالم کنی ویران شیوه ترا شوبست 
# 7 یوسف زمانی تو زبده جهانی تو  %~% هر که قدرتو دانست در غم تو یعقوبست 
# 8 دل بعشق ده زاهد دلفسردگی عیبست  %~% حق بهیچ نستاند آن دلی که معیوبست
# 9 وه چه میکند با دل نالهای درد آلود  %~% در غمش بنال ای فیض ناله تو مرغوبست 
PageV1P0091
### || [genre: Gh]
# 1 لب برلبم نه ساقیا تا جان فشانم مست مست  %~% این باقی جان گوبرو آن جان باقی هست هست 
# 2 چشمان مستت را مدام مستان چشم تو غلام  %~% چشمان مستت می بدست مستان چشمش می پرست
# 3 هم چشم مستت فتنه جوهم مست چشمت فتنه خو %~% در هند و در ایران فتد بس فتنه ها زآن ترک مست 
# 4 گرچشم بیمارت بلاست بیمار چشمت را دواست  %~% هم از بلا یابد شفا آنکش بلای عشق خست 
# 5 در پیش خورشید رخت باشد رخ خورشید سهل  %~% در پیش شمشاد قدت باشد قد شمشاد پست 
# 6 موئی شدم زاندیشه تنگ آمدم از فکرتی  %~% آیا میانی هست نیست آیا دهانی نیست هست 
# 7 خواهی خلاصی از بلا در عشق گم شو عاشقا  %~% هر کوشد اندرعشق گم جست از بلا و غصه دست
# 8 گرفیض بودی یارعشق گم گشتی اندرعشق یار  %~% در عشق یار ارگم شدی یارآمدی او را بدست 
PageV1P0092
### || [genre: Gh]
# 1 شوریدگان عشق را ای مطرب آهنگ فناست  %~% برگ نوا را ساز کن ساز ره مستان نواست 
# 2 بیخ طرب در چنک ما اندوه و غم دلتنگ ما  %~% لذات دنیا ننگ ما ما را ببزم دوست جاست 
# 3 زاهدزجنت دم زندسلطان زتاج وتخت وملک  %~% مارانه این زیبدنه آن فوق دوعالم جای ماست
# 4 جا درزمین گوتنگ باش ماراکه درعرش است دل  %~%  در زیر سرگوسنگ باش ما را چو برافلاک پاست 
# 5 بیگانه‌ای ای مشتری ما را تو ارزان میخری  %~% کی میشناسد جنس ما الا کسی کو آشناست 
# 6 گوهر شناسد مشتری کی داندش هر گوهری  %~% آنرا که باشد معرفت داند که این در پر بهاست 
# 7 پرورده عشقیم ما دادیم در دل عیشها %~% ما را زمعشوق ازل در جان و دل پیغامهاست 
# 8 گو غیرما باجنگ باش از عاشقی درننگ باش  %~% آن یار با ما آشتی زین عشق ما را فخرهاست 
# 9 هر درد در عالم بود این فیض میدارد دوا  %~% هم درد من از عشق خواست هم عشق دردم را دواست 
PageV1P0093
### || [genre: Gh]
# 1 نگارا در غمت جانم حزین است  %~% بهر جزو دلم در وی دفین است 
# 2 ترا رحمی بباید یا مرا صبر  %~% چه سازم چون نه آنست و نه اینست 
# 3 امیر حسن را خوی آنچنانست  %~% اسیر خلق را عشق اینچنین است 
# 4 تقاضای جناب حسن آنست  %~% تمنای خیال عشق این است 
# 5 دلم تا خسته ابرو کمانیست  %~% بهر جایم بلائی در کمین است 
# 6 چه سازم با دل سودا پرستی  %~% که بهر بیغمان دایم غمین است 
# 7 چه سازم با جفای بیوفائی  %~% که آئین شکست و عقل و دین است 
# 8 همانا رأی و حکم او همانست  %~% همانا سرنوشت من همین است 
# 9 بلی دلدار با من آنچنانست  %~% از آنحال دل فیض اینچنین است 
PageV1P0094
### || [genre: Gh]
# 1 صحرا وباغ و خانه ندانم کجا خوش است  %~% هرجا خیال روی تو باشد مرا خوش است
# 2 در دوزخ ار خیال توام همنشین بود  %~% یاد بهشت می نکنم بس که جا خوشست 
# 3 غمخوار گومباش غمین از بلای ما  %~% ما عاشقان غمزده را در بلا خوشست 
# 4 با آب چشم و آتش دل گشته ام مقیم  %~% برخاک کوی دوست که آب وهوا خوش است 
# 5 مقصود مازدیدن خوبان لقای تست  %~% زاهد ترا بقا خوش و ما را لقا خوش است 
# 6 خوبست دلبری و جفا و ستمگری %~% گه گه زمهوشان و گهی هم وفا خوش است 
# 7 خوبان این زمانه زکس دل نمیبرند  %~% حسن ارچه در کمال بود با حیا خوش است 
# 8 از دلیران وفا نکند فیض کس طمع  %~% الحق زخوبرویان رسم جفا خوش است 
PageV1P0095
### || [genre: Gh]
# 1 گفتم که روی خوبت از من چرا نهانست  %~% گفتا تو خود حجابی ورنه رخم عیانست 
# 2 گفتم که از که پرسم جانا نشان کویت  %~% گفتا نشان چه پرسی آن کوی بی نشانست 
# 3 گفتم مرا غم تو خوشتر زشادمانی  %~% گفتا که در ره ما غم نیز شادمانیست 
# 4 گفتم که سوخت جانم از آتش نهانم  %~% گفت آنکه سوخت او را کی ناله یا فغانست 
# 5 گفتم فراق تا کی گفتا که تا توهستی  %~% گفتم نفس همین است گفتا سخن همانست 
# 6 گفتم که حاجتی هست گفتا بخواه از ما  %~% گفتم غمم بیفزا گفتا که رایگانست
# 7 گفتم زفیض بپذیر این نیم جان که دارد %~% گفتا نگاه دارش غمخانه تو جانست 
PageV1P0096
### || [genre: Gh]
# 1 سبزه خط تو دیدن چه خوش است  %~% در بهار تو چریدن چه خوش است 
# 2 در جمالت نگرستن چه نکوست  %~% گل زگلزار تو چیدن چه خوشست 
# 3 از دهان تو گرفتن کامی  %~% شکر از تنک کشیدن چه خوش است 
# 4 جای در سایه زلفت کردی  %~% مو بموی تو رسیدن چه خوش است 
# 5 در تمنای وصالت تا حشر  %~% تلخی مرگ چشیدن چه خوشست 
# 6 گله دوست شمردن بر دوست  %~% زان دهان عذر شنیدن چه خوش است 
# 7 در مجاز تو حقیقت گفتن  %~% پرده در پرده دریدن چه خوش است 
# 8 شکر از مصر معانی بیان  %~% زنی خامه کشیدن چه خوشست
# 9 فیض شوری بجهان افکندی  %~% سخنان تو شنیدن چه خوشست 
PageV1P0097
### || [genre: Gh]
# 1 سوی تو بی تاب دویدن خوشست  %~% برقع از آن روی کشیدن خوشست 
# 2 می زدهان تو کشیدن نکوست  %~% جان زلبان تو مکیدن خوش است 
# 3 در هوس بوسه لعل لبت  %~% جان بلب کام رسیدن خوش است 
# 4 گوشه ابروی تو آن ماه نو  %~% بر رخ خورشیدن تو دیدن حوشست 
# 5 نیست به از باغ رخت روضه %~% سیب زنخدان تو چیدن خوش است 
# 6 فیض زمیخانه لعل لبش  %~% ساغر سرشار کشیدن خوش است 
# 7 قصه شیرین لبش دم بدم  %~% از نی کلک توشنیدن خوشست 
PageV1P0098
### || [genre: Gh]
# 1 من و هزار گدا همچو من بنزد تو هیچست  %~% گدا چه پادشهان زمن بنزد تو هیچست 
# 2 کجا رسند بحسن تو دلبران خطائی  %~% بتان چین و خطا و ختن بنزد تو هیچست 
# 3 ندیده روی تو ورنه به بت کجا نگرستی  %~% نکوترین بتی از برهمن بنزد تو هیچست 
# 4 بهار عارض تو برد آبروی بهاران  %~% بهار و گلشن و طرف چمن بنزد تو هیچست 
# 5 ببوی زلف تو کی میرسد نسیم بهاری  %~% عبیر و عنبرو مشک ختن بنزد توهیچست 
# 6 بنفشه چیست سمن کیست پیش زلف و رخ تو  %~% بنفشه وسمن ونسترن بنزد تو هیچست 
# 7 نبات و قند بدان لب کجا رسد بحلاوت  %~% نبات و قندو شکر من بمن بنزد توهیچست 
# 8 کجا لطافت دندان تست عقد گهر را  %~% صفای گوهر و در عدن بنزد تو هیچست 
# 9 به پیش قد تومر سرو را چه قدر و چه رفعت  %~% قد صنوبر و سرو چمن بنزد تو هیچست 
# 10 بگرید ار همه عمر از فراق روی تو عاشق  %~% نگوئیش که چه خواهی زمن بنزد تو هیچست 
# 11 هلاک گشت اگرعاشق از غم وهم اگر زیست  %~% هلاک گشتن چون زیستن بنزد تو هیچ است
# 12 خموش گردد اگر فیض ور غزل بسراید  %~% خموش گشتنش و دم زدن بنزد تو هیچ است 
PageV1P0099
### || [genre: Gh]
# 1 در غمزه مستانه ساقی چه شرابست  %~% کز نشأه آنجان جهان مست و خرابست 
# 2 هشیار نه یک زاهد و مخمور نه یک مست  %~% مستست تر و خشک جهان اینچه شرابست 
# 3 عشقست روان در رک و در ریشه جانها  %~% ذرات جهان مست ازین باده ناب است 
# 4 از عشق زمین جام شرابی است لبا لب  %~% وین چرخ نگونسار برین جام حباب است 
# 5 جان می طلبد غمزه ات ای ساقی مستان  %~% پیمانه ما پرنشده است این چه شتاب است 
# 6 از چشم سیه مست تو هستند جهانی  %~% زان میکده ویران و خرابات خراب است 
# 7 مگذار که یکذره بماند زوجودش  %~% خورشید دل آرای ترا فیض نقابست 
PageV1P0100
### || [genre: Gh]
# 1 دمبدم دل ما را از الست پیغام است  %~% از بلی بلی جانرا تازه تازه اسلامست 
# 2 خاص می نه پندارد کاین بروز اول بود  %~% بعد از آن سخن بگسست این عقیده عامست 
# 3 گوش هر خدا بینی مستمع بود از حق  %~% وانکه او نمی بیند بی گمان که او خامست 
# 4 هر دو کون را ایزد دم بدم در ایجاد است  %~% خلق راست راز کن مستی که بی جام است 
# 5 بهر صید جان پاک دامها کنند از خاک  %~% تا شود به از املاک یا رب این چه انعامست 
# 6 مرغهای جان آید در شباک تن افتد  %~% در بلا شود پخته زانکه بی بلا خام است 
# 7 فوج فوج از آن عالم آورند جانها را  %~% تا کدام ناکام و تا کدام را کامست 
# 8 زمره سعید آیند زمره شقی گردند  %~% تا چه در قضا رفته تا چه هر کرا نامست 
# 9 زآتش غم عشقی جان و دل نشد پخته  %~% ساز ره نکردی فیض کار بارو تو خامست 
PageV1P0101
### || [genre: Gh]
# 1 صورت انسان دگر معنی آن دیگر است  %~% صورت انسان مس و معنی انسان زرست 
# 2 مس چه بودلحم وپوست زرچه بودعشق دوست %~% این مس اگر زر شود ازدو جهان بر ترست 
# 3 عشق بود روح دین چشم و چراغ یقین  %~% هر که درو عشق نیست کفر درو مضمرست 
# 4 عشق رساند ترا تا به جناب خدا  %~% در ره اطوار صنع راهرو و رهبرست 
# 5 سوی من آئی دمی بر تو ببارم نمی  %~% از رشحات یمی این سخنم زوترست 
# 6 کاش ترا جای آن باشد و گنجای آن  %~% تا به عیان آورم آنچه بغیب اندرست 
# 7 ظرف تو از حرف عشق جام لبا لب کنم  %~% جنت به قالب کنم گوئی که اینمحشراست 
# 8 مست شوی کف زنان شور بر آری که این  %~% نیست مکرر ستخیز ورنه چه شور و شرست 
# 9 شور نشور است این بعث قبور است این  %~% شرح صدورست این از همه بالاترست 
# 10 این اثر طاعت است زلزله ساعت است  %~% حامله بار افکند مرضعه کور و کرست 
# 11 بر تو عذابست این زانکه همین صورتی  %~% نزد من آو ببین کز دل و جان خوشتر است 
# 12 فیض بهل صوت و حرف بحر مپیما بحرف  %~% غرقه این بحر را دم نزدن بهتر است 
PageV1P0102
### || [genre: Gh]
# 1 زغفلت تو ترا صد حجاب در پیش است %~% صفای چهره جانرا نقاب در پیش است
# 2 بسی کتاب بخواندی کتاب خویش بخوان  %~% زکردهای تو جانرا کتاب در پیش است
# 3 حساب کرده خود کن حساب در چه کنی  %~% که ماند از پس و روز حساب در پیش است 
# 4 عذاب روح مکن بهر مال دنیی دون  %~% عذاب قبر و سوال و جواب در پیش است
# 5 زبهر آنچه زپس ماندت چه میسوزی  %~% زمین و حشر و تف آفتاب در پیش است
# 6 جواب پرسش اعمال خود مهیا کن  %~% شدن ز شرم و خجالت چو آب در پیشست 
# 7 توانی ار بعبادت شبی بروز آری  %~% بکن بکن که بهشت و ثواب در پیشست 
# 8 توانی ار نکنی معصیت بدار فنا %~% مکن مکن که جحیم و عقاب در پیش است 
# 9 زمانی ارنکنی خواب در دل شب ها  %~% شود که در لحدت وقت خواب در پیش است 
# 10 نصیحت تو یکی فیض در دلت نگرفت %~% ترا زگفته خود صد حجاب در پیش است 
PageV1P0103
### || [genre: Gh]
# 1 ای آنکه توئی قبله ارباب کیاست  %~% چون تو نبود راهنمائی بنفاست 
# 2 گر دعوی دانش کنی از بهر مباهات  %~% تسخیر نموده است ترا حب ریاست 
# 3 ای سایس اغیار بتعلیم و هدایت  %~% نفس دغلت را نکنی هیچ سیاست 
# 4 ای حارس بیگانه ز انواع جهالت  %~% خود را نکنی هیچ زابلیس حراست 
# 5 عیب جلی خویش نه بینی بدو دیده  %~% عیب خفی غیر بیابی بفراست 
# 6 گوئی همه را درس بقانون و اشارات  %~% خود هیچ شفائی نبیابی ز دراست 
# 7 تمییز شریفان و خسیسان زتو پرسند  %~% از نفس شریفت نکنی دور خساست 
# 8 باطن همه آلبوده بانواع رذایل  %~% پاکیزه کنی ظاهر خود را زنجاست 
# 9 بینی بدی از کس نکنی صبر بر اخفا  %~% ور نیک عداوت کنی از رشک و نفاست 
# 10 گوئی همه جا عیب کسانرا بعلالا  %~% در خویش نه بینی شره و بخل و شراست 
# 11 اصلاح خود او لیست زدلها خبرت نیست  %~% در کار کسان کار مفرمای کیاست 
# 12 هر تخم که کاری ثمر آن در وی فیض %~% میکن بنکو کاری انواع غراست 
PageV1P0104
### || [genre: Gh]
# 1 راز در دل شده کره محرم کجاست  %~% مردم فهمیده در عالم کجاست 
# 2 در گلو بس قصه دل غصه شد  %~% برنیارم زد نفس همدم کجاست 
# 3 زخم این نامحرمانم دل بخست  %~% محرمی کو در جهان مرهم کجاست 
# 4 غم بخواهد کنند بنیاد مرا  %~% راه آن معموره بی غم کجاست 
# 5 در جهان کو صاحب فهم درست  %~% تا بگوید چاره این غم کجاست 
# 6 در دو عالم یک سخن فهمم بسست  %~% تا دلی خالی کنم آنهم کجاست 
# 7 گشته ام بیگانه از خویش و تبار  %~% عشق را پروای خال و عم کجاست 
# 8 شد مخمر طینت آدم به غم  %~% در بنی آدم دل خرم کجاست 
# 9 نیش نوشی در جهان بی نیش غم  %~% یک گل بیخار در عالم کجاست 
# 10 فیض تا کی شکوه از ابنای دهر  %~% ناله کم کن محرم این دم کجاست 
PageV1P0105
### || [genre: Gh]
# 1 خمار گشت مرا ساقیا شراب کجاست  %~% نکرد چاره این درد درد ناب کجاست 
# 2 شکیب و صبر مفرما نماند صبر و شکیب  %~% مزن زتاب و توان دم توان و تاب کجاست 
# 3 چو نام او شنوم دل در اضطراب آید  %~% دلست مضطرب آن جان اضطراب کجاست 
# 4 شباب عمر بود وصل یار و هجران شیب  %~% زشیب هجر بجان آمدم شباب کجاست 
# 5 دلم گرفت درین خاکدان تیره و تنک  %~% کجاست روزنه این باب حجره را و کجاست 
# 6 گرفت لشکر غم ملک دل بیا مطرب  %~% نی و کمانچه چه شد عود کور باب کجاست
# 7 بیار فیض بخوان از کتاب خود غزلی  %~% مگر دلم بگشاید بیا کتاب کجاست 
PageV1P0106
### || [genre: Gh]
# 1 دل که ویران اوست آباد است %~% جان چو غمناک از او بود شاد است 
# 2 موبمو خویش را بدو بندم  %~% هر که در بند اوست آزاد است 
# 3 این سعادت بسعی می نشود  %~% غم او روزی خداداد است 
# 4 در خرابی بود عمارت دل  %~% خانه دل زعشق آباد است 
# 5 عشق استاد کار خانه ماست  %~% کوشش از ما زعشق ارشاد است 
# 6 هیچ کاری نمیکنیم بخود  %~% همه او میکند که استاد است 
# 7 کار کن کار و گفتگو بگذار  %~% فیض بنیاد حرف برباد است 
PageV1P0107
### || [genre: Gh]
# 1 جمال یار که پیوست بی قرار خود است  %~% چه در قفا و چه در جلوه در قرار خود است 
# 2 همیشه واله نقش و نگار خویشتن است  %~% مدام شیفته زلف تا بدار خود است 
# 3 هم اوست آینه هم شاهد است و هم مشهود  %~% بزیر زلف و خط و خال پرده دار خود است 
# 4 هم اوست عاشق و معشوق و طالب و مطلوب  %~% براه خویش نشسته در انتظار خود است 
# 5 برای خود بود و عندلیب گلشن خود  %~% هوای کس نکند سبزه و بهار خود است 
# 6 بکام کس نشود هرگز آنکه خود کامست  %~% بحال غیر نپردازد آنکه یار خود است 
# 7 بگوی فیض سخنها که کس نمی فهمد  %~% بقدر دانش خود هر کسی بکار خود است 
# 8 مدام خون جگر میخورد زپهلوی خود  %~% چو لاله این دل سرگشته داغدار خود است
PageV1P0108
### || [genre: Gh]
# 1 چراغ کلبه عاشق خیال دلدار است  %~% سری که عشق درونیست خانه تار است 
# 2 هزار خرمن شادی به نیم جو نخرد  %~% بجان دلی که غم عشق را خریدار است 
# 3 بعشق زنده بود هر چه هست در عالم  %~% جهان نئیست درو جان عشق درکار است 
# 4 چو همتی طلبی از جناب عشق طلب  %~% که هر دو کون جنودند و عشق سردار است 
# 5 حوالی دل عاشق نه بگذرد غفلت  %~% که عشق بر سر او پاسبان بیدار است 
# 6 رسد چو شادی بیجا براندش شه عشق  %~% سپاه غم چو کند زور عشق غمخوار است 
# 7 اگر زپای درائیم عشق گیرد دست  %~% اگر خطای برائیم عشق ستار است 
# 8 تو و حماقت و انکارحرف هر یاری  %~% من و معارف این کار جمله در کار است 
# 9 تو ای فلان و ریاست که هر کس و کاری  %~% مرا بخاک ره او بشمرند بسیار است
# 10 فکندگی بتو دشوار و بر من آسانست  %~% قلندری بمن آسان و برتو دشوار است 
# 11 کسی که راه ندارد بچاره دردش  %~% زبهر چاره دگر چاره ایش ناچار است 
# 12 زاختیار کم از اضطرار آزاد است  %~% چوفیض هر که بفرمان عشق قهار است
PageV1P0109
### || [genre: Gh]
# 1 بیابیا که دلم در هوات بیمار است  %~% بخور غمم که سراپایم از غمت زار است 
# 2 برس برس که زغمزه نماند جز نفسی  %~% بوصل خویش بمن زس که عمر بسیار است 
# 3 مرا زنور حضورت دمی ممان با من  %~% که بیرخت نفسی گر برآورم نار است 
# 4 بغیر تو چو نشینم دمی شوم تیره  %~% زپیش تو روم از یکنفس دلم تار است 
# 5 شوم صبور چو از تو سزای من هجران  %~% اگر شوم زدرت دور جای من داراست 
# 6 بغیر حرف تو حرفی اگر زنم یاوه است  %~% بغیر کاری تو کاری اگر کنم بار است 
# 7 بغیر یاد تو یادی اگر کنم تاوان  %~% بغیر نام تو نامی اگر برم عار است
# 8 تو ای که کار نداری جمال خوبان بین  %~% مرا مهم تر ازین کار و بار بسیار است 
# 9 سپاه دیو نشسته است در کمینگه عمر  %~% دلا مخسب که چشم حریف بیدار است 
# 10 مجو گشاد ز زلفی که کج مج و تیره است  %~% شفا مخواه زچشمی که مست و بیمار است 
# 11 بهر چه مینگری روی حق در آن می بین  %~% که از پرستش اغیار یار بیزار است 
# 12 نوید چاره بیچارگان بفیض رسان  %~% که تا بچاره رسیدن حیات ناچار است 
PageV1P0110
### || [genre: Gh]
# 1 ذره ذره نور حق را جلوه گاهی دیگر است  %~% یک بیک بر وحدت ذاتش گواهی دیگر است 
# 2 اهل دل ببنند در هر ذره از حق جلوه  %~% هر دم ایشانرا برخسارش نگاهی دیگر است 
# 3 دیده حق بین نه بیند غیر حق در هر چه هست  %~% لاجرم او را بهر جا سجده گاهی دیگر است 
# 4 عاقلان جویند حق را در برون خویشتن  %~% عاشقانرا از درون با دوست راهی دیگر است 
# 5 مینماید جلوه او در هر چه دارد هستیئی  %~% لیک او را پیش خوبان جلوه گاهی دیگر است 
# 6 آنچه مطلوبست یکچیزست نزد هر که هست %~% لیک هر کس را بهرچیزی نگاهی دیگر است 
# 7 عاشقانرا در درون جان زشوقش نالهاست  %~% هر نفس کایشان زنند آن دود آهی دیگر است 
# 8 صبر برهجران آن آرام جان باشد گناه  %~% زنده بودن در فراق او گناهی دیگر است 
# 9 نیست کس را غیرظل حق پناهی در جهان  %~% گر چه جاهل را گمان کورا پناهی دیگراست 
# 10 گر غنی را از متاع اینجهان عزاست و جاه  %~% بینوا را روز محشر عزوجاهی دیگراست 
# 11 پادشاه صورت ار دارد سپاه بیکران %~% از ملک درویش آگه را سپاهی دیگراست 
# 12 فیض را یکسو و یکرویست تا باشد نظر  %~% گر چه هر سویش بهر رو قبله گاهی دیگر است
PageV1P0111
### || [genre: Gh]
# 1 ما را زباغ حسن تو حسرت ثمر بس است  %~% از قلزم غم تو محبت گهر بس است 
# 2 گلزار وصل نبود اگر خار غم خوش است  %~% از کشت عمر حاصل ما اینقدر بس است 
# 3 دوزخ چه حاجتست چو یک آه برکشم  %~% سوزیم پاک سوخته را یک شرر بس است 
# 4 میزان چه میکنیم حساب از چه میدهیم  %~% قانون عشق و کرده ما درنظر بس است 
# 5 ساقی بیار باده شکستیم توبه را  %~% آمد بهار خوردن غم این قدر بس است 
# 6 تا کی دریم پرده ناموس زیر دلق  %~% یکباره پرده برفکنیم از حذر بس است 
# 7 آسوده باش فیض که در محشرت شفیع  %~% سودای عشق در سرو آه سحر بس است 
PageV1P0112
### || [genre: Gh]
# 1 یار ما گر میل صحرا میکند صحرا خوش است %~% میل دریا گر کند در چشم ما دریا خوش است 
# 2 گر نماید روی او خود رفتن دلها نکوست  %~% وربپوشد رخ زحسرت شور در سرها خوش است 
# 3 در وصالش چون نوازد مستی ما خوش بود  %~% در فراقش گر گدازد نالهای ما خوش است 
# 4 هر چه خواهد خاطرش ما آن شویم و آن کنیم  %~% هر کجا ما را دهد جا جای ما آنجا خوش است 
# 5 زاهدانرا زهد و تقوی عاقلانرا ننگ و نام  %~% عاشقانرا غمزهای یار بی پروا خوش است 
# 6 عاشقانرا باغ و بستان عارض جانان بود  %~% داغ سوداشان بجای لاله حمرا خوش است 
# 7 ای که خواهی شور دریا آب چشم ما به بین  %~% درو لعل از خون دل در قعر این دریا خوش است 
# 8 ای که هستی میفروشی در جهان جای تو خوش  %~% بی سر و پایان کوی نیستی را جا خوش است
# 9 هر کرا چون فیض وحشت باشد از ابنای دهر  %~% گوش بسته لب خموش و چشم نابینا خوش است 
PageV1P0113
### || [genre: Gh]
# 1 دل بوفای تو نهادن خوش است  %~% جان بتمنای تو دادن خوش است 
# 2 گر سرعاشق برود رفته باش  %~% بر قدم عشق ستادن خوش است
# 3 پای کشیدن زهمه کارها  %~% سربسر عشق نهادن خوش است 
# 4 یکسره بر خواستن از هر دو کون  %~% بر قدم دوست فتادن خوش است 
# 5 دل زجهان کندن جان کندنست  %~% روز ازل دل ننهادن خوش است 
# 6 پای برین توده غبرا زدن  %~% روسوی فردوس نهادن خوش است 
# 7 نیست خوشی فیض درین خاکدان  %~% از عدم آباد نزادن خوش است 
PageV1P0114
### || [genre: Gh]
# 1 مرا زجام خیالش شراب در پیش است  %~% بهر کجا نگرم آفتاب در پیش است 
# 2 زتوبه دم نتوان زد مدام زان لب لعل  %~% بهر کجا که نشستم شراب در پیش است 
# 3 مرا که سینه کبابست و لعل یار شراب  %~% زخوان حق نعم بی حساب در پیش است 
# 4 اصول دین چکنم با فروع آن چه مرا  %~% زخط و خال بتان صد کتاب در پیش است 
# 5 اگرنه دل بسر زلف او گرفت قرار  %~% چرا همیشه مرا اضطراب در پیش است 
# 6 زعشق مستم و ناصح فتاده در پی من  %~% بلاست در پس و حال خراب در پیش است 
# 7 بهر بتی که به بینم سبک زجای روم  %~% گر آن بروز برم انقلاب در پیش است 
# 8 کجا روم که بدورم محیط گشت سرشک  %~% بهر کجا که کنم روی آب در پیش است 
# 9 گذشتی از چه زتقوی و علم و زهد و ادب  %~% هنوز فیض تراصد حجاب در پیش است 
PageV1P0115
### || [genre: Gh]
# 1 منوش ساغر دنیا که درد ناب نماست  %~% درونش خون دلست از برون شراب نماست 
# 2 هر آنچه در نظر آید ز زینت دنیا  %~% بنزد اهل بصیرت سراب آب نماست 
# 3 ببر مگیر عروس جهان که غدار است  %~% مرو بجامه خوابش که پیر شاب نماست 
# 4 مدوز کیسه نفعش که نفع او ضرر است  %~% مخور فریب خطایش جهان صواب نماست 
# 5 درونش تیره و تنگ از برون بود روشن  %~% ز ذره کمتر و در دیده آفتاب نماست
# 6 برونش عیش و طرب وز درون غم و محنت %~% درون فسرده و بیرونش آب و تاب نماست 
# 7 غمزه اش کند اندوه جلوه راحت  %~% زعشوه اش دل ناکام کامیاب نماست 
# 8 رین سرا دل اشکسته بیت معمور است  %~% اگرچه در نظر بی بصر خراب نماست 
# 9 جهانست خواب پریشان گهی شوی بیدار  %~% که زیر خاک نخسبی اگر چه خواب نماست 
# 10 نظر بصورت دنیاست آنچه گفتی فیض  %~% بمعنی ارنگری سوی حق شتاب نماست 
PageV1P0116
### || [genre: Gh]
# 1 رازها با اهل گفتن زاهل عرفان خوش نماست  %~% یار یکدیگر شدن از قوم و خویشان خوش نماست
# 2 نصرت دین حق و در درد بودن متفق  %~% زاهل علم و پیشوایان و فقیهان خوش نماست 
# 3 این فقیهان مجادل از کجا حکمت کجا %~% درس وبحث وعلم وحکمت ازحکیمان خوش نماست 
# 4 خواندن قرآن و فهمیدن به آواز حزین  %~% با خضوع جان و تن از اهل قرآن خوش نماست 
# 5 چون نمازی در جماعت میشود کوته بهست  %~% ترک تطویل و ریا از مقتدیان خوش نماست 
# 6 گز مزاحی میکند مومن بحق نیکوست آن  %~% تقوی از باطل نمودن زاهل ایمان خوش نماست 
# 7 مرد چون بالغ شود باید بحق رو آورد  %~% خنده و بازی و خوش طبعی زطفلان خوش نماست
# 8 ‍ژندة پاکیزه بر بالای درویشان نکو  %~% و آن قبای تار در بر قد خوبان خوش نماست 
# 9 سهل باشد گر کنند افتادگان افتادگی  %~% مهربانی و تواضع از بزرگان خوش نماست 
# 10 اقتصار سایلان بر قوت از روی سکوت  %~% بخشش بی من و ایذا از کریمان خوش نماست 
# 11 هر کسی را حق تعالی بهر کاری آفرید  %~% هر که کار خویش را نیکو کند آن خوش نماست 
# 12 عاقلان را عاقلی خوش عاشقان را عاشقی  %~% مستی و شوریدگی از می پرستان خوش نماست 
# 13 زاهد ار از زهد گوید عابد از صوم و صلوه  %~% عاشقانرا حرف وصل یار و هجران خوش نماست 
# 14 واعظ ار آرد حدیثی از کلام انبیا  %~% عارفان را سیر در اسرار قرآن خوش نماست 
# 15 فیض میکن جهد تا سنجیده تر آید سخن  %~% گفتن شعر از دم سنجیده گویان خوش نماست 
PageV1P0117
### || [genre: Gh]
# 1 بر رخ مه طلعتان زلف پریشان خوش نماست  %~% دلبری و ناز و استغنا از اینان خوش نماست 
# 2 عاشقان را زاری و مسکینی و افتادگی  %~% دلبران را پرسش احوال ایشان خوش نماست 
# 3 خوبرویان را پریشان اختلاطی خوب نیست  %~% امتناع و شرم و تمکین از نکویان خوش نماست 
# 4 هر جفائی کز نکو رویان رسد باید کشید  %~% صبر بر آزار یار از مهر کیشان خوش نماست 
# 5 از لب شیرین عتاب تلخ شیرینست و خوش  %~% تیر زهرآلوده از مژگان خوبان خوش نماست 
# 6 هر چه با هر کس کنند این قوم ایشان را رسد  %~% از نگاهی عالمی سازند ویران خوش نماست 
# 7 تا نظر افکنده چندین عابد از ره برده اند  %~% دلربائی اینچنین از دلربایان خوش نماست 
# 8 بر درت افتاده ام خواهی بکش خواهی ببخش  %~% هرچه باعاشق کنی در کیش عشق آن خوش نماست
# 9 هر چه میخواهی بگو کآید سخن زان لب نکو  %~% تلخ و دشنام از لب شیرین دهانان خوش نماست 
# 10 ساعتی برخیز و بخرام و قیامت راست کن  %~% جلوهای قامت سرو خرامان خوش نماست 
# 11 عاقلان گر چشم پوشند از نکویان عیب نیست  %~%  از خردمند این و از صاحب نظران خوش نماست 
# 12 فیض ازین پس گر نگوئی شعر در طور مجاز  %~% نسپری الا طریق اهل عرفان خوش نماست 
PageV1P0118
### || [genre: Gh]
# 1 گنجیست معرفت که طلسمش نهفتن است %~% راهش غبار شرکت ز ادراک رفتن است
# 2 گر بحر معرفت بکف آید بکش سخن  %~% کان موسم جواهر اسرار شفتن است 
# 3 خشگی اگر دوچار شود خشک شو مگو  %~% اهل دلی چو بینی آن جای گفتن است 
# 4 بیمار دل زمعرفت از شمه برد  %~% بیماریش فزون شود اولی نهفتن است 
# 5 درهم کشیده روی ور آید چو غنچه باش %~% با گفتگو بگوی که هنگام خفتن است 
# 6  خونین دلی چو غنچه به بینی صباش باش %~% گل گل شگفته شو که محل شگفتن است 
# 7  گربرخوری بسوخته جان دل شکستة %~% غم از دلش بروب که محراب رفتن است 
# 8 دانائی ار بدست تو افتد کند حدیث %~% رو جمله گوش باش که جای شنفتن است 
# 9  چون با کجی بمجلسی افتی مزن نفس %~% کان خامشی سرای زاغیار رفتن است 
# 10  بدگوئی راز وصف نگوئی زبان به بند %~% پرگوی را علاج بترک شنفتن است 
# 11 شبها چو از عشا و عشا یافتی فراغ  %~% لب از سمر به بند که آن وقت خفتن است
# 12 اشعار فیض حکمت محض است شعر نیست  %~% کی لایق طریقه او شعر گفتن است 
PageV1P0119
### || [genre: Gh]
# 1 عرصه لامکان سرای من است  %~% این کهن خاکدان چه جای من است 
# 2 دلم از غصه خون شدی گر نه  %~% مونس جان من خدای من است 
# 3 آنکه او خسته داردم شب و روز  %~% خود هم او مرهم و شفای من است
# 4 هر که زو بوی درد می آید  %~% صحبتش مایه دوای من است 
# 5 هر که او از دو کون بیگانه است  %~% در ره دوست آشنای من است 
# 6 مقصدم حق و مرکبم عشقست  %~% شعر من ناله درای من است 
# 7 هست با من کسی همیشه کزو  %~% تار و پود من و بقای من است 
# 8 سازدم هر چه قابل آنم  %~% دهدم هر چه آن سزای من است 
# 9 خوبی من همه ز پرتو اوست  %~% گر بدی هست مقتضای من است 
# 10 من اگر هستم اوست هستی من  %~% ور شوم نیست او بجای من است 
# 11 از خود ار بگذرم رسم بخدا  %~% بخدائی که منتهای من است 
# 12 بقضا فیض اگر شود راضی  %~% هر دو عالم بمدعای من است 
PageV1P0120
### || [genre: Gh]
# 1 باده عشق در کدوی من است  %~% مستی چرخ از سبوی من است 
# 2 هفت دریا اگر شود پر می  %~% کمترین جرعه گلوی من است 
# 3 ماه بهر منست لاغر و زرد  %~% مهر هم گرم جست و جوی من است 
# 4 بهر من میدود سپهر برین  %~% انجمش هم نثار کوی من است 
# 5 الف قامتم چو برخیزد  %~% تا شود ظاهر آنچه خوی من است 
# 6 شق شود آسمان زتنگی جا  %~% ریزد انجم که روز طوی من است 
# 7 هر چه جز حق بمن بود محتاج  %~% گر محبست و گر عدوی من است 
# 8 نفس کلی و عقل اول را %~% گردش آسیا زجوی من است 
# 9 عشق مشاطه است حسنم را  %~% کون آینه دار روی من است 
# 10 پاسبانیست عقل بر در من  %~% و هم مسکین گدای کوی من است 
# 11 هست چو گان عشق در دستم  %~% هم نه و هم چهار کوی من است 
# 12 بهر من ساختند هشت بهشت  %~% نار هم بهر شست و شوی من است 
# 13 کون را فی الحقیقه قبله منم  %~% روی هر دو جهان بسوی من است 
# 14 دم رحمانم آمده زیمن  %~% همه عالم گرفته بوی من است 
# 15 هر حدیثی که بوی درد کند  %~% تو یقین دان که گفتگوی من است 
# 16 خوش در آغوش آورم روزی  %~% قامت آنکه آرزوی من است 
# 17 فیض بالا روی بس است ارچه  %~% شعر معراج های هوی من است 
PageV1P0121
### || [genre: Gh]
# 1 مرا سودای عشق آئین دین است  %~% همیشه عاشقم کار من این است 
# 2 دلم شاد است اگر دارم غم عشق  %~% غم عشق ارندارم دل غمین است 
# 3 بود عشقم بجای جان شیرین  %~% چو عشق از سر رود مرگم همین است 
# 4 سرم میخانه صهبای عشقست  %~% دلم دیوانه عقل آفرین است 
# 5 زدولتهای عشق این بس که دلرا  %~% زهر سو دلربائی در کمین است 
# 6 مرا گر عاقلان دیوانه خوانند  %~% یکی را تا زحشر عشق این است 
# 7 مرا در عشق باید مرد و جان برد  %~% نجات جان و دل فیض اندرین است 
PageV1P0122
### || [genre: Gh]
# 1 عاشقی در بندگیهاسر براهم کرده است  %~% بی نیاز از بندگان لطف الهم کرده است 
# 2 تا مرا از خود رباید زرد و لاغر داردم  %~% کهربای عشق ایزد برگ کاهم کرده است 
# 3 نوری ار بر جبهه ام بینی زداغ عشق دان  %~% سینه ام گر صاف بینی اشک و آهم کرده است 
# 4 بر نماز و طاعتم دانی که می بندد مدام  %~% آنکه روی خویشتن را قبله گاهم کرده است 
# 5 هیچ دانی کز سحاب کیست آب روی من  %~% آنکه او بر درگه خود خاک راهم کرده است 
# 6 ایمنم از فتنه آخر زمان دانی که کرد  %~% آنکه از ریب المنون خود را پناهم کرده است 
# 7 نیست مدح خود که میگویم ثنای ایزدست  %~% آنکه خوار او شدن عزت پناهم کرده است 
# 8 پایمال سفله دارد شهرت بیجا مرا  %~% رنجة سنگ حوادث دست جاهم کرده است
# 9 فیض اگر دعوی عرفان میکند بس دور نیست  %~% معرفت از پوست پشمی در کلاهم کرده است
PageV1P0123
### || [genre: Gh]
# 1 چنین رخسار زیبائی که دیده است  %~% چنین قد دل آرائی که دیده است 
# 2 چنین زلف دلاویز و کمندی  %~% فتاده بر سراپائی که دیده است 
# 3 کمانی را که تیرانداز باشد  %~% نگاه چشم شهلائی که دیده است 
# 4 چنین چشمی که خلقی بیخود و مست  %~% فکنده هر یکی جائی که دیده است 
# 5 بدشنامی برد چندین دل از کار  %~% چنین لعل شکر خائی که دیده است 
# 6 لبش مرجان دهان پر در و گوهر  %~% بغایت تنگ دریائی که دیده است 
# 7 قیامت میشود چون میخرامد  %~% چنین رفتار و بالائی که دیده است 
# 8 دو عالم میشود روشن ز رویش %~% چنین خورشید سیمائی که دیده است
# 9  بغیر از فیض در پروانه دل  %~% چنین آشوب و غوغائی که دیده است
PageV1P0124
### || [genre: Gh]
# 1 در سرم فتنه ای و سودائیست  %~% در سرم شورشی و غوغائی است 
# 2 هر دم از ترک چشم غمازی  %~% در دلم غارتی و یغمائیست 
# 3 پس این پرده دلربائی هست  %~% دل زجا رفتن من از جائیست 
# 4 ساقئی هست زیر پرده غیب  %~% که بهر گوشه مست و شیدائیست 
# 5 در درون هست خمر و خماری  %~% کز برون مستئی و هیهائیست 
# 6 از تو ای آرزوی دل شدگان %~% در دل هر کسی تمنائیست 
# 7  عالمی پر زدر و گوهر شد  %~% مگر این طبع فیض دریائیست 
PageV1P0125
### || [genre: Gh]
# 1 هر جا معشوق تازه روئی است  %~% از میکده خدا سبوئی است 
# 2 زان چشمه جانفزا روان است  %~% هر جا از حسن آبروئی است 
# 3 زلف همه دلبران عالم  %~% از طره یار تار موئی است 
# 4 هر جا مشگی و عنبری هست  %~% از گیسوی آن نگار بوئی است 
# 5 در هر که جمال با کمالیست  %~% از بحر محیط دوست جوئی است 
# 6 از ره نروی که اوست مقصود  %~% هر جا در هر دل آرزوئی است 
# 7 غافل نشوی که اوست مطلوب  %~% هر جا طلبی و جستجوئی است 
# 8 این طرفه که قبله جز یکی نیست %~% روی دل هر کسی بسوئی است 
# 9  ای فیض بجز حدیث او نیست  %~% هر جا سخنی و گفت و گوئی است
PageV1P0126
### || [genre: Gh]
# 1 هر چه تو میکنی همه خوبست  %~% هر چه محبوب کرد محبوبست 
# 2 رغبت دل نبست در مرغوب  %~% جلوه تست هر چه مرغوبست 
# 3 رهبت دل زتست در مرهوب  %~% سطوت تست هر چه مرهوبست 
# 4 دوست دارم تمام عالم را  %~% بتو عالم تمام منسوبست 
# 5 همه را از همه توئی مطلوب  %~% هر کسی را زهر چه مطلوبست 
# 6 در حقیقت توئی حبیب او را  %~% گر چه یوسف حبیب یعقوبست 
# 7 زتو توفق یابد و خذلان %~% هر که مسعود هر که منکوبست 
# 8 همه سوی تو میشود مجرور %~% هر که مرفوع هر که منسوبست 
# 9 همه مشغول ذکر و تسبیحند  %~% گر کلو خست و سنگ و گر چوبست 
# 10 همه در کار تو و بهر تست  %~% عمر و صبر ار زنوح و ایوبست 
# 11 هر چه مصنوع تست بی عیبست %~% هر چه ما میکنیم معیوبست
# 12  بنده سرفکنده در تست  %~% هر چه با فیض میکنی خوبست 
PageV1P0127
### || [genre: Gh]
# 1 جان روشندلان که مظهر تست  %~% پرتوی از جمال از هر تست 
# 2 مستی عاشقان شیدائی  %~% از لب لعل روح پرور تست 
# 3 دل ما بیدلان سودائی  %~% خسته غمزه ستمگر تست 
# 4 مست و مخمور از شراب توایم  %~% غم و شادی ما زساغر تست 
# 5 باعث اختلاف لیل و نهار  %~% زلف مشکین وروی انور تست 
# 6 سبب انقلاب بدر و هلال  %~% روی خوب و میان لاغر تست 
# 7 همه سرگشتگان کوی توایم  %~% همه را روی عجز بر در تست 
# 8 هرچه در عالم کبیر بود  %~% همه شرح کتاب اکبر تست 
# 9 تو زمن حال دی چه میپرسی  %~% من چگویم زدل چو دل برتست 
# 10 لطف و رحمت زبنده باز مگیر  %~% فیض از جان کمینه چاکرتست 
PageV1P0128
### || [genre: Gh]
# 1 دگر آزار مادر دل گرفتست  %~% دگر آسان ما مشکل گرفتست 
# 2 مباد آندست گردد رنجه دلرا  %~% غم جان نه غم قاتل گرفتست
# 3 دلم ناید که دست از جان بدارم  %~% که در وی عشق او منزل گرفتست 
# 4 کنم اظهار اگر شور محبت  %~% خرد گوید ره باطل گرفتست 
# 5 اگر پنهان کنم غم سینه گوید  %~% که بر من کار را مشکل گرفتست
# 6 چه مشکل بوده کار عشقبازی  %~% ره آسودگی عاقل گرفتست 
# 7 پریشان گر بگوید فیض عجب نیست  %~% ز وضع روزگار سر گرفتست 
PageV1P0129
### || [genre: Gh]
# 1 جنونی در سرم ماوا گرفتست %~% سرم را سر بسر سودا گرفتست 
# 2 خردگر این بود کاین عاقلانراست  %~% خوش آنسرکش جنون مأوا گرفتست
# 3 ندارد چشم مجنون کس و گرنه %~% دو عالم را رخ لیلا گرفتست 
# 4 بچشم خلق چون طفلان نمایند  %~% که باز یشان زسرتا پا گرفتست
# 5 مسلمانان ره عقبی کدامست  %~% دلم از وحشت دنیا گرفتست
# 6 بپای جان زغفلت هست بندی  %~% و گرنه ره سوی عقبا گرفتست 
# 7 مشو ای فیض بابیگانه همراز  %~% چو وابینی ترا ازما گرفتست 
PageV1P0130
### || [genre: Gh]
# 1 دلم دیگر جنون از سرگرفته است %~% خیال شاهدی در بر گرفتست 
# 2 زسوز آتش عشق نگاری  %~% سراپای وجودم در گرفتست
# 3 زآه آتشینم در حذر باش  %~% که دودش در همه کشور گرفتست
# 4 سوی میخانه ام راهی نمائید  %~% که دل از مسجد و منبر گرفتست 
# 5 اگر شیخم خبر پرسد بگوئید  %~% که آن شیدا ره دیگر گرفتست
# 6 صلاح و زهد و تقوی و ورع سوخت  %~% زسر تا پایم آتش درگرفتست 
# 7 غلامت همت آنم که چون فیض %~% بیک پیمانه نرک سرگرفتست
PageV1P0131
### || [genre: Gh]
# 1 دلم با گلرخان تا خو گرفتست  %~% ز گلزار حقیقت بو گرفتست
# 2 زمهروئی کتابی پیش دارد  %~% بمعنی انس و با خط خو گرفتست 
# 3 زحسن بیوفا میخواند آیات  %~% رهی از لا بالا هو گرفتست 
# 4 بهنگام نمازش رو بحق است %~% ولیکن قبله زان ابرو گرفتست 
# 5 برای سنت عطرش نسیمی  %~% از آن زلفان عنبر بو گرفتست
# 6 گهی زان لب گرفته ساغرمی  %~% گهی زان نرگس جادو گرفتست 
# 7 سیه چشمی که بهر قتل عشاق  %~% هزاران دشنه از هر سو گرفتست 
# 8 بمن یکذره از من نیست باقی  %~% سرا پای وجودم او گرفتست 
# 9 سر قتل من بیمار دارد  %~% بنازم شیوه نیکو گرفتست 
# 10 کمان و تیر بهر صید دلها  %~% از آن چشم و از آن ابرو گرفتست 
# 11 خط سبزش خبر آورد ناگه  %~% که ملک روم را هندو گرفتست 
# 12 بیا تا رخت بر بندیم ای فیض %~% که دل زین گنبد نه تو گرفتست
PageV1P0132
### || [genre: Gh]
# 1 نه فلک چرخ زنان سودائی تست  %~% بیخود افتاده زمین یکتن شیدائی تست 
# 2 جز تماشای جمال تو تماشائی نیست  %~% هر که حیران جمالیست تماشائی تست 
# 3 هر که افراخت بدعوائی نکوئی کردن  %~% گر بود راست همان سایة زیبائی تست 
# 4 سروقدان که زبالائی بالا بالند  %~% آن زبالای برازندة بالائی تست 
# 5 هر گلی را که بود رنگ درینگلشن و بوی  %~% شمة از گل خود رستة زیبائی تست 
# 6 از ازل تاباند بینش هر بینائی  %~% همه یک بینش در پردة بینائی تست 
# 7 هر چه را دردو جهان نور هویدائی هست  %~% همه یک ذره خورشید هویدائی تست 
# 8 سر پنهان شدن روح نهان بودن تو  %~% رمز پیدا شدن قالب پیدائی تست 
# 9 هر کجا رسم توانائی و دانائی هست %~% نور دانائی تو زور توانائی تست
# 10 بنده خود کیست که خود رأی بود در کاری  %~% لاف خودرائی ما پرتو خود رائی تست 
# 11 بسزای تو نکردیم دمی بندگیت %~% آنچه هست سزاوار تو آقائی تست
# 12 فیض خود را تو بکردار خوش آراسته کن  %~% حسن گفتار نه در خورد خود آرائی تست 
PageV1P0133
### || [genre: Gh]
# 1 از غم هستی چو رستم غمگسار آمد بدست  %~% چون گسستم رشته اغیار یار آمد بدست 
# 2 خود چو رفتم از میان دیدم هم او را در کنار  %~% نقش خود چون شستم آن زیبا نگار آمد بدست 
# 3 بهر آن جان جهان دادم جهانی جان بجان  %~% جان چو دادم در رهش جان بیشمار امد بدست 
# 4 در دلم جا کرد عشقش اختیار از من گرفت  %~% چون مرا از من برون کرد اختیار آمد بدست 
# 5 سرنهادم بر سرعشق از جهان پرداختم  %~% پا زهرکاری کشیدم تا که کار آمد بدست 
# 6 عاقبت بین گشتم و از پیش کردم کار خویش  %~% آنچه در امسال میبایست پار آمد بدست 
# 7 جانم از عشق جوانی تازه شد پیرانه سر  %~% در خزان عمر بازم نوبهار آمد بدست 
# 8 نیش مژگان در دلم چندی بحسرت میشکست  %~% خار در دل کاشتم تا گلعذار آمد بدست 
# 9 آنچه میجوئید یاران در کتاب فلسفه  %~% فیض را از سنت هشت و چهار آمد بدست 
PageV1P0134
### || [genre: Gh]
# 1 پای تا سر همه ام در غمت اندیشه شدست  %~% زدن تیشه بر این کوه مرا پیشه شدست 
# 2 خواهش من دگر و آنچه تو خواهی دگرست  %~% نخل امید مرا غیرت تو تیشه شدست 
# 3 هر نهالی که خیال قد و بالای تو گشت  %~% ریشه شد بدل اکنون همه دل ریشه شدست 
# 4 دم بدم در دلم از غصه نهالی کارم %~% از درخت غم تو باغ دلم بیشه شدست 
# 5 بیش ازین تاب جفای تو ندارم جانا  %~% بس که بگداخت سراپای دلم شیشه شدست 
# 6 متصل میکندش تا که در آرد از پای  %~% غم هجران تو بنیاد مرا تیشه شدست 
# 7 ناله ام مطرب و خون باده و چشمم ساغر  %~% یادتو ساقی این بزم و دلم شیشه شدست 
# 8 گل سرخست رخت یاشده از می گلگون  %~% زعفرانیست رخم یا گل کافیشه شدست 
# 9 بس که در حسن سراپای تو اندیشه نمود  %~% پای تا سر دل حیرت زده اندیشه شدست
# 10  فیض هر روز بنظم غزلی پردازد  %~% سفتن گوهر معنیش مگر پیشه شدست 
PageV1P0135
### || [genre: Gh]
# 1 الهی بکامم شرابی فرست  %~% شرابی زجام خطابی فرست 
# 2 مرا کشت رنج خمار الست  %~% دگر باره از نو شرابی فرست 
# 3 دلم تا صفا یابد از زنگ غم  %~% بدردی کشانت که تابی فرست 
# 4 شد افسرده جانم درین خاکدان  %~% زمهرت بدل آب و تابی فرست 
# 5 زسر جوش خمخانه حب خویش  %~% بجام شرابم حبابی فرست 
# 6 بلب تشنه چشمه معرفت  %~% بساقی کوثر که آبی فرست
# 7 بعصیان سرا پای آلوده ام  %~% زجام طهورم شرابی فرست 
# 8 بمعمار میکن حوالت مرا  %~% امیری بملک خرابی فرست 
# 9 بدل تخم امیدگشتم بسی  %~% بدین کشتزارم سحابی فرست 
# 10 زدریای غفران و ابر کرم  %~% مرا رحمت بی حسابی فرست 
# 11 برای براتم ز آتشکده %~% ز سوی یمینم کتابی فرست 
# 12 ز قشر سخن فیض دلگیر شد  %~% ز معنای بکرم لبابی فرست 
PageV1P0136
### || [genre: Gh]
# 1 عشق بیچون تو یارب در دل من چون نشست  %~% گوهر روحی پاکی بین چه سان در خون نشست 
# 2 گشت عالم را سراپا جای گنجایش نیافت  %~% غیرصحرای دل من زان درین هامون نشست 
# 3 اینقدر دانم که جا کرده است در ویرانه ام  %~% می ندانم چون درآمد از کجا و چون نشست 
# 4 پادشاه عشق بر ملک خرد تا دست یافت  %~% ملک را بگرفت سرتا سر خرد بیرون نشست 
# 5 هر خردمندی که بوئی از می عشقش شنید  %~% سر بصحرا داد عقل و پهلوی مجنون نشست 
# 6 جویها از چشم خونبارم روان شد هر طرف  %~% هر که نزدیک من آمد لاجرم در خون نشست 
# 7 اشک تا سر کرد از چشمم بدورم شد محیط  %~% تیره آه از سینه ام برخواست برگردون نشست 
# 8 چرخ هر چند از ترحم مهربانی بیش کرد  %~% گرد محنت بر سر و روی دلم افزون نشست 
# 9 در غزل فکری نباید کرد چندان فیض را  %~% معنی برخاست تا از خاطرش موزون نشست 
PageV1P0137
### || [genre: Gh]
# 1 مگو که چهره او را نقاب در پیشست  %~% ترا زهستی و همی حجاب در پیشست 
# 2 حجاب دیدن آن روی شرک و خودبینی است  %~% زهستی تو رخش را نقاب در پیشست 
# 3 وجود او بمثل همچو آب و تو ماهی  %~% خبر زآب نداری و آب در پیشست 
# 4 گهی به پرده دنیی دری گهی عقبی  %~% بسی زظلمت و نورت حجاب در پیشست 
# 5 نماید آنکه بود او نه اوست غره مشو %~% تو تا به آب رسی بس سراب در پیشست 
# 6 نظر باو نتوان کرد چون زعکس رخش  %~% بدور باش هزار آفتاب در پیشست 
# 7 نگه باو نتواند رسید چون برهش  %~% زتار زلف بسی پیچ و تاب در پیشست 
# 8 کتاب حسن بتان صورت است و او معنی  %~% بهوش باش گرت این کتاب در پیشست 
# 9 چو هوش ماند چون جلوه کرد اینمعنی  %~% اگر محیط شوی اضطراب در پیشست
# 10 بس است فیض زاین فن سخن که سامع را  %~% ز شبهه صد سخن بیحساب در پیشست 
PageV1P0138
### || [genre: Gh]
# 1 باز آمدم با نقل و می سرمست از جام الست  %~% باز آمدم با چنگ و نی سرمست از جام الست 
# 2 باز آمدم طوفان کنم کونین را ویران کنم  %~% میخانه را عمران کنم سرمست از جام الست 
# 3 باز آمدم جولان کنم جولان درین میدان کنم  %~% سرها چوکوغلطان کنم سرمست ازجام الست 
# 4 بی باده مستیها کنم بیخویش هستیها کنم  %~% در اوج پستیها کنم سرمست از جام الست 
# 5 درپیش او رقصان شوم در کیش او قربان شوم  %~% درخون خودغلطان شوم سرمست ازجام الست 
# 6 خود را زخود غافل کنم نقش خودی زایل کنم %~% لوح سوی باطل کنم سرمست از جام الست 
# 7 افسانها را طی کنم اسب خرد را پی کنم  %~% تجدید عهد وی کنم سرمست از جام الست 
# 8 دلرا فدای جان کنم جان در ره جانان کنم  %~% این قطره را عمان کنم سرمست از جام الست
# 9 در بحر عشق بیکران چون فیض گردم بی نشان  %~% خود را نه بینم در میان سرمست از جام الست 
PageV1P0139
### || [genre: Gh]
# 1 زاهدا قدح بردار این چه غیرت خام است  %~% زهد خشک را بگذار رحمت خدا عامست 
# 2 خویش را چه میسوزی زهد را بر آتش ریز  %~% کیسها چه میدوزی نقدها ترا رامست 
# 3 ذوق می چه نشناسی شعله گر شوی خامی  %~% آنکه مست جانان نیست عارف اربود عامست 
# 4 عشق کهنه صیادیست ما چو مرغ نو پرواز  %~% خال مهوشان دانه زلف دلبران دامست
# 5 جوش باده مارانه خم فلک تنگست  %~% پیش ناله مستان غلغل فلک خامست 
# 6 هرزه پوید اسکندر در میان تاریکی  %~% آب زندگی باده چشمه خضر جامست 
# 7 چون چشیدی این باده عیشهاست آماده  %~% جان چو محو جانان شد در بهشت آرامست 
# 8 پای برسر خود نه دوست را در آغوش آر  %~% تا بکعبه وصلش دوری تو یک گامست 
# 9 چون زخویشتن رستی با حبیب پیوستی  %~% ورنه تا ابد میسوز کار و بار تو خامست 
# 10 مستی من شیدا نیست کار امروزی  %~% تا الست شد ساقی فیض دردی آشامست
PageV1P0140
### || [genre: Gh]
# 1 آن ملاحت که تو داری گهر حسن آنست  %~% ببهایش نرسد هیچ متاع ار همه جانست 
# 2 ما نداریم متاعی که بود در خور وصلت  %~% تو گران قیمتی و هر چه ترا هست گرانست 
# 3 با تو سودا نتوانیم مگر لطف کنی تو  %~% کانچه ما رابه ازآن نه همه چیزت به از آنست 
# 4 بوسه گر برباید زلبت سوخته جانی  %~% شود او زنده و جاوید و لب لعل همانست 
# 5 سهل باشد ز تو سودی ببرد عاشق مسکین  %~% کز عطای تو ترا هیچ نه نقصان نه زیانست 
# 6 میزند بر لب من دست ادب قفل خموشی  %~% ورنه بسیار سخن هست که محتاج بیانست
# 7 حرف سودا سخن سود و زیان هیچ مگو فیض %~% کاین سخن چون سر سودا زده گوید هذیانست 
PageV1P0141
### || [genre: Gh]
# 1 عشق در راه طلب راهبر مردانست  %~% وقت مستی و طرب بال و پر مردانست 
# 2 سفر آن نیست که از مصر ببغداد روی  %~% رفتن از جان سوی جانان سفر مردانست 
# 3 ظفر آن نیست که در معرکه غالب گردی  %~% از سرخویش گذشتن ظفر مردانست 
# 4 هنر آن نیست که در کسب و فضایل گوشی  %~% به پر عشق پریدن هنر مردانست 
# 5 همه دلهاست فسرده همه جانها تیره  %~% گرم و افروخته آه سحر مردانست 
# 6 چشمه کوثر و سرسبزی بستان بهشت  %~% خبری از اثر چشم تر مردانست 
# 7 گهر اشک ندامت بقیامت ریزد  %~% هر که در فکر شکست گهر مردانست 
# 8 فیض اگر آب حیات از گهر نظم چکاند  %~% هم از آنروست که او خاک در مردانست 
PageV1P0142
### || [genre: Gh]
# 1 یار را روی دل بسوی منست  %~% منبع لطف رو بروی منست 
# 2 نظر لطف هر کجا فکند  %~% گوشه چشم او بسوی منست 
# 3 چشم او ساغر و نگاهش می  %~% لطف و قهرش می و سبوی منست 
# 4 در لبش آب و شیر و خمر و عسل  %~% آندهان اصل چارجوی منست 
# 5 وصل او منتهای مقصد ما  %~% جلوه حسنش آرزوی منست 
# 6 کار من جست جوی او دایم  %~% کار او نیز جستجوی منست 
# 7 سخنم گفتگوی اوست مدام  %~% سخنش نیز گفتگوی منست 
# 8 هر کجا فتنه و آشوبیست  %~% شرح احوال تو بتوی منست 
# 9 ناله گر زخسته شنوی %~% آن صدائی زهای و هوی منست 
# 10  هر کجا هر چه هر که میگوید  %~% بیگمان فیض گفتگوی منست 
PageV1P0143
### || [genre: Gh]
# 1 هر چه در عالم بود او راست مغز و پوستی  %~% مغز او معلای او صورت او پوست پوست 
# 2 صورت ار چه شد هویدا لیک سر تا پا قفاست  %~% معنی ارچه شد نهان لیکن سراسر روست روست 
# 3 معنی هر چیز تسبیح خدا و حمد او  %~% صورت آن پردة او سر معنی اوست اوست 
# 4 با زبان فطرت اصلی است تسبیح همه  %~% نیست تکلیفی برایشان طبعشانرا خوست خوست
# 5 عارفانند اهل معنی مغز می بینند مغز  %~% جاهلانند اهل صورت ناظران پوست پوست 
# 6 من نیم از عارفان و نیستم از جاهلان  %~% از کف بحر معانی روزی من جوست جوست 
# 7 چون ندارم ره بدریا کرده ام با جوی خوی  %~% چون ندارم ره بمجلس مسکن من کوست کوست
# 8 فیض را دیدم بگلزار حقیقت در طواف  %~% گفتمش ره یافتی گفتا نصیبم بوست بوست 
PageV1P0144
### || [genre: Gh]
# 1 در صدف جان دردی نیست بجز دوست دوست  %~% آنکه دل از عشق او زنده بود اوست اوست 
# 2 نغز درین نه طبق نیست بجز عشق حق  %~% هر چه بجز عشق او نیست بجز پوست پوست 
# 3 قدسهی قامتان زان چمن آراست راست  %~% روی پری پیکران زان گل رو روست روست 
# 4 عشق مرا پیشه شد در رک و در ریشه شد  %~% نیست منی در میان من نه منم اوست اوست 
# 5 مهر رخ دوست را سینه من جاست جاست  %~% بر سرخاک رهش دیده من جوست جوست 
# 6 چون رخ مه طلعتان جان من افروختند  %~% چون کمر دلبران این تن من موست موست 
# 7 اوست همه عز و نازما همه دل و نیاز  %~% خواری ما بهر ما عزت ما زوست زوست 
# 8 او همه احسان وجود ما همه جرم و جحود  %~% اوست چنان ما چنین کس چکند خوست خوست
# 9 بوی خدا میوزد از نفس اهل دل  %~% نیست سخن شعرفیض عطر از آن بوست بوست 
PageV1P0145
### || [genre: Gh]
# 1 نیست از ما غیر نامی اوست خود را دوست دوست  %~% نیست ما را مائی اگر مائی هست اوست اوست 
# 2 هر چه در عالم بود او راست مغز و پوستی  %~% مغز او معلای او و صورت او پوست پوست 
# 3 صورت ار چه شد هویدا لیک سرتا پا قفاست  %~% معنی ار چه شد نهان لیکن سراسر روست روست 
# 4 معنی هر چیز تسبیح خدا و حمد او  %~% صورت او پرده او سر معنی اوست اوست 
# 5 با زبان فطرت اصلی است تسبیح همه  %~% نیست تکلیفی برایشان طبعشانرا خوست خوست 
# 6 عارفانند اهل معنی مغز می بینند مغز  %~% جاهلانند اهل صورت ناظران پوست پوست 
# 7 من نیم از عارفان و نیستم از جاهلان  %~% ازکف بحر معانی روزی من جوست جوست 
# 8 چون ندارم ره بدریا کرده ام با جوی خوی %~% چون ندارم ره بمجلس مسکن من کوست کوست
# 9 فیض را دیدم بگلزار حقیقت در طواف  %~% گفتمش دریافتی گفتا نصیب بوست بوست 
PageV1P0146
### || [genre: Gh]
# 1 مژده آمد از قدوم آنکه دل جویای اوست %~% جان باستقبالش آمد آنکه جان ماوای اوست 
# 2 مژدگانی ده قدومش را که اینک میرسد  %~% آنکه جان مست شراب عشق روح افزای اوست 
# 3 اینک آمد تا که در جان و دل من جا کند  %~% آنکه هم جان جای او پیوست هم دل جای اوست 
# 4 اینک آمد آنکه هر جا سرو قدی ماهروی  %~% هر چه دارد از نکوئی جمله از بالای اوست 
# 5 اینک آمد آنکه جانرا مست چشم مست کرد  %~% آنکه دلها خسته مژگان بی پروای اوست 
# 6 اینک آمد تا نوازد خاطر هر خسته  %~% کو دلش صفرای او در سرش سودای اوست 
# 7 اینک آمد تا بریزد جام می در جان و دل  %~% آنکه در سرها خمار از ساغر و مبنای اوست
# 8 اینک آمد ساقی راواق صهبای الست  %~% آنکه هر جا مستی ازنشأه صهبای اوست 
# 9 در دل هر عاشقی تابی زمهر روی او  %~% در سر هر بیدلی شوری ز استغنای اوست 
# 10 نالهای زار ما بر بوی گلزار ویست  %~% داغهای سینه ما سایه گلهای اوست 
# 11 خیز و استقبال کن بس جان و دل درپای ریز  %~% آنکه را جان و دل و تن منزل و ماوای اوست 
# 12  فیض خامش کن که نتوانی زوصفش دم مزن  %~% آنچه گفتی هم کفی از موجه دریای اوست 
PageV1P0147
### || [genre: Gh]
# 1 ای که سرمیکشی زخدمت دوست  %~% چون کنی دعوی محبت دوست 
# 2 منفعل نیستی ازین دعوی  %~% شرم ناید ترا زطلعت دوست 
# 3 نبری امر دوست را فرمان  %~% دم زنی آنگه از مودت دوست 
# 4 دعوی دوستی کنی وانگاه  %~% نشوی تابع ارادت دوست 
# 5 دوستی را کجا سزاواری  %~% نیستی چون سزای خدمت دوست 
# 6 دوست از دوستیت بی زارست  %~% که نه جز سزای لعنت دوست 
# 7 بر درش بین هزار فرمان بر  %~% سرنهاده برای طاعت دوست 
# 8 عاشقان بین نهاده جان برکف  %~% از برای نثار حضرت دوست 
# 9 ما عبدناک گوی بین بی حد  %~% صف زده بر در عبادت دوست 
# 10 ما عرفناک گو نگر بی عد  %~% وآله کبریا و رفعت دوست 
# 11 جمع کر و بیان قدس نگر  %~% بر درش می زنند نوبت دوست 
# 12 فیض اگر میکند مخالفتی  %~% سر نمی پیچد از مشیت دوست 
PageV1P0148
### || [genre: Gh]
# 1  زار و نزار و خسته ام و بی قرار دوست  %~% از من ای صبا ببر خبری تا دیار دوست 
# 2  گو یاد کن زحال جگر خستگان هجر %~% آنشب که هست روز و شب اندر کنار دوست 
# 3  کی در خور غمست و فراق آنکه سالها %~% بوده است در نعیم وصال و جوار دوست 
# 4  قطع امید کرده زدنیا و آخرت %~% نومید از دو عالم و امیدوار دوست 
# 5  بر رهگذار دوست نشسته است منتظر %~% بر کف گرفته جان ز برای نثار دوست 
# 6  درگردنت صبا چو تنم خاک ره شود %~% در کوی دوست ریزش و در رهگذار دوست 
# 7  ای آنکه واقفی زدرون و برون کار %~% رمزی بما بگوی ز اسرار کار دوست 
# 8  جز کار و بار دوست ندانیم کار و بار دگر  %~% مائیم جانی و دلی و کار و بار دوست 
# 9 صبر و وفا نیاز وفنا فیض کار ماست  %~% جور و جفا و غنچ و دلالست کار دوست 
PageV1P0149
### || [genre: Gh]
# 1 سرشته اند در گلم الا هوای دوست  %~% سرتا بپای من همه هست از برای دوست 
# 2 تن از برای آنکه کشم بار او بجان  %~% جان از برای آنکه فشانم بپای دوست 
# 3 دل از برای آنکه به بندم بعشق او  %~% سر از برای آنکه دهم در هوای دوست 
# 4 چشم از برای آنکه به بینم جمال او  %~% لب از برای آنکه بگویم ثنای دوست 
# 5 دست از برای آنکه بدامان او زنم  %~% پای از برای آنکه روم در رضای دوست 
# 6 گوش از برای حلقه و گردن برای طوف  %~% یعنی اسیر و بنده ام و مبتلای دوست 
# 7 در سر خیال و مهر بدل سینه بهر راز  %~% در لب دعا ثنا بزبان دیده جای دوست 
# 8 خوش آنکه مدعای من از وی شود روا  %~% لیکن بشرط آنکه بود مدعای دوست 
# 9 گر دوست را بجای من مبتلا بسی است  %~% بی او شوم اگر بودم کس بجای دوست
# 10 ای فیض نوش باد ترا هر چه میکشی  %~% از جام عشق و باده مهر و وفای دوست 
PageV1P0150
### || [genre: Gh]
# 1 سرکرده ایم پا بره جستجوی دوست  %~% کو رهبری که راه نماید بکوی دوست 
# 2 از بی نشان نشان ندهد غیر بی نشان  %~% خود بی نشان شویم پی جستجوی دوست 
# 3 با پای او مگر بسپاریم راه او  %~% ورنه بخویشتن نتوان شد بکوی دوست 
# 4 هر چند میرویم بجائی نمیرسیم  %~% کو جذبه عنایتی از لطف خوی دوست 
# 5 بوئی زکوی دوست گر آید بسوی ما  %~% در یکنفس زخویش توان شد بسوی دوست 
# 6 چل سال راه رفتی و در گام اولی  %~% ای فیض هیچ شرم نداری زروی دوست
# 7 تا چند مست باشی تو از باده هوس %~% یکجرعه هم بنوش زجام و سبوی دوست 
PageV1P0151
### || [genre: Gh]
# 1 حلقه آن در شدنم آرزوست  %~% بر در او سرزدنم آرزوست 
# 2 چند بهر یاد پریشان شوم  %~% خاک در او شدنم آرزوست 
# 3 خاک درش بوده سرم سالها  %~% باز هوای وطنم آرزوست 
# 4 تا که بجان خدمت جانان کنم  %~% دامن جان بر زدنم آرزوست 
# 5 بهر تماشای سراپای او  %~% دیده سراپاشدنم آرزوست 
# 6 دیده ام از فرقت او شد سفید  %~% بوئی از آن پیرهنم آرزوست 
# 7 مرغ دلم در قفس تن بمرد  %~% بال پر و جان زدنم آرزوست 
# 8 بر در لب قفل خموشی زدم %~% سوی خموشان شدنم آرزوست 
# 9  عشق مهل فیض که با جان رود  %~% زندگی در کفنم آرزوست 
PageV1P0152
### || [genre: Gh]
# 1 باده تلخ کهنم آرزوست  %~% ساقی سیمین ذقنم آرزوست 
# 2 زهد ریا عیش مرا تلخ کرد  %~% دلبر شیرین دهنم آرزوست 
# 3 صحبت زاهد همه خار غمست  %~% شاهد گل پیرهنم آرزوست 
# 4 خال معنبر برخی چون قمر  %~% زلف شکن در شکنم آرزوست 
# 5 خیز و لب خود بلب من بنه  %~% بوسه بر آن لب زدنم آرزوست 
# 6 خیز که از توبه پشیمان شدم  %~% ساقی پیمان شکنم آرزوست 
# 7 تلخ بگو زان لب و دشنام ده  %~% باده زجام سخنم آرزوست
# 8 خیز و بکش تیغ و بکش تا بحشر  %~% زندگی در کفنم آرزوست
# 9 نی غم زر دارم و نی سیم فیض %~% دلبر سیمین بدنم آرزوست 
PageV1P0153
### || [genre: Gh]
# 1 یک جرعه می زساغر جانانم آرزوست  %~% سر مستئی زمیکنده جانم آرزوست 
# 2 پائی زدم بدنبی و پائی به آخرت  %~% نی این مرا فریبد و نه آنم آرزوست 
# 3 از هر دو کون بی خبر و مست بندگی  %~% آزادی زمالک و رضوانم آرزوست 
# 4 افسرده شد دل از دم سرد هوای نفس  %~% از جانب یمن دم رحمانم آرزوست 
# 5 آب حیات هست نهان در دهان یار  %~% بوس لبی و عمر فراوانم آرزوست 
# 6 زان چشم غمزه و زمژگان ستیزه  %~% تنگ شگر از آن لب و دندانم آرزوست 
# 7 شیرین تبسمی که خرد جانم از خرد  %~% مستی زجام لؤلؤ و مرجانم آرزوست 
# 8 من جان بکف گرفته و او تیغ آبدار  %~% سرتا کنم نثار به سامانم آرزوست 
# 9 بنما ز زیر زلف سیه عارض چو مه  %~% کز کفر توبه کردم و ایمانم آرزوست 
# 10 لب نه مرا بلب که کشم آب زندگی  %~% در عین نور چشمه حیوانم آرزوست 
# 11 از دست زاهدان تر و زاهدان خشک  %~% صحرا و کوه و ناله و افغانم آرزوست
# 12 از دیده خون ببارم تا جان شود روان  %~% چون فیض اجر خون شهیدانم آرزوست 
PageV1P0154
### || [genre: Gh]
# 1 گو برو عقل از سرم در سر هوای یار هست  %~% گو برو دل از برم در بر غم دلدار هست 
# 2 بر تنم سر سرنگون شو شور عشقش بجاست  %~% دیده ام گو غرق خون شو حسرت دیدار هست 
# 3 در کدوی سر شراب عشق و در دل مهر دوست  %~% در درون عاشقان میخانه و خمار هست 
# 4 گه خیال روی او گاهی خیال خوی او  %~% در سر شوریده عشق بهشت و نار هست 
# 5 هم دل و هم جان فداکن یار هم جان و دلست  %~% جان بر جانان فراوان دل بر دلدار هست 
# 6 ای که نظاره بگلهای گلستان میکنی  %~% دیده جانرا جلا ده در دلت گلزار هست 
# 7 بار تن بر جان منه گر بار خواهی بر درش  %~% کافرم من گر گران جانرا بر او بار هست 
# 8 بر دل و جان کن گوارا هر چه آید از حبیب  %~% درد خوشتر آدمی را درد کی در کار هست
# 9 فیض پندارد کسی از حال او آگاه نیست  %~% حرف رندیهای او بر سرهر بازار هست 
PageV1P0155
### || [genre: Gh]
# 1 بیا که از ازلم با تو آشنائی هست  %~% زعکس روی تو در دیده روشنائی هست 
# 2 بدل زچشم خرابت خرابی و مستی  %~% بجان زباده لعل تو جانفزائی هست 
# 3 زتاب زلف تو گر دل بخویش می پیچد  %~% زلعل دلکشت اسباب دلگشائی هست 
# 4 مرا زشیوه بیگانگیت باکی نیست  %~% میان عشق من و حسنت آشنائی هست 
# 5 اگرچه دست من از دامن تو کوتاهست  %~% ولیک دامن لطف ترا رسائی هست 
# 6 زسنگ قهر تو بر دل شکستی ار آید  %~% زلطفهای لطیف تو مومیائی هست 
# 7 دل شکسته کجا بندم و دهم بکدام  %~% زپای تا سرت آئین دلربائی هست 
# 8 سزد که فخر کند بر شهان گدای درت  %~% که پادشاهی عالم درین گدائی هست 
# 9 نمیرسد بجدائی غمی درین عالم  %~% چه هر کجا که غمی هست در جدائی هست 
# 10 چنانکه با تو مرا جانب وفا مرعیست  %~% ترا وفای مراعات بیوفائی هست 
# 11 نیازمند خدا از دو کون مستغنی است  %~% که هر چه در دو جهان هست در خدائی هست 
# 12 توان بتقوی و طاعت جهان بدست آورد  %~% رساست دست کسی را که پارسائی هست 
# 13 توانی آنکه کنی بر دو کون پادشهی  %~% اگر ترا بسر خویش پادشاهی هست 
# 14 سجود شکر بود فرض بی نوایانرا  %~% هزار راحت در رنج بینوائی هست
# 15 اگر چه فیض بمقصود ره نمیداند  %~% ولیک در طلبش نور رهنمائی هست 
PageV1P0156
### || [genre: Gh]
# 1 بهر گلی اگرم ناله و نوائی هست  %~% بجان تو اگرم جز تو مدعائی هست 
# 2 مگو مگو زکجا آمدی کجا رفتی  %~% ببین ببین که بجز سایه تو جائی هست 
# 3 مگو مگو بجهان آشنا کرا داری  %~% ببین ببین بجهان جز تو آشنائی هست 
# 4 مرا بغیر هوای تو و رضای تو  %~% هوای دیگر اگر هست و مدعائی هست 
# 5 هوا بسر نرسانم بمدعا نرسم  %~% چه مدعا چه هوا جز تو روی ورائی هست 
# 6 بخاک درگه تو گر روم بجای دگر  %~% کجا روم بجز این آستانه جائی هست 
# 7 مقابل گل رویت نشینم و نالم  %~% چو عندلیب که در گلشن نوائی هست 
# 8 وصال دوست چو خواهی بساز با غم دوست  %~% چو گنج باشد ناچار اژدهائی هست
# 9 اگر جهان همه بیگانه شد زفیض چه باک  %~% چو التفات نهان تو آشنائی هست 
PageV1P0157
### || [genre: Gh]
# 1 بیا بیا که مرا با تو ماجرائی هست  %~% مرو مرو که ترا نیز مدعائی هست 
# 2 بیا بیا که هنوزم نفس درآمدنست  %~% ببار بر سر من گردگر بلائی هست 
# 3 بکش بکش که نهم خنجر ترا گردن  %~% کشم کشم دگرت نیز اگر جفائی هست 
# 4 بکن بکن بمن خسته آنچه نتوان کرد  %~% بجز دوا اگر این درد را دوائی هست 
# 5 بکن بکن که جفای ترا نهادم سر  %~% مکن وفا و مروت گرت وفائی هست 
# 6 ممان ممان زمن خسته هیچ رسم و اثر  %~% بکن را بیخ و بنم عشق را جزائی هست 
# 7 بگو بگو بوصالت که سخت سوگندیست  %~% شب فراق ترا هیچ انتهائی هست 
# 8 وفای وعده ندارد طمع زخوی تو فیض %~% مرا بس است گرت وعده وفائی هست 
PageV1P0158
### || [genre: Gh]
# 1 ما را با دوست آشنائیست  %~% از دل روش روشنائیست 
# 2 در صورت اگر چه بس حقیریم  %~% ما را بر دو کون پادشاهیست 
# 3 آنکس که ز شهر ماست داند  %~% کاین گوهر قیمتی کجائیست 
# 4 ما را نتوان خرید ارزان  %~% در صدف بلا بهائیست 
# 5 این گوهر شب چراغ درویش  %~% از مخزن خاص کبریائیست 
# 6 بر ما دو جهان برند حسرت  %~% این عشق عنایت خدائیست 
# 7 گر پادشهی کنیم شاید %~% ما را بر او ره گدائیست
# 8  این فیض که حق بفیض بخشد  %~% بر جان شکسته مومیائیست 
PageV1P0159
### || [genre: Gh]
# 1 در پرده حسن دلربا کیست  %~% این رشته بدست شاهدان نیست 
# 2 من بیخبرم زخویش و او مست  %~% هشیار میان ما و او کیست 
# 3 معشوق که عشق چیست یا رب  %~% این می زکجا و این چه مستی است 
# 4 در چشم خوش بتان چه نشأه است  %~% این می زکف کدام ساقیست 
# 5 این روشنی از کدام خورشید  %~% این آب زچشمه که جاریست 
# 6 دیده است برآب کس چنین نقش  %~% مشاطه حسن نو خطان کیست 
# 7 بیماری چشم گلرخان را  %~% در پرده دلبری سبب چیست 
# 8 در هر نگهی هزار فتنه  %~% این معجزه کدام عیسی است 
# 9 یک تیر آید بصد نشانه  %~% زه زه زکمان و بازوی کیست 
# 10 هشدار که دیگریست دلبر  %~% دریاب که عشق ما حقیقی است 
# 11 در حسن بتان تجلی اوست  %~% حق باشد این عشق و حق پرستیست 
# 12 حسن از حق است و عشق از حق  %~% نامی بر ما زعشق بازیست 
# 13 ای شاهد شاهدان عالم  %~% معشوق بجز تو در جهان کیست 
# 14 فرهاد تو صد هزار شیرین  %~% مجنون تو صد هزار دلیل است 
# 15 ای فیض خراب عشق میباش  %~% آبادی ما در این خرابیست 
# 16 از خود بگذر بعشق پیوند  %~% باقی عشقست و جمله فانیست 
PageV1P0160
### || [genre: Gh]
# 1 از دل مقصود عشق بازیست  %~% تا ظن نبری که عشق بازیست 
# 2 گر غرقه بخون دیده باشد  %~% پیراهن عاشقان نمازیست 
# 3 یک مصلحت از جفای خوبان  %~% رفتن بحقیقی از مجازیست 
# 4 بر وجه مجاز جلوه حسن  %~% تعلیم طریق عشق بازیست 
# 5 ورزیدن بندگیست مطلوب  %~% گر عشق حقیقی از مجازیست 
# 6 ناکامی عاشقان بود کام  %~% ناسازی عشق کارسازیست 
# 7 بیماری عشق تندرستی است  %~% پستی در عشق سرفرازیست 
# 8 سرمایه عاشقان نیازست  %~% پیرایه حسن بی نیازیست 
# 9 هر کس سخنی که داشت طی شد  %~% افسانه ما بدین درازیست 
# 10 جان بر سر عشق شاهدان نه  %~% ای فیض شهید عشق غازیست 
PageV1P0161
### || [genre: Gh]
# 1 بخیالت نمی توانم زیست  %~% بی جمالت نمی توانم زیست 
# 2 تشنه باده وصال توام  %~% بی وصالت نمی توانم زیست 
# 3 بی جمال تو نیست ار امم  %~% با جمالت نمی توانم زیست 
# 4 هر چه با بنده میکنی نیکوست  %~% بی فعالت نمی توانم زیست 
# 5 زان دهان تلخ و شور و شیرینت  %~% بی مقالت نمی توانم زیست 
# 6 از لبت آب زندگی خواهم  %~% بی زلالت نمی توانم زیست 
# 7 شربتی زان لبم حوالت کن  %~% بی نوالت نمی توانم زیست 
# 8 جای جولان تست عرصه دل  %~% بی مجالت نمی توانم زیست 
# 9 پای دل را بزلف خویش ببند  %~% بی عفالت نمی توانم زیست
# 10 غم عشقش کمال تست ای فیض  %~% بی کمالت نمی توانم زیست 
PageV1P0162
### || [genre: Gh]
# 1 آنکه پنهانست از چشم کسان پیداست کیست  %~% در دل هر ذره خورشید نهان پیداست کیست 
# 2 آنکه دارد آسمانرا تا نیفتد بر زمین  %~% هم زمین را تا بجنبد هر زمان پیداست کیست 
# 3 سر نه پیچد هیچیک از حلقة فرمان او  %~% کارفرمای زمین و آسمان پیداست کیست 
# 4 آنکه زو پیداست هر پیدا و هر پیدائی  %~% باز در پیدا و پیدائی نهان پیداست کیست 
# 5 ظاهر باطن نما و باطن ظاهر نما  %~% در عیان پیدا و در پنهان عیان پیداست کیست 
# 6 آنکه او پیداست چون خورشید نزد عارفان  %~% در نقاب از دیدة نامحرمان پیداست کیست 
# 7 آنکه روی گلعذارانرا طراوت داد و رنگ  %~% تا بریزد آب و رنگ عاشقان پیداست کیست 
# 8 آنکه حسن خوبرویان پرتوی از حسن اوست  %~% هر جمیلی می دهد از وی نشان پیداست کیست 
# 9 آنکه بهر او زمین بی خود فلک سرگشته است  %~% کوه ازو نالان و دریا در فغان پیداست کیست 
# 10 آنکه هر دم صد قیامت آشکارا میکند  %~% در دل دانا نهان از جاهلان پیداست کیست 
# 11 آنکه شوری در دل هر ذرة افکنده است  %~% جمله عالم زوست در آه و فغان پیداست کیست 
# 12 آنکه جسم و جان ازو پیدا و او از جسم و جان  %~% ذات پاک او بری از جسم و جان پیداست کیست 
# 13 آنکه او آئینة کونست و کون آئینه اش  %~% برضمیر بی غبار عارفان پیداست کیست 
# 14 آنکه مقصود منست از گفتن بیت و غزل  %~% نزد صاحب دل چو خورشید جهان پیداست کیست
# 15 گرنداند اهل شک فیض از که میگوید سخن  %~% نزد ارباب بصیرت بیگمان پیداست کیست 
PageV1P0163
### || [genre: Gh]
# 1 در پرده عاشقی نهان کیست  %~% در جلوه دلبری عیان کیست 
# 2 حسن و احسان چو جمله از تست  %~% محبوب بجز تو در جهان کیست 
# 3 نگذاشت چو غیرت تو غیری  %~% ما و من و او و این و آن کیست 
# 4 عاشق چو توئی عشق و معشوق  %~% لیلی که وقیس در جهان کیست 
# 5 عالم چو ثنای تست یکسر  %~% آن مثنی بی لب و دهان کیست 
# 6 مثنی توئی و ثنا جز تو  %~% آنرا که ثنا کنند آن کیست 
# 7 پنهان بجهان تو و عیان تو  %~% غیر از تو عیان که و نهان کیست 
# 8 هجر و وصل تو هر که داند  %~% داند نیران چه و جنان کیست 
# 9 خود را چه شناخت فیض دانست  %~% فانی که و هست جاودان کیست 
PageV1P0164
### || [genre: Gh]
# 1 آمرزش من از تو خدایا غریب نیست  %~% از بنده جرم و عفو زمولا غریب نیست 
# 2 وهابی و جوادی معطی ذوالمنن  %~% بنوازی ار بلطف گدا را غریب نیست 
# 3 افتاده ام بخاک درت از ره نیاز  %~% راهم دهی بعالم بالا غریب نیست 
# 4 سودی نمیرسد بتو از طاعت کسی  %~% گر بگذری ز جرم برایا غریب نیست 
# 5 از بنده دور نیست که جرم و خطا کند  %~% بخشیدن از خدای تعالی غریب نیست 
# 6 اقرار میکنم به گناهان خویشتن  %~% رحمی کن ای کریم و ببخشا غریب نیست 
# 7 گر طاعتم سزا نبود رایگان ببخش  %~% کالاوریش صاحب کالا غریب نیست 
# 8 گر معصیت سزا نبود معصیت مبین  %~% بیچارگی ببین ز تو اینها غریب نیست 
# 9 از من غریب نیست که سوزم در آتشت  %~% ور تو دهی بنزد خودت جا غریب نیست 
# 10 از حد خود زیاده اگر میکنم طلب  %~% در حضرت کریم تمنا غریب نیست 
# 11 فیضست و درگه تو ازین در کجا رود  %~% الحاح بر در تو خدایا غریب نیست
# 12 دارم محبت نبی و خاندان او  %~% گر در جوارشان دهیم جا غریب نیست 
PageV1P0165
### || [genre: Gh]
# 1 اینجهانرا غیر حق پروردگاری هست نیست  %~% هیچ دیاری بجز حق در دیاری هست نیست 
# 2 عارفان را جز خدا با کس نباشد الفتی  %~% عاشقانرا غیر ذکر دوست کاری هست نیست 
# 3 حق شناسانرا که بر باطل فشاندند آستین  %~% غیر کارحق و بارش کار و باری هست نیست 
# 4 دل بعشق حق بیند از غیر حق بیزار شو %~% غیرعشق حق و حق کاری و باری هست نیست 
# 5 مست حق شو تا که باشی هوشیار وقت خود  %~% غیر مستش در دو عالم هوشیاری هست نیست 
# 6 اختیار خود باو بگذار و بگذر زاختیار  %~% بنده را جز اختیارش اختیاری هست نیست 
# 7 گر غمی داری بیار و عرض کن بر لطف او  %~% خستگانرا غیر لطفش غمگساری هست نیست
# 8 روزگار آنست کان با دوست می آید بسر  %~% غیر ایام وصالش روزگاری هست نیست 
# 9 عمر آن باشد که صرف طاعت و تقوی شود  %~% جز زمان بندگی لیل و نهاری هست نیست 
# 10 بیغمانی را که جز تن پروری کاری نبود  %~% بنگر اندر دستشان از تن غباری هست نیست 
# 11 آنکه را آگه شد از تقصیر خود در کار حق  %~% جز دل بیمار و چشم اشکباری هست نیست 
# 12 سعی کن تا سعی تو خالص شود از بهر حق  %~% غیرخالص روز محشر در شماری هست نیست 
# 13 این عبادتها که عابد در دل شب میکند  %~% گر نباشد خالص آنرا اعتباری هست نیست 
# 14 فیض در دنیا برای آخرت کاری نکرد  %~% مثل او در روز محشر شرمساری هست نیست 
# 15 آه میکش ناله میکن شعر میگو مینویس  %~% رفتگانرا غیر دیوان یادگاری هست نیست 
PageV1P0166
### || [genre: Gh]
# 1 جان بجانان عرض کردن عاشقانرا عار نیست  %~% مفلسانرا با کریمان کارها دشوار نیست 
# 2 هر کسی را سوی حق از مسلکی ره میدهند  %~% راه حق منصور را جز نردبان دار نیست 
# 3 مستی جام هوا بنگر که غیر از جام دوست  %~% در میان این خم نه تو کسی هشیار نیست 
# 4 خواب غفلت بین که غیر از دیده بینای عشق  %~% در همه روی زمین یکدیده بیدار نیست 
# 5 عقل را در عشق ویران کن که در درگاه دوست  %~% عاشقانرا بار هست و عاقلانرا بار نیست 
# 6 عشقت اندر دوزخ اندازد که لذت میبری  %~% در بهشتت گر دهد جا عقل بی آزار نیست 
# 7 اندکی آزار بسیار است از بیگانگان  %~% گر کند آن آشنا بیرون زحد بسیار نیست 
# 8 هر که باشد هر چه خواهد در حق ما گو بگو  %~% سرزنشهای ملامت عاشقانرا عار نیست 
# 9 بر مدار ای فیض دست اعتصام از پای عشق  %~% در جهان جز عشق یار و مونس و غمخوار نیست 
PageV1P0167
### || [genre: Gh]
# 1 غیردلدار وفا دار کسی دیگر نیست  %~% نیست اغیار بجز یار کسی دیگر نیست 
# 2 نیست در راسته بازار جهان غیریکی  %~% خویشرا اوست خریدار کسی دیگر نیست
# 3 دیده دل بگشا تا که به بینی بعیان  %~% که بجز واحد قهار کسی دیگر نیست 
# 4 اوست باقی و دگرها همه دروی فانی  %~% اوست در جمله نمودار کسی دیگر نیست 
# 5 اهل عالم همه مستند زصهبای فنا  %~% غیر آن ساقی هشیار کسی دیگر نیست 
# 6 چشم بر هر چه گشودیم ندیدیم جز او  %~% شد یقین آنه درین دار کسی دیگر نیست 
# 7 هانکه بازی ندهد عشوه بیگانه ترا  %~% آشنا اوست جز او یار کسی دیگرنیست 
# 8 کو کسی تا که کند غور سخنهای مرا  %~% بجز از صاحب گفتار کسی دیگر نیست 
# 9 فیض از صاحب گفتار مزن دم زنهار  %~% غیر دیار در این دار کسی دیگر نیست 
PageV1P0168
### || [genre: Gh]
# 1 چون توان بود در آنجای که آسایش نیست  %~% یا بگنجید بسوفار که گنجایش نیست 
# 2 چه دهی دل بسرائی که دل از وی بکند  %~% یا نهی رخت بدان خانه که آسایش نیست 
# 3 هر که او عاقبت اندیش بود دل ننهد  %~% در مقامی که بقا را ره گنجایش نیست 
# 4 نعمت دینی دون هیچ نگیرد دستت  %~% بعبث دست میالا که جز آلایش نیست 
# 5 مال و جاهی که بر آن روز بروز افزائی  %~% کاهش جان بود آن مایه افزایش نیست 
# 6 خویشتن را بفسون و حیل آراسته است  %~% نخری عشوه دنیا که جز آرایش نیست 
# 7 هر که را زینت این زال دل از جا ببرد  %~% خون رود از نظر و فرصت پالایش نیست 
# 8 دست مشاطه نیارد رخ دنیا آراست  %~% زال بد منظر دون قابل آرایش نیست 
# 9 هست زندان خردمند و بهشت نادان  %~% نزد ارباب بصر قابل آسایش نیست 
# 10 هر چه در دین کندت سود بجا آور زود  %~% ور زیانست بمان حاجت فرمایش نیست 
# 11 طاعت حق کن و بگذر ز شمار طاعت  %~% ره مپیما و برو فرصت پیمایش نیست 
# 12 منشین شاد و مجو خاطر جمع و دل خوش  %~% فیض ازین مرحله کاین منزل آسایش نیست 
PageV1P0169
### || [genre: Gh]
# 1 تا نگذرد زنام سزاوار نام نیست  %~% تا معترف به نقص نباشد تمام نیست 
# 2 ای نامور ز پیش و پس خویش کند حذر  %~% جائی مدان که بهر شکار تو دام نیست 
# 3 عرفان طلب نخست و پس آنگاه بندگی  %~% بی معرفت عبادت عابد تمام نیست 
# 4 از دینی اکتفا به تمتع کن و بمان  %~% کین ناقبول قابل عقد دوام نیست 
# 5 کامی مجو زدهرکه نا کامیست کام  %~% کامی که دل درو نتوان بست کام نیست 
# 6 کس را نه کام داده نه ناکام کرده اند  %~% فرقی درین میان خواص و عوام نیست 
# 7 بهر خواص گر چه بود لطف های خاص  %~% بهر عوام نیز بود آنچه عام نیست 
# 8 دارد مصیبتی همه لیک مختلف  %~% تلخست احتمال مصیبت چو عام نیست 
# 9 حزن و سرور را بمساوات داده اند  %~% گر چه تفاوتی است که خواجه غلام نیست 
# 10 زاهد کجا و عاشق شوریده سر کجا  %~% هرگز میان این دو نفر التیام نیست 
# 11 بگذر بخیر دشمن و بر ما مکن سلام  %~% سالم چو نیستیم ز شرط سلام نیست 
# 12 غافل ز ذکر حق نشوی فیض یکنفس  %~% بی ذکر مستدام عبادت تمام نیست 
PageV1P0170
### || [genre: Gh]
# 1 عاشقانرا در بهشت آرام نیست  %~% عشقبازی کار هر خود کام نیست 
# 2 پخته باید بلای عشق را  %~% کار این سودا پزان خام نیست 
# 3 چاره عاشق همین بیچارگیست  %~% همدمش جز بخت نافرجام نیست 
# 4 کام نتوان یافتن در راه عشق  %~% غیر ناکامی درین ره کام نیست 
# 5 دست باید داشتن از ننگ و نام  %~% عشق را عاری چو ننک و نام نیست 
# 6 زین شب و روز مکرر دل گرفت  %~% ایخوش آنجائی که صبح و شام نیست 
# 7 خوبتر از خال و زلف دلبران  %~% دانه مردم ربا و دام نیست 
# 8 آبروی نیکوان دلدار ماست  %~% لیک با این خاک شینان رام نیست 
# 9 تا وصالش دست ندهد فیض را  %~% این دل سرگشته را آرام نیست 
PageV1P0171
### || [genre: Gh]
# 1 یک محرم راز در جهان نیست  %~% یک دوست بزیر آسمان نیست 
# 2 غیر از غم عشق همدمی کو  %~% کز صحبت آن دلم گران نیست 
# 3 فریاد زدست این کرانان  %~% جانرا از عذابشان امان نیست 
# 4 من طاقت احمقان ندارم %~% جز مرک سزای احمقان نیست 
# 5 یارب یا رب غم تو خواهم  %~% دل جز بغم تو شادمان نیست
# 6 تا یافت بکوی عشق راهی  %~% دل را غم جان سرجهان نیست 
# 7 خود جان جهان جهان جان شد  %~% دل بسته انی جهان و جان نیست 
# 8 شور عشقی چو هست در سر  %~% دلرا پروای این و آن نیست 
# 9 جائی نتوان نشست ای فیض  %~% کافسانه عشق در میان نیست 
PageV1P0172
### || [genre: Gh]
# 1 کس نیست کز غم تو دلش پاره پاره نیست  %~% لیکن چو چاره کزغم عشق تو چاره نیست 
# 2 تا کی جفا کنی صنما از خدا بترس  %~% آخر دلست جای غمت سنگ خاره نیست 
# 3 هر دم هزار چاره کنی در جفای ما  %~% ما را ولی زدست جفای تو چاره نیست 
# 4 شاید که روز حشر نپرسند جرم ما  %~% در عشق سوختیم عقوبت دوباره نیست 
# 5 دل بر هلاک نه بعثب دست و پا مزن  %~% کاین قلزم هوا و هوس را کناره نیست 
# 6 ای فیض عشق ورزکه عشقست هرچه هست %~% آن دل که عشق نیست درو هیچ کاره نیست 
# 7 گر جان طلب کند زتو جانان روان بده  %~% در کار خیر حاجت هیچ استخاره نیست 
PageV1P0173
### || [genre: Gh]
# 1 ما را که نوای بی نوائیست  %~% مستی ز شراب کبریائیست 
# 2 تا حشر بخویشتن نیائیم  %~% هشیار و یا زحق جدائیست 
# 3 ساقی قدحی بده که مستی  %~% بهتر زعبادت ریائیست 
# 4 ما معتکفیم در خرابات  %~% ما را چه مجال پارسائیست 
# 5 از ما طمع صالح خامیست  %~% مستیست چه جای خودنمائیست 
# 6 بیگانه مباش زاهد از ما  %~% ما را با دوست آشنائیست
# 7 ای فیض ازین صریح تر گوی  %~% ما را از دوست کی جدائیست 
PageV1P0174
### || [genre: Gh]
# 1 دل گرفتار ماه سیما ئیست  %~% جان هوادار سرو بالائیست 
# 2 گه جنون گاه عقل و گه مستی  %~% در دل تنگ ما تماشائیست 
# 3 در غم عشق هر پری روئی  %~% سرشوریده سر بصحرا ئیست 
# 4 بر سرراه هر هلال ابروی  %~% از هجوم نظاره غوغائیست 
# 5 بر سرکوی هر بتی مه روی  %~% هر طرف زآب چشم دریائیست 
# 6 از لب لعل هر شکر دهنی  %~% در دل هر کسی تمنائیست 
# 7 نه همین فیض مست و شیدا شد  %~% که بهر گوشه مست و شیدائیست 
PageV1P0175
### || [genre: Gh]
# 1 گذشت آن گل و حسرت بیادگار گذاشت  %~% برفت از نظر عندلیب و خار گذاشت 
# 2 چو آسمان بسرم سایه فکند از لطف  %~% بعزتم ززمین بر گرفت و خوار گذاشت 
# 3 چشید ذوق وصالش چو دل نهان گردید  %~% ببرد لذت مستی ز سرخمار گذاشت 
# 4 ربود چون زمیان دل کناره کرد از من  %~% وفا و مهر بیکباره بر کنار گذاشت 
# 5 شکفت غنچه دل از گشاد چهره او  %~% ولی برشته جان عقده بی شمار گذاشت 
# 6 مثال زینت دنیاست حسن مهرویان  %~% خوش آنکه زین دو گذشت و باختیار گذاشت
# 7 بفیض گفتم خوبان وفا نمیدارند  %~% ببین چگونه ترا زارو دلفکار گذاشت 
PageV1P0176
### || [genre: Gh]
# 1 بمرد رستم زال و زتن غبار گذاشت  %~% ببرد حسرت و عبرت بیادگار گذاشت 
# 2 خوشا کسی که چو رو کرد سوی او دنیا  %~% باختیار گذشت و باختیار گذاشت 
# 3 بدا کسی که طلب کرد و دل بدنیا بست  %~% باختیار گرفت و باضطرار گذاشت 
# 4 گذاشت هر که بجز کرد گار حسرت بود  %~% خوشا کسی که دلش را بکردگار گذاشت 
# 5 فلک نگردد الا بمدعای کسی  %~% که کار خویش بخلاق کار و بار گذاشت 
# 6 چو اختیار ندادند بنده را در کار  %~% خنک کسی که بمختار اختیار گذاشت
# 7 چو فیض هر که بدنیا نبست دل جان برد  %~% دعای خیر زنیکان بیادگار گذاشت 
PageV1P0177
### || [genre: Gh]
# 1 عشق آمد و اختیار نگذاشت  %~% در کشور دل قرار نگذاشت 
# 2 از جان اثری نماند در تن  %~% وزخاک تنم غبار نگذاشت 
# 3 کیفیت چشم پرخمارت  %~% در هیچ سری خمار نگذاشت 
# 4 پنهان میخواست دل غمت را  %~% این دیده اشگبار نگذاشت 
# 5 تا جلوه کند درو جمالت  %~% اشگم در دل غبار نگذاشت 
# 6 عبرت نتوان گرفت از دهر  %~% چون فرصت اعتبار نگذاشت 
# 7 نشگفته بریخت غنچه دل  %~% تعجیل خزان بهار نگذاشت 
# 8 رفتم که بپاش جان فشانم %~% دستم بگرفت و یار نگذاشت
# 9 رفتم که کنم شکایت از فیض  %~% کوتاهی روزگار نگذاشت 
PageV1P0178
### || [genre: Gh]
# 1 غنیمتی است دمی کان بفکر کار گذشت  %~% فتاد در سر این غم که روزگار گذشت 
# 2 نداشت درد ولی درد کرد بیدردی  %~% نکرد کار ولیکن بدرد کار گذشت 
# 3 بکار دوست نپرداخت لیک شد غمناک  %~% که روزگار چرا بی حضور یار گذشت 
# 4 بفکر کار فتادن دلیل هشیاریست  %~% تو مغتنم شمر آن دم که هوشیار گذشت 
# 5 تومغتنم شمر آن دم زبهر استغفار  %~% که آن هم ار نکنی کار زاعتذار گذشت 
# 6 تو وقت کار همان دان که فکر کارت هست  %~% مگو چه کار کند کس چه وقت کار گذشت 
# 7 بفکر کاری فتادی کنون بکن کاری %~% که وقت میگذرد نفخهای یار گذشت 
# 8 بگیر نفخه از نفخ های ربانی  %~% وگرنه عمر تو امسال همچو پار گذشت 
# 9 بفکر کار فتادی بگنج ره بردی  %~% تو میر گنج شو اکنون که رنج مار گذشت 
# 10 بکار کوش و بمان فکر کارهان ای فیض %~% گذشت آنچه برین خاطر فکار گذشت 
PageV1P0179
### || [genre: Gh]
# 1 بزهر آلوده مژگان خواهدم کشت  %~% طبیب من بدرمان خواهدم کشت 
# 2 ندارد هیچ پروائی دل من  %~% تغافلهای جانان خواهدم کشت 
# 3 بنازی یا نگاهی سازدم کار  %~% بلطفی با باحسان خواهدم کشت 
# 4 بخوابم دوش حرف وصل میگفت  %~% مگر امروز هجران خواهدم کشت 
# 5 ملامت گو چه میخواهد زجانم  %~% کرانی زین کرانان خواهدم کشت 
# 6 مگر اینان بشیرینی کشندم  %~% وگرنه زهر آنان خواهدم کشت 
# 7 برسوائی و شیدائی زن ای فیض %~% وگرنه درد هجران خواهدم کشت 
PageV1P0180
### || [genre: Gh]
# 1 کار جان را تن ندادم روزگار از دست رفت  %~% دست در کاری نزد دل تا که کار از دست رفت 
# 2 جان نشد در کار جانان بار تن جان برنداشت  %~% دل پی هر آرزو شد کار و بار از دست رفت 
# 3 عمر در بیهوده شد صرف و نشد کاری تمام  %~% روزگار دل سر آمد روزگار از دست رفت 
# 4 پار میگفتم که در آینده خواهم کرد کار  %~% سربسر امسال وقتم همچو پار از دست رفت 
# 5 فرصت آن نیست ساقی باده در ساغر کنی  %~% تا کنی سامان مستی نوبهار از دست رفت 
# 6 کو تهی عمر ببن با آنکه بهر عبرتست  %~% تا گشودی چشم عبرت روزگار از دست رفت 
# 7 گوش بر گلبانگ بلبل تا نهادی گل گذشت  %~% چشم تا بر گل گشادی نوبهار از دست رفت 
# 8 وصل جانان گر شوی روزی بروزی یا شبی  %~% تا که شرمی بشکند لیل و نهار از دست رفت 
# 9 آمدم تا شهریار از شوق روی شهریار  %~% در نظاره شهریارم شهریار از دست رفت 
# 10 نقش عالم را بمان در وی نگاریرا بجو  %~% گر نظر برنقش افکندی نگار از دست رفت 
# 11 با دلم کردم قرار آنکه باشم برقرار  %~% چون بکوی او رسیدم آن قرار از دست رفت 
# 12 از متاع این جهان کردم غم او اختیار  %~% اختیار غم چو کردم اختیار از دست رفت 
# 13 جان من بگداختم در هجر رویت چاره  %~% چاره تا میکنی فکر این کار از دست رفت
# 14 گفت گو بگذار با خلق و بحق رو آر فیض %~% پا بکش از صحبت اغیار یار از دست رفت 
PageV1P0181
### || [genre: Gh]
# 1 چو دل قرار در آن زلف بیقرار گرفت  %~% جنون عشق زدست دل اختیار گرفت 
# 2 قرارگاه بسی جستم و نشد حاصل  %~% به بی قراری آخر دلم قرار گرفت 
# 3 سپاه حسن بفن ملک دل گرفت از من  %~% باختیار ندادم به اضطرار گرفت 
# 4 زعلم دم نزنم یاز عقل لاف دگر  %~% که هر چه بود مرا زین متاع یار گرفت 
# 5 مراز کشته امسال هیچ نیست بدست  %~% زپیش حاصل صدساله عشق یار گرفت 
# 6 در آن بدم که مگر پی بسر کار برم  %~% که سر کار زدستم عنان کار گرفت 
# 7 بر آن شدم که زدهر اعتبار بستانم  %~% چنان شدم که زمن دهر اعتبار گرفت 
# 8 خیال بستم کز دل غبار بزدایم  %~% ازین خیال که بستم دلم غبار گرفت 
# 9 بیا بیا زسخن های فیض فیض ببر  %~% که هر چه گفت و نوشت او زکردگار گرفت
# 10 زپیش خویش نگوید حدیث و بنویسد  %~% که در طریق ادب راه هشت و چارگرفت 
PageV1P0182
### || [genre: Gh]
# 1 هر که در دوست زد دامن احسان گرفت  %~% و آنکه در دوستی مایة عرفان گرفت 
# 2 دوستی کردگار معرفت آرد بیار  %~% هر که از این تخم کشت حاصل از آن گرفت 
# 3 ار در احسان هر انک روی بمقصود کرد  %~% دید جمال خدا حسن زاحسان گرفت 
# 4 هر که بدو داد تن مایة ایمان ستد  %~% وانکه بدو داد دل در عوضش جان گرفت 
# 5 آنکه بدو داد جان زندة جاوید شد  %~% عمر دو روزینه داد عمر فراوان گرفت 
# 6 هر که زدنیا گذشت لذت عقبی چشید  %~% وانکه زعقبی گذشت کام زجانان گرفت 
# 7 آنکه باخلاص داد در ره او هر چه داشت  %~% قطره بدریا گذشت بهره زعمان گرفت 
# 8 نیک و بد هر که هست سوی خودش عایدست  %~% هر چه در امروز کرد روز جزا آن گرفت
# 9 در ره عرفان و عشق فیض بسی سعی کرد  %~% تا که بتوفیق حق عشق زعرفان گرفت 
PageV1P0183
### || [genre: Gh]
# 1 بر سر راهش فتاده غرق اشگم دید و رفت  %~% زیرلب بر گریه خونین من خندید و رفت 
# 2 از دو عالم بود در دستم همین دین و دلی  %~% یکنظر دردیده کردآن هر دون رادزدید ورفت
# 3 گرچه دل از پادرآمد در ره عشقش ولی  %~% اندرین ره میتوان درخاک و خون غلطید و رفت
# 4 بر سربالینم آمد گفتمش یکدم بایست  %~% تا که جان بر پایت افشانم زمن نشنید و رفت 
# 5 جان بلب آمد زیاد آن لبم لیکن گرفت  %~% از خیالش بوسه دل جان نو بخشید و رفت
# 6 اینجهان جای اقامت نیست جای عبرتست  %~% زینتش را دل نباید بست باید دید و رفت 
# 7 فیض آمد تا زوصل دوست یابد کام جان  %~% یکنظر نادیده رویش جان و دل بخشید ورفت
PageV1P0184
### || [genre: Gh]
# 1 دوش از من رمیده میرفت %~% دامان زکفم کشیده میرفت
# 2 میرفت و مرا به حسرت از پی %~% دریا دریا زدیده میرفت
# 3 میرفت به ناز و رفته رفته %~% آرام دل رمیده میرفت
# 4 میرفت و دل شکسته از پی %~% نالان نالان طپیده میرفت
# 5 میرفت و روان روان بدنبال %~% تن در عقبش خمیده میرفت
# 6 میرفت سرور و شادمانی %~% از سینه مرا و دیده میرفت
# 7 میرفت بیاد هجرش از پی %~% هوش از سر من پریده میرفت
# 8 میرفت و فغان من بدنبال %~% او فارغ و ناشنیده میرفت
# 9 میرفت و منش فتاده در پی %~% صد پرده من دردیده میرفت
# 10 میرفت و جهان جهان تغافل %~% گفتی که مرا ندیده میرفت
# 11 میرفت بصد هزار تمکین %~% سنجیده و آرمیده میرفت
# 12 کس سرو چمن چمان ندیده است %~% آنسو روان چمیده میرفت
# 13 حیف است که بر زمین نهد پای %~% ای کاش فرا ز دیده میرفت
# 14 بس فیض ز رفتنش غزل کاش %~% در آمدنش قصیده میرفت
PageV1P0185
### || [genre: Gh]
# 1 از من و ما نمی توانم گفت  %~% صفت لا نمی توانم گفت 
# 2 شمه گر بگویم از اسما  %~% از مسمی نمی توانم گفت 
# 3 وصف آن بیجهت مپرس از من  %~% حرف بی جا نمیتوانم گفت 
# 4 گفتنی نیست وصف او نه همین  %~% من تنها نمی توانم گفت
# 5 سخن از راز دل مپرس که من  %~% این سخن ها نمیتوانم گفت 
# 6 گفته بودم که گویمت غم دل  %~% گفتم اما نمیتوانم گفت 
# 7 پیش چشمم زبسکه موج زنست  %~% حرف دریا نمیتوانم گفت 
# 8 بر دلم بسکه تنگ شد زغمش  %~% حرف صحرا نمیتوانم گفت 
# 9 از من مست حرف عقل مپرس  %~% که من اینها نمیتوانم گفت 
# 10 این بلاها که فیض دید از عشق  %~% هیچ جا وا نمی توانم گفت 
PageV1P0186
### || [genre: Gh]
# 1 من کجا جان برم زدست غمت  %~% وه که با من چه میکند ستمت 
# 2 بغمت جان دهم که در محشر  %~% باشم از خیل گشتگان غمت 
# 3 چون شوم خاک در ره تو فتم  %~% تا قیامت سر من و قدمت 
# 4 غمزه ات گه ستم کند بر من  %~% داد من گاه خواهد از ستمت 
# 5 ستمت هر چه میکند کرمست  %~% حاشا لله چها کند کرمت 
# 6 ستمی دم بدم کرامت کن  %~% ای کرمها خجل بر ستمت 
# 7 سخن عشق چون تو بسی فیض %~% لوح سوزد ز آتش قلمت 
PageV1P0187
### || [genre: Gh]
# 1 زشور عشق مرا در سرست شور قیامت  %~% تو ای که عشق نداری برو براه سلامت 
# 2 قیامتی است بهرگام راه عشق و بهشتی  %~% خنک کسی که قیامت بدید تا بقیامت 
# 3 کمان عشق حریفی کشد که باک ندارد  %~% شود اگر هدف صدهزار تیر ملامت 
# 4 هزار خوف و خطر هست گرچه در ره عشق  %~% ولی زعشق توان یافت عزو جاه و کرامت 
# 5 نبی زعشق نبی شد ولی زعشق ولی گشت  %~% زعشق یافت نبوت زعشق رست امامت 
# 6 چه عشق هست ترا هر چه هست در دو جهان  %~% چرا که عشق بود اصل هر دو کون تمامت 
# 7 حیات عشق و مماتست عشق و عشق نشورست  %~% نعیم عشق و جحیمست عشق و عشق قیامت 
# 8 حساب عشق و کتابست عشق و عشق ترازو  %~% صراط عشق و نجاتست عشق و عشق ندامت 
# 9 وسیله عشق ولوا عشق وعشق حوض و شفاعت  %~% درخت طوبی عشقست و عشق دار قیامت
# 10 لقای حق نبود غیرعشق پاک زاغراض  %~% چوفیض عشق بود زارنمیبری توغرامت
PageV1P0188
### || [genre: Gh]
# 1 جمال تو عرصاتست و قامت تو قیامت  %~% بجلوه آی و قیامت کن آشکار بقامت 
# 2 وصال تست بهشت و فراق تست جهنم  %~% وصال تست غنیمت فراق تست غرامت 
# 3 وصال تست سعادت فراق تست شقاوت  %~% وصال تست سلامت فراق تست سآمت 
# 4 دمی زعمر که آن بی لقای تو گذرانم  %~% تدارکش نتوانم نمود تا بقیامت 
# 5 ترا چه کم که مرا نیست تاب دیدن رویت  %~% زعجز شب پره آفتاب را چه ملامت 
# 6 ترا چه غم که بمیرد هزار همچو من از غم  %~% مراست غم که مبادا ترا کنند ملامت 
# 7 زمرگ باک ندارم در آن غمی که نشیند  %~% بخاکم ار گذری بر دلت غبار ندامت 
# 8 کرامتیست کسی را که میرد از غم عشقی  %~% چو غم غم تو بود میشود مزید کرامت 
# 9 اگر بلطف نوازی و گر بقهر گدازی  %~% نکوست هر چه بمن میکنی سریق سلامت 
# 10 شب فراق غمت لطفها که با دل من کرد  %~% حساب آن نتوان کرد تا بروز قیامت 
# 11 خدنگ غمزه پی در پی تو روز وصالست  %~% تمام راحت دل شد چه معجز است و کرامت
# 12 بمیر در غم او فیض تا که جان بری از مرگ  %~% بباز در قدمش تا که سر بری بسلامت 
PageV1P0189
### || [genre: Gh]
# 1 بالا بلائی قامت قیامت  %~% شمشاد را کو این قد و قامت 
# 2 در شام زلفت خورشید تابان  %~% پنهان در آن شب روز قیامت 
# 3 چو گان شد آنزلف برخال یعنی  %~% بردی زخوبان کوی کرامت 
# 4 زان غمزه گویم با چشم و ابرو  %~% سحری سراپا چشمی تمامت 
# 5 آن دل که باشد درشام زلفت  %~% دیگر نخواهد صبح قیامت 
# 6 شیرین لبانی شکر دهانی  %~% آرام جانی ای جان غلامت 
# 7 آئی بر من روح روانی  %~% برخیزی از جا شور قیامت 
# 8 در جلوه آمد ای فیض آن یار  %~% بگذر زمسجد بگذار امامت 
# 9 بگذر زمحراب بنمود ابرو  %~% بگذارد آنرا افراخت قامت 
PageV1P0190
### || [genre: Gh]
# 1 روم از هوش اگر بینم بکامت  %~% ندارم طاقت شرب مدامت 
# 2 خیالت کر بخاطر بگذرانم  %~% روم از خویشتن بیرون تمامت 
# 3 نمی یارم بنزدیک تو آمد  %~% که دورست از طریق احترامت 
# 4 نیم چون قابل بزم وصالت  %~% ببو خرسندم و تکرار نامت 
# 5 خوشا آن سر که در پای تو باشد  %~% خوشا آن چشم که بیند صبح و شامت 
# 6 بخود دیگر نیاید تا قیامت  %~% سری کو جرعه نوشد زجامت 
# 7 شود آزاد از دنیا وعقبی  %~% اگر مرغ دلی افتد بدامت 
# 8 مبارک طایری فرخنده مرغی  %~% که صبح و شام گردد گرد بامت 
# 9 چو برخاک رهی افتد گذارت  %~% نهم آنجا جبین بر نقش گامت 
# 10 کنم جانرا فدای خاک پایش  %~% کسی کارد بنزد من پیامت 
# 11 جهانی پر شود از نقل و باده  %~% کند چون ناقلی نقل کلامت 
# 12 سلامت در سلامت باشد او را  %~% که روزی گردش روزی سلامت 
# 13 ندانم تا چه مستی ها کند فیض %~% چه گوئی کیست یا چیست نامت 
# 14  سخن کوته کنم تا کس نگوید  %~% که چند و چند ازین گفتار خامت 
PageV1P0191
### || [genre: Gh]
# 1 رفتار آشوب بالا قیامت  %~% رفتار سر کن بنما قیامت 
# 2 پیدا شدی شد خورشید پنهان  %~% پنهان شدی شد پیدا قیامت 
# 3 این رستخیزی کامروز ماراست  %~% پیشش چه سنجد فردا قیامت 
# 4 در هر بن مو صد شور و غوغا  %~% از پای تا سر صد جا قیامت 
# 5 شد چون نشستی از دست دلها  %~% برخواستی شد بر پا قیامت 
# 6 در هر نشستت پنهان بهشتی  %~% در هر قیامت پیدا قیامت 
# 7 نزد رقیبی دور از محبان  %~% او را بهشتی ما را قیامت
# 8 فیض ارنگوید جز حرف خوبان  %~% ممنون اوئیم ما تا قیامت 
PageV1P0192
### || [genre: Gh]
# 1 من نروم ز پیش تودست منست و دامنت  %~% نوش منست نیش تودست منست و دامنت 
# 2 خواه مرا به تیر زن خواه ببر سرم زتن  %~% دست ندارم از تو من دست منست ودامنت 
# 3 چون شوم از تو جدا دامن توکنم رها  %~% از بر تو روم کجا دست منست و دامنت 
# 4 بندگی تو بس مرا ذکر تو هم نفس مرا  %~% نیست بجزمن توکس مرادست منست ودامنت
# 5 عشق تو رهبر منست لطف تو یاور منست  %~% دست تو بر سرمنست دست منست و دامنت 
# 6 چشم منست و روی تو گوشم وگفتگوی تو  %~% پای منست و کوی تو دست منست و دامنت 
# 7 روی دل است سوی تو قوت دلست بوی تو  %~% مستیم از سبوی تو دست منست و دامنت 
# 8 قوت روان من توئی گنج نهان من توئی  %~% جان جهان من توئی دست منست و دامنت 
# 9 حسن تو بوستان من روی تو گلستان من  %~% مهر تو مهر جان من دست منست و دامنت 
# 10 مهر تواست جان من ذکر تو و زبان من  %~% وصف تو و بیان من دست منست و دامنت 
# 11 فیض بس است گفتگو برجه و دامنش بجو  %~% چو بکف آوری بگو دست منست ودامنت 
PageV1P0193
### || [genre: Gh]
# 1 جان ندارد جز تو کس یا مستغاث  %~% خسته را فریاد رس یا مستغاث 
# 2 خسته دل در غم تو بسته %~% چند ناله چون جرس یا مستغاث 
# 3 هر دمم خاری زند در دل خسی  %~% بکسلم زین خار و خس یا مستغاث 
# 4 مرغ جان را بال همت برگشای  %~% تا بپرد زین قفس یا مستغاث 
# 5 میرباید دل زمن هر دم بتی  %~% هم تو گیرش باز پس یا مستغاث 
# 6 محو خود کن فیض را تابی رخت  %~% بر نیارد یکنفس یا مستغاث
# 7 رحم کن بر بی دل بیچاره  %~% کو ندارد جزتو کس یامستغاث 
PageV1P0194
### || [genre: Gh]
# 1 شدیم بار کش ره زن هوا بعبث  %~% وفا بعهد نکردیم با خدا بعبث 
# 2 براه حق نزدیم از سر وفا قدمی  %~% بجد وجهد شدیم از پی هوا به عبث 
# 3 عنان خود بکف آرزوی دل دادیم  %~% تمام صرف هوس گشت عمر ما بعبث 
# 4 زبهر دنیی کانرا اساس پر نقشی است  %~% بسی بدوش کشیدیم بارها به عبث 
# 5 گذاشتیم زکف زاد آخرت را خام  %~% بسوختیم به بیکار خویش را به عبث 
# 6 فتادی از پی لذات بی بقا شب و روز  %~% تمام عمر تو ای فیض شد هبا بعبث 
# 7 گمان ندارم ازین بحر بیکران برهیم  %~% چو میزنیم در این موج دست و پا بعبث 
PageV1P0195
### || [genre: Gh]
# 1 دلی که عشق ندارد وجود اوست عبث  %~% چو پرتوی ندهد شمع دور اوست عبث 
# 2 وجود خلق برای پرستش حقست %~% کسی که حق نپرستد وجود اوست عبث 
# 3 کسی که سود و زیانش نه در ره عشق است %~% زیان اوست بسی سهل و سود اوست عبث 
# 4 عبادتت نکند سود معرفت چون نیست  %~% چو جامه را نبود تار و پود اوست عبث 
# 5 گمان مبر زسراب جهان شوی سیراب  %~% که هر چه بود ندارد نمود اوست عبث 
# 6 بیا عبادت حق کن زباطلان بگریز  %~% که مهر باطل باطل درود اوست عبث 
# 7 اگرنه فیض برای خدا سخن گوید  %~% سخن سرائی او چون وجود اوست عبث 
# 8 خموش باش محیط جهان پر از سخن است  %~% ببحر هر که گهر ریخت جود اوست عبث 
PageV1P0196
### || [genre: Gh]
# 1 هر آنچه بود ندارد وجود اوست عبث  %~% چو جامه را نبود تار و پود اوست عبث 
# 2 به بزم نغمه سرایان چو کاسه طنبور  %~% سری که عشق ندارد سرود اوست عبث 
# 3 چو نیست روشنئی در دل آن گلست نه دل  %~% چو پرتوی ندهد شمع دود اوست عبث 
# 4 فغان چه سود دهد چون گمان وصلی نیست  %~% ندارد آنکه امیدی سرود اوست عبث 
# 5 چو زاهد از پی جنت ثنای حق گوید  %~% ثنای حق نبود آن درود اوست عبث 
# 6 چو در دلش نبود نور عشق و آه کشد  %~% چو چرب تر بود آن خشک و دود اوست عبث 
# 7 اگر نه پختگی عاشقان غرض باشد  %~% کجا جهنم و مؤمن درود اوست عبث 
# 8 اگر بدل نرسد دم بدم زحق فیضی  %~% نعیم هشت بهشت و خلود اوست عبث 
# 9 برای سنگدلان خون دل مریز ای فیض %~% بکوه هر که برد لعل جود اوست عبث 
PageV1P0197
### || [genre: Gh]
# 1 جز تنعم بغم یار عبث بود عبث  %~% هر چه کردیم جز این کار عبث بود عبث 
# 2 هر چه جز مصحف آن روی غلط بود غلط  %~% جز حدیث لب دلدار عبث بود عبث 
# 3 پی به منزلگه مقصود نبردیم آخر  %~% قطع این وادی خونخوار عبث بود عبث 
# 4 اشگ خونین بنگاهی بخریدند از ما  %~% کوشش چشم گهر بار عبث بود عبث 
# 5 هر چه بردیم زکردار هبا بود هبا  %~% هر چه بستیم زگفتار عبث بود عبث 
# 6 جنگ با نفس خطا پیشه خود می بایست  %~% با کسان اینهمه پیکار عبث بود عبث 
# 7 خویش را کاش در اول بخدا می بستم  %~% از خودی این همه آزار عبث بود عبث 
# 8 هر چه گفتیم و شنیدیم خطا بود خطا  %~% غیر حرف دل و دلدار عبث بود عبث 
# 9 جز دل سوخته و جان برافروخته فیض %~% هر چه بردیم بدان یار عبث بود عبث 
PageV1P0198
### || [genre: Gh]
# 1 گذشت عمر تو امسال همچو پار عبث  %~% چرا چنین گذرانند روزگار عبث 
# 2 بسی نماند زعمر و بسی نماند زکار  %~% هزار حیف که بگذشت وقت کار عبث 
# 3 گمان مبر که ترا آفرید حق باطل  %~% گمان مدار که ترا ساخت کرد گار عبث 
# 4 تو آمدی بجهان تا روی بر جانان  %~% بکوش تا برسی خویش را مدار عبث 
# 5 تو جان هر دوجهانی و مقصد ایجاد  %~% عزیز من چه کنی خویشرا تو خوار عبث 
# 6 توخویشرا مفروش ای پسر چنین ارزان  %~% که بهر جنتی و میروی بنار عبث 
# 7 گرانبها و عزیز الوجود و بی بدلی  %~% نه چنین سبک و بی بها و خوار عبث 
# 8 چو کردهای تنت مردهای جان دارد  %~% مدزد ایجان تن زاز کار و بار عبث 
# 9 غنیمتی شمر این یکدو دم که ماند ای فیض %~% بکار کوش و سخن در میان میار عبث 
PageV1P0199
### || [genre: Gh]
# 1 بمهر تو دادم دل و جان عبث  %~% بعشقت گرو کردم ایمان عبث 
# 2 زدین و دل من چه حاصل مرا  %~% گرفتی هم این را و هم آن عبث 
# 3 چه میخواهی از جانم ای بی وفا  %~% چه دای دلم را پریشان عبث 
# 4 دل اقلیم دین جلوه ات تاخت کرد  %~% بسی خانه شد از تو ویران عبث 
# 5 بیک عشوه دل فریب خوشت  %~% دل عالمی شد پریشان عبث 
# 6 بجانت که دست از اسیران بدار %~% مکن جور بر ناتوانان عبث 
# 7  دل من بود آن دل ای فیض بس %~% مریز اشگ بر روی سندان عبث 
PageV1P0200
### || [genre: Gh]
# 1 اگر از عشق حق بر سرنهی تاج  %~% ستانی زین جهان و زانجهان باج
# 2 وگر سردر ره عشقش ببازی  %~% سوی بر تارک هر سروری تاج 
# 3 خدا از عشق کرد آغاز عالم  %~% نبی از عشق جست انجام معراج 
# 4 سکون از عشق دارد کوه و صحرا  %~% خرد از عشق دارد بحر مواج 
# 5 گهی کم گه زیاد از عشق شد مه  %~% زعشق افروخت رخ خورشید و هاج 
# 6 زنور عشق دارد روشنی روز  %~% سیه از دود عشق است این شب داج 
# 7 زنور عشق شد معروف عارف  %~% زشور عشق شد منصور حلاج 
# 8 زعشق کعبه ریحانست و سنبل  %~% مغیلان گرزند بر دامن حاج 
# 9 چو فیض از عشق شد فیاض معنی  %~% سزد گر گیرد از اهل سخن باج 
PageV1P0201
### || [genre: Gh]
# 1 داغ دل عاشقان می نپذیرد علاج  %~% درد و غم جاودان می نپذیرد علاج 
# 2 آتش دل را کجا بحر کفایت کند  %~% سوز دل عاشقان می نپذیرد علاج 
# 3 هر که به اخلاص تر او خطرش بیشتر  %~% این خطر مخلصان می نپذیرد علاج 
# 4 تشنه وصل تو ام گرسنه لطف تو  %~% درد من از آب و نان می نپذیرد علاج
# 5 مونس بیکس توئی بی کسم و جز بتو  %~% بی کسی بی کسان می نپذیرد علاج 
# 6 کردن درمان چه سود اشگ چه باران چه سود %~% درد دل و سوز جان می نپذیرد علاج 
# 7 پخته نخواهند شد گر همه آتش شود  %~% خامی این زاهدان می نپذیرد علاج 
# 8 فیض تو خود را بسوز چشم زمردم بدوز  %~% خوی بد مردمان می نپذیرد علاج 
PageV1P0202
### || [genre: Gh]
# 1 عشق بری پیکران می نپذیرد علاج  %~% شورش دیوانگان می نپذیرد علاج 
# 2 تا نظر افکنده دین و دلت رفته است  %~% دلبری دلبران می نپذیرد علاج 
# 3 قصد دل وجان ما تا چه بایمان کنند  %~% فتنه این رهزنان می نپذیرد علاج 
# 4 برصف دلها زنند غارت جانها کنند  %~% این ستم شاهدان می نپذیرد علاج 
# 5 در دل خارا چه سان رخنه کند آب چشم  %~% این دل سنگین دلان می نپذیرد علاج 
# 6 سوزش دل کم نکرد اشگ چو باران من  %~% آتش عشق بتان می نپذیرد علاج 
# 7 فیض ازین قصه بس ناله مکن چون جرس  %~% عشق بآه و فغان می نپذیرد علاج 
PageV1P0203
### || [genre: Gh]
# 1 در تنم دل خون شد از دلهای کج  %~% سینه ام بریان شد از آرای کج 
# 2 میکند هر لحظه چندین فتنه راست  %~% این فسون دیو در دلهای کج 
# 3 از زبان این سخن در گوش آن  %~% میرود چون کفش کج در پای کج 
# 4 در بدن از دل سرایت می کند  %~% قوم کج دلراست سرتاپای کج 
# 5 چشمشان کج گوششان کج کج زبان  %~% فعلشان کج قولشان کج رای کج 
# 6 کج برآید بر زبان و چشم و گوش  %~% چون بود در سینها دلهای کج 
# 7 پیشوا چون کج بود پیرو کج است  %~% کج سرانرا نیست جز دمهای کج 
# 8 سوختم تاچند بینم زین خران  %~% انتصاب قامت دلهای کج 
# 9 از کجیهای کجان افلاک راست  %~% کجروی آئین و سر تا پای کج 
# 10 راستی خواهی نیارم دید فیض %~% بیش ازین دلهای کج آرای کج 
PageV1P0204
### || [genre: Gh]
# 1 این جهان بی بقا هیچست هیچ  %~% هر چه میگردد فنا هیچست هیچ 
# 2 گرجهانرا سر بسر بگرفته  %~% چون نمیماند بجا هیچست هیچ 
# 3 شد مرا یک نکته از غیب آشکار  %~% در دو عالم جز خدا هیچست هیچ 
# 4 گرنه سردر راه عشق او رود  %~% آن سرکمتر زپا هیچست هیچ 
# 5 گرنه صرف طاعت و خدمت شود  %~% حاصل این عمرها هیچست هیچ 
# 6 گرنه سوزد جان و دل در عشق او  %~% در تن این افسردها هیچست هیچ 
# 7 دل بعشق گلرخان ای دل مده  %~% مهر یار بی وفا هیچست هیچ 
# 8 صحبت بیگانگان بیگانگیست  %~% جز ندیدم آشنا هیچست هیچ 
# 9 گر سخن گوئی دگر از حق بگو  %~% فیض جز حرف خدا هیچست هیچ 
PageV1P0205
### || [genre: Gh]
# 1 من و یاد خدا دگر همه هیچ  %~% بندگی و فنا دگر همه هیچ 
# 2 شمع بیگانه پرتوی ندهد  %~% من و آن آشنا دگر همه هیچ 
# 3 صمدم بس بود دگر همه پوچ  %~% صحبت با خدا دگر همه هیچ 
# 4 دل پر درد و شاهد غیبی  %~% عشق مرد آزما دگر همه هیچ 
# 5 روی دل سوی فبله رویش  %~% مست جام لقا دگر همه هیچ 
# 6 باده مصطفای حق چه رسد  %~% از کف مرتضی دگر همه هیچ 
# 7 بمناجاتش ار شبی گذرد  %~% بس بود آن مرا دگر همه هیچ 
# 8 در دل شب چو شمع گریه و سوز  %~% طاعت بیریا دگر همه هیچ 
# 9 بی نیازی زخلق و صحت و امن  %~% دوری از ما سوی دگر همه هیچ 
# 10 گوشه خلوتی و یک دو سه کس  %~% ملک فقر و فنا دگر همه هیچ 
# 11 یکدوسه یار همدم هم درد  %~% هم یکی هم سه تا دگر همه هیچ 
# 12 فیض را بس پس از نبی و علی  %~% یازده پیشوا دگر همه هیچ 
PageV1P0206
### || [genre: Gh]
# 1 رام قتلی و ما علیه حباح %~% قتل عشاقه علیه مباح 
# 2 هر دلی کو اسیر عشقی شد  %~% نیست او را دگر امید فلاح 
# 3 تشنه باده وصال توام  %~% العطش یا حبیب هات الراح 
# 4 شب هجر تو جاعل الظلمات  %~% روز وصل تو فالق الاصباح 
# 5 از می وصل تو صبوح و غسوق  %~% مست و مخمور را غداه و رواح 
# 6 از نمکزار لعل شیرینت  %~% آب حیوان همی برند ملاح 
# 7 با من آنکن که مصلحت دانی  %~% که مرا در صلاح تست صلاح 
# 8 گر بسوزانیم ندارم باک  %~% ورکشی خون من تراست مباح 
# 9 تو نه قابل وصال ای فیض %~% گفتگو را بمان مکن الحاح 
PageV1P0207
### || [genre: Gh]
# 1 یا ندیمی قم فان الدیک صاح  %~% غن لی بیتا و ناول کاس راح 
# 2 لست اصبر عن حبیبی لحظه %~% هل الیه نظره منی تباح 
# 3 بذل روحی فی هواه هین %~% یحمد القوم السری عند الصباح 
# 4 رام قتلی لحظه من غیرسیف  %~% اسکرتنی عینه من دون راح 
# 5 قد کفتنی نظره منی الیه  %~% من بها لی فی غداه اورواح 
# 6 هام قلبی فی هواه کیف فاطمان  %~% راح روحی فی قفاه فاستراح 
# 7 لم یفارقنی خیال منه قط  %~% لم یزل هو فی فؤادی لایراح 
# 8 ان یشا یحرق فؤادی فی النوی  %~% اویشا یقتل له قتلی مباح 
# 9 لاتنج یا فیض اسرار الحبیب  %~% لیس فی شرع الهوی سریباح 
PageV1P0208
### || [genre: Gh]
# 1 دلا فیض بر از لقای صباح  %~% ببر عطر جان از هوای صباح 
# 2 ترا هر چه مشکل شود تیره شب  %~% بجو حل آن از هوای صباح 
# 3 صباحست مشکل گشای جهان  %~% صلاهر که دارد لقای صباح 
# 4 صباح از شبت میگشاید گره  %~% بدست آر مشکل گشای صباح 
# 5 نخستین قدومش دمی با خود آی  %~% سعادت ببر از خدای صباح 
# 6 نهد پای چون صبح شب را بسر  %~% سرآگهی نه بپای صباح 
# 7 دهد روشنائی دل و دیده را  %~% جمال خوش دلگشای صباح 
# 8 چو خواهی دل تیره را روشنی  %~% شبی زنده دار از برای صباح 
# 9 اگر بر نسیمش نهی دل دمی  %~% بری بوی جان از هوای صباح 
# 10 بود ساعتی از بهشت برین  %~% شب و روز بادا فدای صباح
# 11 کند روحرا تازه دریاب فیض %~% دم تازه جان فزای صباح 
PageV1P0209
### || [genre: Gh]
# 1 چشم او کرد بقتلم تصریح  %~% نگهش کرد بعفوم تملیح 
# 2 سوی من کرد نگاه گرمی  %~% که در آن بود بوصلش تلویح 
# 3 کرد مژگانش اشارت با لب  %~% که بیفشان شکری با تملیح 
# 4 لب لعلش شکری داد بمن  %~% نمکین شکر شیرین ملیح 
# 5 سخنی رفت میان من و او  %~% باشارت به کنایت نه صریح 
# 6 بطمع شد دل من زان الطاف  %~% که مگر وعده اوهست صحیح 
# 7 دل چو بستم بوصالش گفتا  %~% می ندانی که بوصلیم شحیح 
# 8 گر نهد لب بلب فیض شود  %~% سخنانش همه شیرین و ملیح 
PageV1P0210
### || [genre: Gh]
# 1 خطیب عشق ندا کرد با زبان فصیح  %~% که خلق جمله مریضند و عاشق است صحیح 
# 2 زبان گشاد دگر بار بر سر منبر  %~% که اهل عشق جوادند و اهل زهد شحیح 
# 3 دگرچه خوش نگین گفت خلق بی نمکند  %~% مگر سری که زشور محبت است ملیح 
# 4 شجاع نیست مگر عاشقی که جان بخشد  %~% شود صحیح که گردد بتیغ عشق جریح 
# 5 بسروری رسد آخر زپافتاده عشق  %~% شود رفیع که افتد ز راه دوست طریح 
# 6 یمدح عاشق و معشوق و عشق در قرآن  %~% یحبهم و یحبونه کند تصریح 
# 7 ذلیل دوست بود عاشق و عزیز عدو  %~% اذله و اعزه بفیض گفت صریح 
PageV1P0211
### || [genre: Gh]
# 1 خوش آن زمان که رود جان بدانسرای فراخ  %~% خوش آن نفس که برآید در آن هوای فراخ 
# 2 زغصه در قفس تنگ آسمان مردیم  %~% برون جهیم ازین تنگنا بجای فراخ 
# 3 به بند طایر جان اندرین قفس تا چند  %~% برون رویم و به پریم در هوای فراخ 
# 4 زجنس پرغم دنیای دون خلاص شویم  %~% رویم خرم و خوش دل بدان سرای فراخ 
# 5 نه جای ماست سرای پر از کدورت و غم  %~% رویم تا بطرب جای با صفای فراخ 
# 6 زچه چه یوسف کنعان برون رویم آزاد  %~% شویم پادشه مصر دلگشای فراخ 
# 7 چه یونس از شکم ماهی جهان برهیم  %~% برون رویم و بگردیم در فضای فراخ 
# 8 زتنگنای هیولای عالم اجسام  %~% سفر کنیم به اقلیم روح و جای فراخ 
# 9 چه مانده ایم درین تیره خداکدان ای فیض %~% چو جان ماست از آن جای با ضیای فراخ 
PageV1P0212
### || [genre: Gh]
# 1 نعیمی یا جحیمی جنتی ای عشق یا دوزخ  %~% شوی گاهی بهشت من شوی گاهی مرا دوزخ 
# 2 چه روی دوست بنمائی بهشت آنجا چه بنماید  %~% چه سوزی در فراق او دلمرا حبذا دوزخ 
# 3 گشائی چون در وصلم بهشت نقد می بینم  %~% چو بندی بررخم ایندرشود نقداین سرادوزخ 
# 4 اگر وصلست اگرهجران که دراد لذتی در غم  %~% مدام از عشق درجانم بهشتی هست یا دوزخ 
# 5 کسی دیده است یکجوهرگهی جنت شودگه نار  %~% دروهم این بود هم آن کجاجنت کجا دوزخ 
# 6 توباخودازهدادرجنک ومن باهردو عالم صلح %~% مراباشد جزا جنت ترا باشد سزا دوزخ 
# 7 غضب چون یابد استیلاترا سوزد بنقد اینجا  %~% وجود تو درآندم میشود نقد آنرا دوزخ 
# 8 چوفیض از دولت عشق از همه عالم بود راضی  %~% گذر چون افکند بر پل شود نارش هوا دوزخ 
PageV1P0213
### || [genre: Gh]
# 1 جز خدا را بندگی تلخ است تلخ  %~% غیر را افکندگی تلخست تلخ 
# 2 زیستن در هجر او زهرست زهر  %~% بی وصالش زندگی تلخست تلخ 
# 3 جز بعشقش نیست شیرین کام جان  %~% روحرا افسردگی تلخست تلخ 
# 4 گر نبودی مرک مشکل میشدی  %~% دربلا پایندگی تلخست تلخ 
# 5 از گناه امروز اینجا توبه کن  %~% برملا شرمندگی تلخست تلخ 
# 6 عمر جز در طاعت حق مگذران  %~% باطلانرا بندگی تلخست تلخ 
# 7 تا رسد در تو مدد کز فیض را  %~% در رهت واماندگی تلخست تلخ 
PageV1P0214
### || [genre: Gh]
# 1 کاش از جانان رسد پیغام تلخ  %~% تا کسی شیرین کند زان کام تلخ 
# 2 از لب چون شکرت ای کان لطف  %~% سخت شیرینست آن دشنام تلخ 
# 3 مستی من چون لب شیرین تست  %~% نیست از جام می گل فام تلخ 
# 4 زهر چشم تو دلم از کار برد  %~% وه چو شیرینست آن بادام تلخ 
# 5 زهر هجرت تلخ دارد کام من  %~% جز بوصلت خوش نگردد کام تلخ 
# 6 سهل و آسان مینماید از نخست  %~% عشق دارد عاقبت انجام تلخ 
# 7 بر لب من نه لب شیرین خویش  %~% تا نیارم برد دیگر نام تلخ 
# 8 فیض را شیرین نگوئی تلخ گوی  %~% هست شیرین از لبت دشنام تلخ 
PageV1P0215
### || [genre: Gh]
# 1 تا کی ز صلاح من و زهد تو بگویند %~% ای کاش برین شهرت بی‌اصل بمویند
# 2 تا کی چمن طاعت ما خوش بنماید %~% زین باغ ملائک گل اخلاص ببویند
# 3 بر نامه ما چند نویسند گناهان %~% کو اشگ ندامت که بدان نامه بشویند
# 4 داریم نهان سینه از خلق ز خجلت %~% دانیم خدا داند این را چه بگویند
# 5 آرند گروهی حسنات از دل پر درد %~% ترسند که مقبول نیفتد چه بجویند
# 6 جا دارد اگر ما عمل خویش بسنجیم %~% زان پیش که از ذره و مثقال بجویند
# 7 امروز بیا تا گل توفیق بچینیم %~% فرد است که ز خاک تن ما خار بروید
# 8 ای فیض بیا در غم ارواح بموییم %~% زان پیش که در ماتم اجساد بمویند
PageV1P0216
### || [genre: Gh]
# 1 اهتدوا بالعشق طلاب الرشد %~% گم شود آنکو ره دیگر رود
# 2 من بفتراک غم عشق کسی %~% بسته‌ام دل را بحبل من مسد
# 3 ای نگار می فروش عشوه‌گر %~% مست عشقت فارغ است از نیک و بد
# 4 شربتی زان لب بکام من رسان %~% تا بماند زنده جانم تا ابد
# 5 چشمه خضر است آن نوش دهان %~% منع تشنه از زلالت کی رسد
# 6 اسقنی من فیک من عین الحیوه %~% شربه حیی بها عمر الابد
# 7 فیض را محروم از وصلت مکن %~% کو ندارد غیر عشقت مستند
PageV1P0217
### || [genre: Gh]
# 1 آن شوخ که داد دلبری داد %~% در فن ستمگریست استاد
# 2 بنیاد مرا بخواهد او کند %~% کرده است دگر ستیزه بنیاد
# 3 از جور و جفاش کی برم جان %~% و ز بیدادش کجا برم داد
# 4 از غمزه کافرش صد افغان %~% و ز دست غمش هزار فریاد
# 5 یک لحظه نمی‌رود ز یادم %~% یک لحظه نمیکند مرا یاد
# 6 باد است بگوش او حدیثم %~% آندم که رساندش بدو باد
# 7 خرم چو شوم دلش غمین است %~% گردم چو غمین دلش شود شاد
# 8 گر جان خواهد فدا توان کرد %~% ور دل خواهد بجان توان داد
# 9 بیهوده بگرد عقل گشتم %~% عشقست که داد را دهد داد
# 10 مهر معشوق و آتش عشق %~% در سینه فیض تا ابد باد
PageV1P0218
### || [genre: Gh]
# 1 هرکجا بود خوبی در فنون حسن استاد %~% در رموز معشوقی از تو میبرد ارشاد
# 2 زلف کافرت سرکش تیر غمزه‌ات جانکاه %~% دین ز دست این نالد جان از او کند فریاد
# 3 عشق تو خرابم کرد هجر تو کبابم کرد %~% از لبت شرابم ده زنده‌ام کن و آباد
# 4 بیتو چون توانم زیست با تو چون توانم بود %~% هجر میکند بیداد وصل میکند بنیاد
# 5 هجرت آتش افروزد وصل پاک می‌سوزد %~% ای ز هجر تو فریاد وی ز دست وصلت داد
# 6 چند اسیر خود باشیم از خودم بخر جانا %~% گرد سر بگردانم لیکنم مکن آزاد
# 7 از خودم رهائی ده تا همه ترا باشم %~% محو ذکر تو گردم جز تو هیچ نارم یاد
# 8 خواهم از خود آزادی تا ترا شوم بنده %~% چون ترا شدم بنده از جهان شوم آزاد
# 9 بی‌تو در نفیرم من در غم و زحیرم من %~% خویش را بمن بنما تا شود ز رویت شاد
# 10 فیض میردا ز دوریت و ز بلای مهجوریت %~% کی تو این روا داری چون پسندی این بیداد
PageV1P0219
### || [genre: Gh]
# 1 غم کشت مرا ز دست غم داد %~% فریاد ز غم هزار فریاد
# 2 اجزای مرا ز هم فروریخت %~% غم داد مرا چو گرد بر باد
# 3 بنیاد مرا نهاد بر غم %~% آن روز که ساخت دست استاد
# 4 بنیاد منست بر غم و هم %~% غم میکندم ز بیخ و بنیاد
# 5 ای دوست بگو بغم که تا کی %~% بر جان اسیر خویش بیداد
# 6 نی نی نکنم شکایت از غم %~% ویرانه عشق از غم آباد
# 7 چون مایه شادیست هر غم %~% گوهر شادی فدای غم باد
# 8 گر غم نبود کدام شادی %~% ویران باید که گردد آباد
# 9 از غم دارم هر آنچه دارم %~% ای غم بادا روان تو شاد
# 10 خوش باش ای فیض در گذار است %~% گر شادی و گر غمست چون باد
PageV1P0220
### || [genre: Gh]
# 1 داد از غم عشقت ای صنم داد %~% فریاد ز تو هزار فریاد
# 2 بیمارت را نمی‌کنی به %~% غمناکت را نمیکنی شاد
# 3 بر ناله من نمی‌کنی رحم %~% وز روز جزا نمیکنی یاد
# 4 داد از تو کجا برم که جز تو %~% کس نتواند داد من داد
# 5 من در غم تو تو لا ابالی %~% انی فی داد و انت فی واد
# 6 یکباره بیا بریو خونم %~% از من تسلیم و از تو بی داد
# 7 تا کی دل فیض ای ستمگر %~% در بند غم تو و تو آزاد
PageV1P0221
### || [genre: Gh]
# 1 ز خویش دست نداریم هرچه بادا باد %~% سری ز پوست بر آریم هرچه بادا باد
# 2 اگر چه تخم محبت بلا ببار آرد %~% ببوم سینه بکاریم هرچه بادا باد
# 3 گذر کنیم ز جان و جهان بدوست رسیم %~% ز پوست مغز بر آریم هرچه بادا باد
# 4 رهی که دیده‌وران پر خطر نشان دادند %~% بدیده ما بسپاریم هرچه بادا باد
# 5 اگر چه گریه ما را نمیخرند بهیچ %~% ز دیده اشک بباریم هرچه بادا باد
# 6 اگر چه قابل عزت نه‌ایم از ره عجز %~% بر آستانش بزاریم هرچه بادا باد
# 7 بقصد دشمن پنهان خویشتن دستی %~% ز آستین بدر آریم هرچه بادا باد
# 8 کنیم محو ز خود نقش خود نگار نگار %~% بلوح سینه نگاریم هرچه بادا باد
# 9 چو فیض بر سر خاک اوفتیم پیش از مرگ %~% عزای خویش بداریم هرچه بادا باد
PageV1P0222
### || [genre: Gh]
# 1 تن در بلای عشق دهم هر چه باد باد %~% سر در قفای عشق نهم هر چه باد باد
# 2 گاهی دل شکسته من عشق کهربا %~% این که به کهربا بدهم هر چه باد باد
# 3 چون در هوای او تن من ذره ذره رفت %~% جان هم بمهر دوست دهم هر چه باد باد
# 4 خود را باو سپارم و تسلیم وی شوم %~% چون عشق گشت پادشهم هر چه باد باد
# 5 از جذب شور عشق بیک حمله از دوکون %~% اندر فضای دوست جهم هر چه باد باد
# 6 در عشق دوست چون قدمم استوار شد %~% سر در رهش بباد دهم هر چه باد باد
# 7 دل بر کنم چو فیض ز بود و نبود خویش %~% از ننگ این وجود رهم هر چه باد باد
PageV1P0223
### || [genre: Gh]
# 1 از آن میان نزنم دم که مو نمی‌گنجد %~% و زان دهان که در و گفتگو نمی‌گنجد
# 2 چه گویم از غم دل در شکنج گیسویش %~% که در زبان سخن تو بتو نمی‌گنجد
# 3 حدیث آن لب شیرین نیایدم بزبان %~% حلاوت اینهمه در گفتگو نمی‌گنجد
# 4 وصال دوست نه بتوانم آرزو کردن %~% به تنگنای دلم آرزو نمی‌گنجد
# 5 بفرض اگر همه روی زمین شود دفتر %~% حکایت شب هحران درو نمی‌گنجد
# 6 ز دود ناله چگویم کز آسمان بگذشت %~% ز خون دیده که در نهر و جو نمی‌گنجد
# 7 بس است فیض شکایت که پر شد این دفتر %~% ز دود دل که درو تار مو نمی‌گنجد
PageV1P0224
### || [genre: Gh]
# 1 ز قرب دوست چگویم که مو نمی‌گنجد %~% ز بعد خود که درو گفت‌وگو نمی‌گنجد
# 2 چه جای نکته باریک و حرف پنهانست %~% میان عاشق و معشوق مو نمی‌گنجد
# 3 بیان چه سان بتوان از جمال او حرفی %~% چه در بیان و زبان وصف او نمی‌گنجد
# 4 زبان بکام خموشی کشیم و دم نزنیم %~% چه جای نطق تصور درو نمی‌گنجد
# 5 ز بس نشست ببالای یکدگر سودا %~% بیقعه سر من های و هو نمی‌گنجد
# 6 سبو ز دست بنه ساقیا و خم بر گیر %~% که قدر جرعه ما در سبو نمی‌گنجد
# 7 سبو چه باشد و یا خم گلوی ماست فراخ %~% بیار بحر مگو در گلو نمی‌گنجد
# 8 چو در خیال در آئی همین تو باشی تو %~% که در مقام فنا ما و او نمی‌گنجد
# 9 چو فیض در تو فنا شد دگر چه میخواهد %~% چو جای وصل نماند آرزو نمی‌گنجد
PageV1P0225
### || [genre: Gh]
# 1 کشد هر جنس جنس خود سخن گرد سخن گردد %~% دل از خود چون بتنک آید بگرد آن دهن گردد
# 2 چو گردم تشنه معنی دلم ز آن لب سخن گوید %~% چو آب زندگی جویم در آن خط و ذقن گردد
# 3 می و مستی اگر خواهم ز چشمانش دهد ساغر %~% ز حال دل خبر گیرم در آن زلف و شکن گردد
# 4 که از ضد دل بضد آید که ضد گردد بضد پیدا %~% ز قد راستش پرسم بدور قد من گردد
# 5 اگر در انجمن باشم کشد دل جانب خلوت %~% چو در خلوت نشینم دل بگرد انجمن گردد
# 6 روم سوی چمن گر من ز آهم میشود صحرا %~% بصحرا گر روم صحرا ز اشک من چمن گردد
# 7 چنانم از پریشانی که گر خواهم بلب آرم %~% زبان از حرف جمعیت پریشان در دهن گردد
# 8 دلم گم کرده چیزی را نمیداند چه چیز است آن %~% اگر بوئی برد از خود بگرد خویشتن گردد
# 9 دلی کو در جهان گل نباشد وصل را قابل %~% بیاد صاحب منزل بر اطلال و دمن گردد
# 10 حجابش ما و من باشد چو بشناسد من و ما را %~% شناسد گر من و ما را بگرد ما و من گردد
# 11 بود حب وطن ز ایمان وطن جان را بود جانان %~% وطن را گر شناسد جان بقربان وطن گردد
# 12 ز یاران فیض میخواهد جوابی چون غزل گوید %~% دهن گرد سخن گردد سخن گرد دهن گردد
PageV1P0226
### || [genre: Gh]
# 1 جان جز خیال رویت نقشی دگر نبندد %~% دل جز بعزم کویت رخت سفر نبندد
# 2 بوی تو تا نیاید جان ننگرد گلی را %~% روی تو تا نبیند بر بت نظر نبندد
# 3 مهر تو تا نتابد یک جان ز جا نخیزد %~% گر خدمتت نباشد یک دل کمر نبندد
# 4 ز آن روح کایزد پاک در جسم تو نهان کرد %~% چشم قضا نبیند دست قدر نه نبندد
# 5 در گلشن حقایق یک گل چو تو نروید %~% در روضه خلایق چون تو ثمر نه بندد
# 6 ننمائی از رخانرا نگشائی ار لبانرا %~% از خار گل نروید در نی شکر نبندد
# 7 آنکسکه دید رویت می‌خورد از سبویت %~% غیر تو در ضمیرش صورت دگر نه بندد
# 8 رو از تو بر نتابم تا کام خود بیابم %~% دانم یقین خداوند بر بنده در نبندد
# 9 سودای شعر گفتن از تست در سر فیض %~% آنرا که درد سر نیست چیزی بسر نبندد
PageV1P0227
### || [genre: Gh]
# 1 مرغ خیال کس را کس بال و پر نه بندد %~% هر جا پرد بر و کس راه گذر نه بندد
# 2 عاشق چو هست صادق یکلحظه نیست بی‌وصل %~% معشوق بر خیالش راه نظر نه بندد
# 3 یاری که دل‌نشین شد با جان چو جان قرین شد %~% بر هجر ره به بندد بر وصل در نبندد
# 4 عارف ز حسن خوبان بیند جمال یزدان %~% لیکن به عشق صورت پای نظر نبندد
# 5 از عشق حق نصیبی زهاد را نباشد %~% نقش خیال جانان هر بی‌بصر نبندد
# 6 بهر بهشت بندد زاهد کمر بطاعت %~% جز بهر خدمت دوست عاشق کمر نبندد
# 7 خواهی ز راه مقصود نومید بر نگردی %~% حاجت بنزد او بر کو بر تو در نبندد
# 8 از عشق باش پنهان تا چشم تو شود جان %~% تا در صدف نیاید باران گهر نبندد
# 9 اشکار خشک آرند با وصف بت نگارند %~% چون فیض در حقیقت کس شعر تر نبندد
PageV1P0228
### || [genre: Gh]
# 1 دل از ادنی کند آن کس که بر اعلی نظر بندد %~% شکوفه برگ افشاند که تا بادام تر بندد
# 2 ترا رفعت اگر باید ره افتادگی بسپر %~% ز بالا قطره می‌بندد که در پائین گهر بندد
# 3 نسوزد تا دل از عشقی به سر شوری نمی‌افتد %~% ندارد درد سر چون کس چرا چیزی به سر بندد
# 4 نمیگنجد بیکدل غیر یک معشوق ممکن نیست %~% نه بندد تا بمعشوقی ز معشوقی نظر بندد
# 5 سر اندر راه آن بازو کمر در خدمت آن بند %~% که فرقت را نهد تاج و میانت را کمر بندد
# 6 نهی سر بر درش بخشد ترا از معرفت تاجی %~% بفرمانش کمر بندی ترا مهرش کمر بندد
# 7 یدالله دست جان گیرد یحب‌الله دهد جانش %~% اگر بعد از قل الله همتی بر ثم در بندد
# 8 دلی با حق به پیوندد که اخلاصی در آن باشد %~% کسی مخلص تواند شد که خود را بر خطر بندد
# 9 بیا ای فیض دست از خویشتن بردار یکباره %~% که تا دست خدا بر رویت ازاغبار در بندد
PageV1P0229
### || [genre: Gh]
# 1 نمی‌بینم در این میدان یکی مرد %~% زنانند این سبک عقلان بیدرد
# 2 ندیدم مرد حق هر چند بردم %~% بگرد این جهان چشم جهان کرد
# 3 گرفته گرد گرداگرد عالم %~% نمی‌بینم سواری زیر آن کرد
# 4 سواری هست پنهان از نظرها %~% زنا محرم زنان پنهان بود مرد
# 5 بود مرد آنکه حق را بنده باشد %~% به داغ بندگی بر دست هر مرد
# 6 بود مرد آنکه او زد بر هوا پای %~% رگ و ریشه هوس از سربدر کرد
# 7 بود مرد آنکه دل کند از دو عالم %~% بیکجا داد و گشت از خویشتن فرد
# 8 بود مردآنکه با حق انس بگرفت %~% باو پیوست و ترک ما سوا کرد
# 9 بود مرد آنکه اورست از من و ما %~% برآورد از نهاد خویشتن گرد
# 10 بود مرد آنکه فانی گشت از خود %~% ز تشریف بقای حق قبا کرد
# 11 گرافشانی ز گرد خویش خود را %~% بگردش کی رسی تا برخوری گرد
# 12 ز گرد خود برا در گرد اورس %~% سراغی یابی ازگرد چنین مرد
# 13 خداوندا بفضل خود مدد کن %~% که ره یابم بمردی تا شوم مرد
# 14 بمردی میرسی ای فیض و مردی %~% بشرط آنکه کردی از خودی فرد
# 15 خودی گردیست بر آینه دل %~% بمردی وارهان خود را ازین گرد
PageV1P0230
### || [genre: Gh]
# 1 مرا دردیست در دل نه چو هر درد %~% دوای آن نه در گرمست و نه سرد
# 2 دوای درد من دردیست سوزان %~% که آتش در زند در گرم و در سرد
# 3 دوای درد من درد رسائیست %~% که از هر درد بیرون آورد گرد
# 4 دوای درد من دردیست شافی %~% که روبد از دل و جان گرد هر درد
# 5 طبیبی مشفقی ربانیی کو %~% که دردم را تواند چاره کرد
# 6 دوایی خواهم از دست طبیبی %~% که تا گردم سراپا جملگی درد
# 7 نمی‌بینم بعالم سرخ روئی %~% نهم تا بر در او چهره زرد
# 8 بسوی اولیای حق نشانی %~% بنزد کیست یا رب از زن و مرد
# 9 بسی گشتم بسی جستم ندیدم %~% کسی کو باشدش یکذره زین درد
# 10 همه عمرم درین سودا بسر شد %~% نه مقصودم بدست آمد نه هم درد
# 11 بنه دل فیض بر دردی که داری %~% خوشا حال کسی کو دارد این درد
# 12 طبیب حق دوا جز درد حق نیست %~% بدرد او شفا یابی ز هر درد
PageV1P0231
### || [genre: Gh]
# 1 بر دل و جان رواست درد در سروتن چراست درد %~% تا که رسد ز تن بجان تا نپرد تمام مرد
# 2 میرسد از بدن بجان میکشد این بسوی آن %~% گر بتنست و گر بجان هر چه بود سزاست درد
# 3 مغز ز پوست میکشد هر دو بدوست میکشد %~% مرد چو گرم درد شد شد دلش از دو کون سرد
# 4 درد دواست مرد را مرد دواست درد را %~% رد بود آنکه نبودش بیگه و گاه رنج و درد
# 5 درد بود غذای روح مایه شادی و فتوح %~% هر که بدرد گشت جفت شد ز غم زمانه فرد
# 6 علت و سقم آب و گل هست شفای جان و دل %~% سرخی روی جان بود روی تنت چو گشت زرد
# 7 کرد تن و سوار جان این شده پرده بر آن %~% در طلب سوار تاز یاوه مگرد گرد گرد
# 8 درد چو در تو نیست هیچ بیهده در سخن مپیچ %~% گرم سخن شدی تو فیض هست سخن ولیک سرد
PageV1P0232
### || [genre: Gh]
# 1 حاشا که مداوای من از پند توان کرد %~% دیوانه به افسانه خردمند توان کرد
# 2 شور از سر مجنون به نصیحت نشود کم %~% ای لیلیش افزون بشکر خند توان کرد
# 3 پنهان نتوان داشت جنون در دل عاشق %~% در سوخته آتش بچه سان بند توان کرد
# 4 واعظ سخن بیهده تا چند توان گفت %~% یا گوش به افسانه تو چند توان کرد
# 5 خود چشم ندارد که دهد توبه از آنروی %~% با چشم چسان گوش باین پند توان کرد
# 6 با موج محیط غمش آرام توان داشت %~% شوریده بصحرای جنون بند توان کرد
# 7 ای هم نفسان حال دل زار مپرسید %~% نوعی نشکسته است که پیوند توان کرد
# 8 از شهد سخن‌های شکر بار تو ای فیض %~% عالم همه پرشکر و پرقند توان کرد
PageV1P0233
### || [genre: Gh]
# 1 خنگ آنکو دلش شد از جهان سرد %~% روانش یافت از برد الیقین برد
# 2 تعلقها بدل خاریست یک یک %~% خوش آنکو از دلش خاری بر آورد
# 3 نمیدانم چسان می‌بایدم زیست %~% شود تا ما سوی الله بر دلم سرد
# 4 نمی‌دانم چه حلیت باید اندوخت %~% بر آرم تا ز خارستان دل و درد
# 5 نمی‌دانم که خواهم باخت یا برد %~% بریزم رو برو بر تخته نرد
# 6 نمی‌دانم چه می‌باید مرا گفت %~% نمی‌دانم چه می‌باید مرا کرد
# 7 ز گرمیهای خامان سوخت جانم %~% دلم افسرد از گفتار دم سرد
# 8 خداوندا مرا بینائیی ده %~% ندانم که چه باید گفت و چون کرد
# 9 نمیسازد ترا جز نیستی فیض %~% بر آور از نهاد خویشتن گرد
PageV1P0234
### || [genre: Gh]
# 1 تا جان نشود ز این و آن فرد %~% بر دل نشود غم جهان فرد
# 2 تا دل نشود بعشق او جفت %~% جان کی گردد در این و آن فرد
# 3 در آتش عشق تا نجوشی %~% جان می نتوان فدای آن کرد
# 4 بیدردی از آن تمام دردی %~% در دست دوای مرد بیدرد
# 5 درد است دوای هر فسرده %~% بفروش متاع جان بخردرد
# 6 تا مرد زنان و رهزنانی %~% در راه خدای نیستی فرد
# 7 بزدای ز دل غبار کثرت %~% بنگر بجمال واحد فرد
# 8 کی فیض رسد بگرد مردان %~% تا زو باقیست ذره گرد
PageV1P0235
### || [genre: Gh]
# 1 سرم ز مستی عشق تو های و هو دارد %~% دل از خیال تو با خویش گفت‌وگو دارد
# 2 شراب از آن ید بیضا حلال و شیرینست %~% طهور باد که طعم سقا همو دارد
# 3 چه سان طرب بکند دل که ساقیش لب تست %~% چرا طلب نکند جان چو جان گلو دارد
# 4 ز پای تا سر عشاق شد گلو همگی %~% از آنکه ساقی جان بانگ اشربوا دارد
# 5 پیاله چون طلبم چونکه ساقی مستان %~% خمی بدست و بدست دگر سبو دارد
# 6 بیار هر چه دهی میخورم ز دولت تو %~% فرا خور می عشقت دلم گلو دارد
# 7 چه لطفهاست که آن یار می‌کند با ما %~% تبارک الله هی هی چه خلق و خو دارد
# 8 چه رفعتست و جمال و کمال وجود و کرم %~% که آسمان و زمین گفت‌وگوی او دارد
# 9 نظر بلاله ستان کن بداغ‌ها بنگر %~% گذر فکن به گلستان ببین چه بو دارد
# 10 بهر طرف نگری صنعه اللهی بینی %~% بجان خویش نگر بین چه جست‌وجو دارد
# 11 ازوست باده پرست آنکه را بود جانی %~% ز چشم ساغر پر می ز سر کدو دارد
# 12 جواب آن غزل مولویست فیض که گفت %~% میان باغ گل سرخ‌ های و هو دارد
PageV1P0236
### || [genre: Gh]
# 1 در سرم عشق تو غوفا دارد %~% عشق تو قصد سر ما دارد
# 2 بی‌خودم کرد نگاه مستت %~% چشم تو نشاه صهبا دارد
# 3 میکند عارض تو عرض خطی %~% با دل ما سر سودا دارد
# 4 دانه خال تو بهر صیدم %~% دامی از زلف چلیپا دارد
# 5 زمره سرو قدان را پیشت %~% قد شمشاد تو بر پا دارد
# 6 پیش روی تو قمر را چه محل %~% کی قمر لعل شکر خا دارد
# 7 رشک خال و خطت از خور چه عجب %~% رخ خورشید کی اینها دارد
# 8 چه عجب گر بردم مجنون رشک %~% این صفا کی رخ لیلا دارد
# 9 چه عجب گر دل من روز ندید %~% زلف تو صد شب یلدا دارد
# 10 تیر مژگان تو گر هر لحظه %~% جا کند در دل من جا دارد
# 11 می نداند که چه با ما کردی %~% زاهد از ما گله بیجا دارد
# 12 نمکیدست لب شیرینت %~% تلخ گوئی که غم ما دارد
# 13 الحذر ای که سر دین داری %~% غمزه‌اش روی بیغما دارد
# 14 وصف آن یار مکن دیگر فیض %~% زاهد ما سر تقوی دارد
PageV1P0237
### || [genre: Gh]
# 1 غرور خشکی زهد ار دماغ تر دارد %~% بیا که مستی ما نشأه دیگر دارد
# 2 بهشت و خلد و نعیمش کی التفات افتد %~% کسی که حسن رخ دوست در نظر دارد
# 3 بهشت یکطرف و عشق یک طرف چو نهند %~% غلام همت آنم که باده بر دارد
# 4 بسنگلاخ نگردیم همچو زاهد خشک %~% به بحر عشق در آئیم کان گهر دارد
# 5 نهال زهد اگر سدره گردد و طوبی %~% درخت عشق جمال حبیب بر دارد
# 6 ز زهد خشک لقای حبیب نتوان چید %~% درخت عشق بود آنکه این ثمر دارد
# 7 درا بحلقه ما فیض و زهد را بگذار %~% که ذوق صحبت ما لذت دگر دارد
PageV1P0238
### || [genre: Gh]
# 1 کسی کو چشم دل بیدار دارد  %~% زهر مو دیده دیدار دارد 
# 2 وصالش هر کرا گردد میسر  %~% سرمست و دل هشیار دارد 
# 3 کجا بیند رخش آنگوز پستی  %~% نظر پیوسته با اغیار دارد 
# 4 کسی کو بار هستی بسته بر دوش  %~% کجا در بزم رندان بار دارد 
# 5 ترا زاهد گل بیخار جنت  %~% که گلهای محبت خار دارد 
# 6 تنی خواهد سراپا چشم باشد  %~% که در سردیدن دلدار دارد 
# 7 روان من سوی جانان روانست  %~% گهی شبگیر و گه انوار دارد 
# 8 گهی فکر و گهی ذکر و گهی سوز  %~% گهی جان سیر در اسرار دارد 
# 9 نباشد لذتی از عشق خوشتر  %~% اگر چه محنت بسیار دارد 
# 10 شب آبستن شد از املاح امروز  %~% چه غم تا فیض را دربار دارد 
PageV1P0239
### || [genre: Gh]
# 1 کسی کو چشم دل بیدار دارد  %~% نظر پیوسته با دلدار دارد 
# 2 بهر جا بنگرد چشم خدا بین  %~% تماشای جمال یار دارد 
# 3 تماشا در تماشا باشد آن را  %~% که در دل دیده بیدار دارد 
# 4 دل هشیار هر جا افکند چشم  %~% روان چشم را بیدار دارد 
# 5 تماشا باشدش پیوسته آنکو  %~% سرمست و دل هشیار دارد 
# 6 دلی کو میتواند عشق ورزید  %~% نشاید خویش را بیکار دارد 
# 7 درون شادست و خرم عاشقانرا  %~% برونشان گرچه حال زار دارد 
# 8 دلش با دوست تن با غیر عاشق  %~% دل خرم تن بیمار دارد 
# 9 چه پروا دارد از تاریکی زلف  %~% که از شمع رخش انوار دارد 
# 10 دو روزی فیض را مهلت ده ای عمر  %~% دلش با عشقبازی کار دارد 
PageV1P0240
### || [genre: Gh]
# 1 ز شراب وصل جانان سر من خمار دارد %~% سر خود گرفته دل هم سر آن دیار دارد
# 2 چه کند دیگر جهانرا چو رسید جان بجانان %~% چو رسید جان بجانان بجهان چه کار دارد
# 3 سر من ندارد این سر غم من ندارد این دل %~% که باین سرو باین دل غم کار و بار دارد
# 4 ببر از سرم نصیحت ببر از برم گرانی %~% نه سرم خرد پذیرد نه دلم قرار دارد
# 5 سر من پر از جنون و دل من پر است از عشق %~% نه سرم مجال عقل و نه دل اختیار دارد
# 6 سر پر غرور زاهد بیخیال حور خرسند %~% دل بی‌قرار عاشق سر زلف یار دارد
# 7 بر زاهدان نخوانی غزل و قصیده‌ای فیض %~% که تراست شعر و زاهد همه خشک بار دارد
PageV1P0241
### || [genre: Gh]
# 1 هر دم سر پر شورم سودای دگر دارد %~% آهوی جنون من صحرای دگر دارد
# 2 طوفان محیط عشق با دل چه تواند کرد %~% این قطره خون در سر دریای دگر دارد
# 3 ای خواجه سوداگر سودا ببرم از سر %~% کاین دم سر سودائی سودای دگر دارد
# 4 پیش نظر عاشق بالای فلک پست است %~% بالاتر از این بالا بالای دگر دارد
# 5 پهنای فلک گر هست ضرب‌المثل وسعت %~% صحرای دل عاشق پهنای دگر دارد
# 6 روی تو بهر لحظه نوعی بنظر آید %~% هر بار که می‌بینم سیمای دگر دارد
# 7 بلبل نگران گل پروانه اسیر شمع %~% حسن تو بهر روئی شیدای دگر دارد
# 8 مجنون ز تو مجنون شد وز تو جگرش خونشد %~% هرچند که در صورت لیلای دگر دارد
# 9 شیرین دهنان هستند شیرین سخنان هستند %~% اما لب نوشینت حلوای دگر دارد
# 10 گویند که عنقائیست در قاف جهان پنهان %~% قاف دل عشاقت عنقای دگر دارد
# 11 از حسن دل افروزت فردای من امروزست %~% امروز بدل زاهد فردای دگر دارد
# 12 با عشق مکن نسبت سودای هوسنا کان %~% کاین جای دگر دارد آن جای دگر دارد
# 13 هر دل که درو تازد اغیار بپردازد %~% دل در عرصه دلها عشق یغمای دگر دارد
# 14 دل را سر دنیا نیست آرامگه اینجا نیست %~% تن را چو ز سر وا کرد ماوای دگر دارد
# 15 فیض ارچه زناسوتست آئینه لاهوت است %~% جانرا چه کند صیقل سیمای دگر دارد
PageV1P0242
### || [genre: Gh]
# 1 دل من بیاد جانان ز جهان خبر ندارد %~% سر من بغیر مستی هنری دیگر ندارد
# 2 هنر دگر نباشد بر ما بغیر مستی %~% نبود هنر جز آنرا که ز خود خبر ندارد
# 3 کند آنکه عیب مستان نچشیده ذوق مستی %~% خودش او تمام عیب است و یکی هنر ندارد
# 4 ز ره ملامت آئی و گر از در نصیحت %~% چه کنی بمست عشقی که در او اثر ندارد
# 5 تو که زاهدی بپرهیز تو که عابدی سحرخیز %~% سر من مدام مست و شب من سحر ندارد
# 6 من و باز عشق و رندی که درین خرابه دل %~% همه علم و زهد کشتیم و یکی ثمر ندارد
# 7 دل ماست شاد و خرم بهر آنچه میکند دوست %~% غم آن نمیخورد فیض که دعا اثر ندارد
PageV1P0243
### || [genre: Gh]
# 1 گفتم مگر ز رویت زاهد خبر ندارد %~% گفتا که تاب خورشید هر بی بصر ندارد
# 2 گفتم بکوی عشقت پایم بگل فرو شد %~% گفتا که کوچه عشق راهی بدر ندارد
# 3 گفتم سرای دل را ره کو و در کدام است %~% گفتا بدل رهی نیست این خانه در ندارد
# 4 گفتم تو گوی خوبی از دلبران ربودی %~% گفتا که مادر دهر چون من پسر ندارد
# 5 گفتم که بر فلک هست خورشید و ماه تابان %~% گفتا که همچو روئی شمس و قمر ندارد
# 6 گفتم رهی بکویت بنمای اهل دل را %~% گفتا که راه عشقست راهی دگر ندارد
# 7 گفتم که از غم تو تا چند زار نالم %~% گفتا که در دل ما زاری اثر ندارد
# 8 گفتم که فیض در عشق از خویش بیخبر شد %~% گفتا کسیست عاشق کز خود خبر ندارد
PageV1P0244
### || [genre: Gh]
# 1 با هیچکس این کش مکش آن یار ندارد %~% جز با دل سر گشته ما کار ندارد
# 2 بر دوش من افکند فلک بار امانت %~% زان چرخ زنان است که این بار ندارد
# 3 بیمارم و بیماریم از دست طبیب است %~% دردا که طبیبم سر بیمار ندارد
# 4 گویند که رنج تو ز دیدار شود به %~% این چشم ترم طاقت دیدار ندارد
# 5 غمخواری یار است علاج دل بیمار %~% آن یار و لیکن دل غمخوار ندارد
# 6 سهلست اگر مهر تو آرایش جان کرد %~% بگذر ز دلم این همه آزار ندارد
# 7 زاهد کندم سرزنش عشق که عار است %~% عار است که از زهد کسی عار ندارد
# 8 از زهد گذر کن گرت اندیشه خار است %~% کاین گلشن قدسی گل بی‌خار ندارد
# 9 غمخوار بود چاره آن دل که غمینست %~% بیچاره دل فیض که غمخوار ندارد
PageV1P0245
### || [genre: Gh]
# 1 غمی هست در دل که گفتن ندارد %~% شنفتن ندارد نهفتن ندارد
# 2 چو گفتن ندارد غم دل چگویم %~% چگویم غم دل که گفتن ندارد
# 3 نهفتن ندارد غم دل چه پوشم %~% چه پوشم غم دل نهفتن ندارد
# 4 شنفتن ندارد غم دل چه پرسی %~% چه پرسی غم دل شنفتن ندارد
# 5 دلم چون غبار از تو دارد چه روبم %~% چه روبم غباری که رفتن ندارد
# 6 شکفتن ندارد دلی کز تو گیرد %~% دلی کز تو گیرد شکفتن ندارد
# 7 چه خوابی بچشمم نیاید چه خسبم %~% چه خسبم که این دیده خفتن ندارد
# 8 ز درد نهان لب فروبند ای فیض %~% فرو بند لب را که گفتن ندارد
PageV1P0246
### || [genre: Gh]
# 1 سرم سودای سودائی ندارد %~% دلم پروای پروائی ندارد
# 2 بجز سودای عشق لا ابالی %~% سر شوریده سودائی ندارد
# 3 بجز پروای بی‌پروا نگاری %~% دل دیوانه پروائی ندارد
# 4 دل آزاده‌ام از هر دو عالم %~% تمنای تمنائی ندارد
# 5 دلم از زندگانی سرد از آن نیست %~% که دیک عیش حلوائی ندارد
# 6 دلم از زندگانی سرد از آنست %~% که غم در دل دگر جائی ندارد
# 7 دل عاشق نمی‌اندیشد از مرگ %~% که بر آزادگان پائی ندارد
# 8 چو عیسی جای او در آسمانست %~% که در روی زمین جائی ندارد
# 9 اگردنیات باید دل بکن زو %~% که دنیا دوست دنیائی ندارد
# 10 نباشد هیچ عقیائی به ار عشق %~% نگوئی فیض عقبائی ندارد
PageV1P0247
### || [genre: Gh]
# 1 چه عیش آنرا که سودائی ندارد %~% سر شوریده در پائی ندارد
# 2 چه لذت یابد از عمر آنکه در سر %~% خیال سرو بالائی ندارد
# 3 چه حظ از زندگی دارد که در دل %~% جمال ماه سیمائی ندارد
# 4 ز چشم بیفروغش بهره نیست %~% که در روئی تماشائی ندارد
# 5 تنش بیجان دلش خالی ز معنی است %~% که در سر عشق زیبائی ندارد
# 6 کسی کو عشق و مأوایش نباشد %~% بعالم هیچ مأوائی ندارد
# 7 برون باید فکند آن سینه از دل %~% که در سر شور و غوغائی ندارد
# 8 کسی کو را بکوی عشق ره نیست %~% بزندانست صحرائی ندارد
# 9 چو فیض آنکس که با عشق آشنا شد %~% دلش دیگر تمنائی ندارد
PageV1P0248
### || [genre: Gh]
# 1 دلم هیهای او دارد سرم سودای او دارد %~% نمک بادا فدای جان که جان غوغای او دارد
# 2 گهی در جعد مشگینی گرفتارم ببوی او %~% گهی این آهوی جانم غم صحرای او دارد
# 3 گهی در دام هجرانم اسیر قید حرمانم %~% گهی در قاف قربت دل سر عنقای او دارد
# 4 زمانی از گلی مستم که آرد بادی از بویش %~% گهی از لاله داغم که آن سودای او دارد
# 5 گه از زلف پریشانم بروی گاه حیرانم %~% که آن سودای او دارد که آن سیمای او دارد
# 6 گهی محو قمر گردم که دارد داغ او بر روی %~% گهی حیران خورشیدم رخ زیبای او دارد
# 7 بگلزار جهان گردم مگر بوئی از آن یابم %~% فتم در پای سروی کو قد و بالای او دارد
# 8 بگردآن دلی گردم که دروی جای او باشد %~% بقربان سری گردم که آن سودای او دارد
# 9 اگر در دیگ سر سودا پزد دل نیست از خامی %~% سر سودای او دارد غم حلوای او دارد
# 10 شکر گفتند صفرا را زیان دارد غلط گفتند %~% لبش شد داروی آن کو تب و صفرای او دارد
# 11 دل و جان گر فدای یار بی‌پروا کنم شاید %~% گرش پروای دل نبود دلم پروای او دارد
# 12 نمیگیرد قراری دل تپد تاکی برین ساحل %~% چه سازد فیض اینماهی غم دریای او دارد
PageV1P0249
### || [genre: Gh]
# 1 خوشا آن سر که سودای تو دارد %~% خوشا آندل که غوغای تو دارد
# 2 ملک غیرت برد افلاک حسرت %~% جنونی را که شیدای تو دارد
# 3 دلم در سر تمنای وصالت %~% سرم در دل تماشای تو دارد
# 4 فرود آید بجز وصل تو هیهات %~% سر شوریده سودای تو دارد
# 5 دلم کی باز ماند چون بپرواز %~% هوای قاف عنقای تو دارد
# 6 چو ماهی می‌طپم بر ساحل هجر %~% که جانم عشق در پای تو دارد
# 7 دل و جانرا کنم ماوای آن کو %~% دل و جان بهر ماوای تو دارد
# 8 نهم در پای آن شوریده سر کو %~% سر شوریده در پای تو دارد
# 9 فدایت چون کنم بپذیر جانا %~% چرا کاین سر تمنای تو دارد
# 10 چگونه تن زند از گفت‌وگویت %~% چو در سر فیض هیهای تو دارد
PageV1P0250
### || [genre: Gh]
# 1 خورشید فلک روشنی از روی تو دارد %~% هرجاست گلی چاشنی از بوی تو دارد
# 2 چشمی که رباید دل خلقی به نگاهی %~% آن دلبری از نرگس جادوی تو دارد
# 3 هرجا که زند خیمه بر و بوم بسوزد %~% قربان شومت عشق تو هم خوی تو دارد
# 4 حیرت کده گشت سرا پای وجودم %~% هر ذره خدا چشم و دلی سوی تو دارد
# 5 گه سوزی و گه داغ نهی گاه گدازی %~% هر عیش که دلراست ز پهلوی تو دارد
# 6 هر عاشق بیچاره که در بند بلا نیست %~% آشفتگی از نگهت گیسوی تو دارد
# 7 چون فیض نباشد ز هم اجزای وجودش %~% هر ذره جدا عزم سر کوی تو دارد
PageV1P0251
### || [genre: Gh]
# 1 مستی ز شراب لب جانان مزه دارد %~% می خوردن از آن لعل بدخشان مزه دارد
# 2 چون پرده بر اندازد از آن روی چه خورشید %~% بر گردنش آن زلف پریشان مزه دارد
# 3 لعل لبش آندم که درآید به تبسم %~% شوریدن ما در شکرستان مزه دارد
# 4 مستان چو درآید که شود ساقی مستان %~% در پای وی افتادن مستان مزه دارد
# 5 آن دانه مشگین که سفیدست و بر آتش %~% بر عارض آن خسرو خوبان مزه دارد
# 6 ظلمات بمان زلف برانداز و لبش بوس %~% خضر آب حیات از لب جانان مزه دارد
# 7 یک شب اگرم تنگ در آغوش درآید %~% بیهوشی دل بی‌خودی جان مزه دارد
# 8 ای فیض بگو شعر ازین گونه که در عشق %~% این نوع سخن‌های پریشان مزه دارد
# 9 نی نی غلطم این چه سخن بود که گفتم %~% از روی بتان خواندن قرآن مزه دارد
PageV1P0252
### || [genre: Gh]
# 1 شهره شهر شود هر که جمالی دارد %~% کشد آزار خسان هر که کمالی دارد
# 2 حسن را جلوه مده در نظر بی‌دردان %~% جلوه آفت بود آنرا که جمالی دارد
# 3 خمش ای مرغ خوش آواز که در سر صیاد %~% بهر تدبیر شکار تو خیالی دارد
# 4 خط و خالش چکند جلوه و بالی شودش %~% دل طاوس بدان شاد که بالی دارد
# 5 گوهر دل مده از کف بمتاع دنیا %~% که نیرزد بگهی هر چه زوالی دارد
# 6 گو به بیهوده مکن سعی که در دار فنا %~% هر که راحت طلبد فکر محالی دارد
# 7 جان کند در طلب دنیی و بیگانه خورد %~% خواجه شاد است که مالی و منالی دارد
# 8 زاید از قدر ضروریش وبالست و بال %~% ای خوش آنکس که کفافی ز حلالی دارد
# 9 فیض را بر سر آن کوی چو بینی بیخود %~% بگذارش بهمان حال که حالی دارد
PageV1P0253
### || [genre: Gh]
# 1 ز روی مهوشان چشمم دمی دل بر نمی‌دارد %~% ازین بهتر کسی از عمر حاصل بر نمی‌دارد
# 2 یکی میگفت دل بردار از روی بتان گفتم %~% مرا عشقست چون جان کس ز جان دل بر نمی‌دارد
# 3 ز تیغ جور خوبان زنده میگردد دلم آری %~% چنین مرغ از چنان صیاد بسمل بر نمی‌دارد
# 4 دل از عشق مجازی رو بمعشوقی حقیقی کرد %~% چه حق بین شد دگر او مهر باطل بر نمی‌دارد
# 5 زمعنی یافت چون صیقل ز صورت زنک کی گیرد %~% صفا چون یافت از جان دل ز تن گل بر نمی‌دارد
# 6 شراب عشق حق نوشد بهر دم بی دهان و لب %~% ز چشم مست خوبان فیض از آن دل بر نمی‌دارد
PageV1P0254
### || [genre: Gh]
# 1 خبر شوق مرا هر که به یاران ببرد  %~% چه مضاعف حسنانی که بمیزان ببرد 
# 2 سیآتش حسنات آید و دردش درمان  %~% خبر مرگ مرا هر که بدرمان ببرد 
# 3 چه دعاها کنمش گر خبری باز آرد  %~% از دل من غم و اندوه فراوان ببرد 
# 4 مژده وصل گر آرد بسوی من پیکی  %~% چه ثوابی که بپاداش بدیوان ببرد 
# 5 یک عنایت که از آنان برساند هی های  %~% چه دعاها چه ثناها که از اینان ببرد 
# 6 گر طوافی بکند ان سر کو را از من %~% ببرد اجر چهل حج که بپایان ببرد
# 7 اجر صد حج ببرد گر غم من عرض کند %~% قصه رنج مرا سوی طبیبان ببرد
# 8 قصه غصه دوری چو بخواند یک یک %~% تا چو قاصد خبر آرد به عوض جان ببرد
# 9 دل و جان هر دو به مکتوب دهم تا مکتوب %~% دل به دلدار دهد جان بر جانان ببرد
# 10 قاصدی کو که غمم را بتواند بر داشت %~% سیل اشکم مگر این کوه به پایان ببرد
# 11 آتش هجر کزآن جان و دلم میسوزد %~% که تواندشرری را به نشان زان ببرد
# 12 آهی ار سر دهم از سینه بسوزد دوزخ %~% رخصت دیده دهم قلزم و عمان ببرد
# 13 مگر این آتش هجران به تنم در گیرد %~% باد خاکم بسر کوی عزیران ببرد
# 14 فیض را شوق عزیزان جهان باقیست %~% کیست کز وی خبری جانب ایشان ببرد
PageV1P0255
### || [genre: Gh]
# 1 مخموری از خمار بجامی که میخرد  %~% تا کردمش اسیر غلامی که میخرد 
# 2 از مستی الست خماریست در الست  %~% سر را ازین خمار بجامی که می خرد 
# 3 جان در تن آیدم چو پیامی رسد زدوست  %~% جانی برای من به پیامی که میخرد 
# 4 داد کرم به بذل معارف که میدهد  %~% جانهای گرسنه بطعامی که می خرد 
# 5 خیزد چو نیمشب به عبادت رسد بوصل  %~% خود را زفرقتش به قیامی که می خرد 
# 6 حق گفت ترک خواب کن از بهر من شبی  %~% عیش شبی به ترک منامی که می خرد 
# 7 فرموده که سجده کن و نزدیک شو بمن  %~% در قرب حق بسجده مقامی که می خرد 
# 8 خود را چو دادکام تواند گرفت از او  %~% خود را که میفروشد و کامی که می خرد 
# 9 نامی برآورد که شود در رهش شهید  %~% جانی که میفروشد و نامیکه می خرد 
# 10 آن کیست کو زلذت ده روزه بگذرد  %~% در باغ خلد عیش دوامی که میخرد 
# 11 از حسن ناتمام بتان دل که میکند  %~% از حسن ساز حسن تمامی که میخرد 
# 12 ام الخبآئث ار بچشی میکشی طهور  %~% شرب حلال را بحرامی که می خرد 
# 13 بهر نعیم خلد توان زین جهان گذشت  %~% کام ابد به تلخی کامی که می خرد 
# 14 دشنام دشمنان چو بر افروزد آتشی %~% کنج سلامتی بسلامی که می خرد
# 15 فیض خود نیم پخته و شعرش تمام خام  %~% از نیم پخته گفته خامی که میخرد
PageV1P0256
### || [genre: Gh]
# 1 از بهر من شراب بوامی که می خرد  %~% مخموری از خمار بجامی که میخرد 
# 2 گر زاهدی بدست من افتد فرو شمش  %~% تا می بدست آرم خامی که میخرد 
# 3 زین قوم عرض خود بسلامی توان خرید  %~% زیشان و لیک جان بسلامی که میخرد 
# 4 آن کیست عذرخواه شود رندی مرا  %~% از زاهدان مرا بکلامی که میخرد 
# 5 کو آنکه حرف خاص تواند بعام گفت  %~% جز بار خاص بنده عامی که می خرد 
# 6 جز یار سرو قد که دلم شد اسیر او  %~% آزاده چو من بخرامی که میخرد 
# 7 جز چشم مست او که رباید بغمزه هوش  %~% عیش مدام من بمدامی که میخرد 
# 8  آن کیست کو بدوست رساند سلام من  %~% باری از و مرا بسلامی که میخرد 
# 9 آن را که نامه بمن آرد زیار من  %~% سرمیدهم سری به پیامی که میخرد 
# 10 آن کو زمن بجانب او نامه برد  %~% او را شوم غلام غلامی که میخرد 
# 11 ناکامی فراق تو جانا زحد گذشت  %~% از بهر من زوصل تو کامی که میخرد
# 12 آن کیست حال فیض بگوید بلطف او  %~% از قهر او مرا بکلامی که میخرد
PageV1P0257
### || [genre: Gh]
# 1 بی لقای دوست حاشا روزگارم بگذرد  %~% سربسر چون زندگانی بی بهارم بگذرد 
# 2 بی جمال عالم آرایش نیارم زیستن  %~% عمربیحاصل مگر در انتظارم بگذرد 
# 3 گر سرآید یک نفس بیدوست کی آید بکف  %~% در تلافی عمرها گر بیشمارم بگذرد 
# 4 بی قراری برقرار ستم اگر صدبار یار  %~% بر دل بی صبر و جان بی قرارم بگذرد 
# 5 گرچه میدانم بسویم ننگرد از کبر و ناز  %~% می نشینم بر سر ره تا نگارم بگذرد 
# 6 از برای یک نظر بر خاک راهش سالها  %~% می نشینم تا مگر آن شهسوارم بگذرد 
# 7 جویباری کرده ام از آب چشم خود روان  %~% شاید آن سرو روان بر جوی بارم بگذرد 
# 8 بر من او گر نگذرد تا جان بود در قالبم  %~% میشوم خاک رهش تا بر غبارم بگذرد 
# 9 صد در ازجنت گشاید در درون مرقدم  %~% نفخه از کوی او گر بر مزارم بگذرد 
# 10 بر مزارم گر گذار آرد ز سر گیرم حیات  %~% یا رب آن عیسی نفس گر بر مزارم بگذرد 
# 11 یاد وصلش بگذرد چون بر کنار خاطرم  %~% دجله از اشک خونین بر کنارم بگذرد 
# 12 در دل و جان داده ام جای خیالش بردوام  %~% اشک نگذارد بچشم اشگبارم بگذرد 
# 13 روز میگویم مگر شب رودهد شب همچو روز  %~% در امید یکنظر لیل و نهارم بگذرد 
# 14 پار میگفتم مگر سال دیگر این هم گذشت %~% سال دیگرنیز میترسم چو پارم بگذرد
# 15 عمر شد مرفیض را در حسرت و در انتظار %~% کی بود حسرت نماند انتظارم بگذرد
PageV1P0258
### || [genre: Gh]
# 1 تا بکی بی باده و مطرب مدارم بگذرد  %~% تا بکی در نیک نامی روزگارم بگذرد 
# 2 عمر ضایع شد گهی در خانقه گه مدرسه  %~% یارئی یاران که در مستی مدارم بگذرد 
# 3 جامه در عشق ورندی نیز می باید درید  %~% در لباس زهد تا کی روزگارم بگذرد 
# 4 عمر بگذشت و نچیدم گل زروی گلرخی  %~% چند فصل زندگانی بی بهارم بگذرد 
# 5 تا کشیدم باده واعظ توبه میفرمایدم  %~% صبر کن ای بی مروت تا خمارم بگذرد 
# 6 نیست کارم غیرمستی کار این کار است و بس  %~% می بده ساقی مهل تا روزگارم بگذرد 
# 7 کرده ام با بیقراری از دل و از جان قرار  %~% می بده تا بی قراری برقرارم بگذرد 
# 8 چند بیکاری گزینم بهر کاری آمدم  %~% شاید این پیرانه سرچندی بکارم بگذرد 
# 9 کار دیگر بار دیگر ژیش می باید گرفت  %~% تا بکی در رسم و عادت کار و بارم بگذرد 
# 10 بعد ازین دست من و زلف نگار سیمنن  %~% تا بکی بیهوده عمر تارو مارم بگذرد 
# 11 در خیالم می نگارم بعد ازین نقش بتی  %~% تا بکی عمر گرامی بی نگارم بگذرد 
# 12 بعد ازین روی چو ماه و زلف چون مشک سیاه  %~% تا بکام زندگی لیل و نهارم بگذرد 
# 13 دلبری گیرم که جان بخشد مرا بار دیگر  %~% گر شوم خاک رهش چون برغبارم بگذرد 
# 14 مرقدم گردد بهشتی بعد مردن سالها %~% یکنفس گر گلعذاری بر مزارم بگذرد
# 15 در غم بیهوده سال دگر ای فیض چند %~% سربسر امسال روز و شب چوپارم بگذرد
PageV1P0259
### || [genre: Gh]
# 1 جان گذر میکند آن به که بجانان گذرد %~% قطره شد بیمدد آن به که بعمان گذرد
# 2 دل چو غم میخورد آن به که غم دوست خورد %~% عمر چون میگذرد به که بسامان گذرد
# 3 تا بکی وقت بلاطایل و بیهوده رود %~% تا بکی عمر بلایعنی و خسران گذرد
# 4 چند اوقات شود صرف جهان فانی %~% نه در اندیشه آغاز و نه پایان گذرد
# 5 حیف از این عمر گرانمایه که هر لحظه از آن %~% صرف طاعات توان کرد و بعصیان گذرد
# 6 گوش جان وصف حدیث تو کنم تا جانرا %~% لحظه لحظه بنظر حوری و غلمان گذرد
# 7 جان و دل هر دو نثار تو کنم تا بر من %~% متصل لشکر دل قافله جان گذرد
# 8 دل بعشق تو دهم تا رمقی در دل هست %~% جان برای تو دهم تا بجهان جان گذرد
# 9 هر که در کشتی عشق آمد ازین قلزم دهر %~% کی دگر در دلش اندیشه طوفان گذرد
# 10 فیض دشوار شود کار چو گیری دشوار %~% ور تو آسان شمری مشکلت آسان گذرد
PageV1P0260
### || [genre: Gh]
# 1 عارف خدای دید در اصنام و حال کرد  %~% زاهد زحق ببست دو چشم و جدال کرد 
# 2 با زاهدان خام نجوشند عارفان  %~% آنکه این خیال پخت خیال محال کرد 
# 3 زاهد برو که نیست مرا با کسی نزاع  %~% دانا باهل عربده کی قیل و قال کرد 
# 4 هر کو نکرد حال چه داند که حال چیست  %~% آنکس شناخت حال که خود دید و حال کرد 
# 5 حق بین زخویش رفت چو مه طلعتی بدید  %~% از ذوالجمال رو بسوی ذوالجلال کرد 
# 6 عارف زروی خوب به بیند خدای را  %~% با چشم غیرتش چو نظر در جبال کرد 
# 7 گه در سما و ارض و گهی خلقت جمیل  %~% در هر نظر ملاحظه آن جمال کرد 
# 8 مشتاق بیخودی نظر ش سوی جام نیست  %~% جام ار نداد دست می اندر سفال کرد 
# 9 واعظ چه گفت دیدن خوبان حلال نیست  %~% گفتم ترا حرام مرا حق حلال کرد
# 10 ناصح چه گفت روی نکو افت دلست  %~% از ساده لوح بین که مرا خود خیال کرد 
# 11 گفتی که باطل است کدامین و حق کدام  %~% حق روشن است و باطل آنکه این سوال کرد 
# 12 دنیاست باطل و نظر هر که سوی اوست  %~% وانکس که بهر سیم وزرش قیل و قال کرد 
# 13 از خاک برگرفت و دگر سوی خاک بر د  %~% این صد هزار شوی چها با بعال کرد 
# 14 از پا فکنده نخل جوانان سر و قد %~% با خلق بین چه شعبده این پیر زال کرد
# 15 جای تو نیست بکن دل ازین جهان  %~% سسیار سروری چو ترا پایمال کرد
PageV1P0261
### || [genre: Gh]
# 1 خوشا آنکو انابت با خدا کرد %~% بحق پیوست و ترک ماسوا کرد
# 2 خوشا آنکو دلش شد از جهان سرد %~% گذشت از هر هوس ترک هوا کرد
# 3 خوشا آنکسکه دامن چید از غبار %~% بیار واحد فرد اکتفا کرد
# 4 خوشا آنکسکه فانی گشت از خود %~% ز تشریف بقای حق قبا کرد
# 5 خوشا آنکو در بلا ثابت قدم ماند %~%  بجان و دل بعهد او وفا کرد
# 6 خوش آنکو لذت دار الفنا را %~% فدای لذت دار البقا کرد
# 7 خوش آن دانا که هر دانش که اندوخت %~% یکایک را عمل بر مقتضا کرد
# 8 خوشا آنکو بحدس صایب عقل %~% مهم و نامهم از هم جدا کرد
# 9 خوشا آنکو به تنهائی گرفت انس %~% چو فیض ایام بگذشته قضا کرد
PageV1P0262
### || [genre: Gh]
# 1 آمد شبی خیالش در صدر سینه جا کرد %~% در مسجد خرابی بتخانه‌ای بنا کرد
# 2 از دل ببرد صبر و از جان گرفت آرام %~% از سر ربود هوش و در سینه کارها کرد
# 3 حرفی ز عشقم آموخت ز آن آتشی بر افروخت %~% کز پای تا سرم سوخت بس شور و فتنها کرد
# 4 هم زهد کرد غارت هم رندی و بصارت %~% با دین و دل چها کرد با خشک و تر چها کرد
# 5 گفتی ترحمی کن بر جان ناتوانم %~% گفتا که عشق هرگز بخشید یارها کرد
# 6 من شیر مست عشق در بیشه فتاده %~% کی تر ز خشک یا تریا هر زبر جدا کرد
# 7 با آن عصای موسیم آن دم که اژدها شد %~% فرعون و قصر او را یک لحظه ز ابتدا کرد
# 8 طوفان نوح دیدی چون شست نقش کفار %~% زان آب عشق بگذشت اغیار را فنا کرد
# 9 فیض ار تو مرد عشقی از دل بر آرهوئی %~% هوئی که چون بر آری جانرا توان فدا کرد
PageV1P0263
### || [genre: Gh]
# 1 روی در روی یار باید کرد %~% پشت بر کار و بار باید کرد
# 2 خوندل را زدیده باید ریخت %~% دل و جانرا نثار باید کرد
# 3 عشق هوش است و عقل سرپوشی %~% خویش را هوشیار باید کرد
# 4 بندگی و فکندگی خواهی %~% عاشقی اختیار باید کرد
# 5 ور طلب میکنی بزرگی و جاه %~% عقل با خویش یار باید کرد
# 6 گر نه عشق است در خور تو نه عقل %~% کار دنیات یار باید کرد
# 7 در سرت گر هوای فردوسست %~% یا هوا کار زار باید کرد
# 8 از جهنم اگر نداری باک %~% طلب اعتبار باید کرد
# 9 حق تجلی نمود از همه سو %~% چشم را فیض چار باید کرد
PageV1P0264
### || [genre: Gh]
# 1 عشق آمد و عقل را بدر کرد %~% فرزند نگر چه با پدر کرد
# 2 بس عیب نهفته بود در عقل %~% عشق آمد و جمله را هنر کرد
# 3 آنها که غم تو کرد با من %~% کس را نتوان از آن خبر کرد
# 4 گفتم که کنم بصبر چاره %~% کارم را چاره خود بتر کرد
# 5 کی صبر کند علاج عاشق %~% باید سد و چاره دگر کرد
# 6 هر کو بغم تو شد گرفتار %~% از کشور عافیت سفر کرد
# 7 جز نقش خیال تو نگنجد %~% غم را باید ز دل بدر کرد
# 8 پشت فلک از غم تو خم شد %~% یا ناله من در او اثر کرد
# 9 شرح غم عشق فیض میگفت %~% یاری چو نیافت مختصر کرد
PageV1P0265
### || [genre: Gh]
# 1 لعل لب تو چه با شکر کرد %~% وان لؤلؤ تر چه با گهر کرد
# 2 زلف و خالت چه کرد با مهر %~% چشم و ابرو چه با قمر کرد
# 3 رفتار خوشت چه کرد با سرو %~% گفتار خوشت چه با شکر کرد
# 4 آب و رنگت چو کرد با گل %~% سیب ذقنت چه با ثمر کرد
# 5 لطف و قهرت چه کرد با جان %~% هجر تو چه با دل و جگر کرد
# 6 چشم خوش مست تو چه پرداخت %~% چون جانب عاشقان نظر کرد
# 7 ایزد روزی که حسن میساخت %~% حسن تو ز نشاه دگر کرد
# 8 بر خورد ز عمر هر که یکبار %~% بر صفحه عارضت نظر کرد
# 9 امروز نسیم بوی جان داشت %~% مانا بحوالیت گذر کرد
# 10 وصف حسن تو فیض میگفت %~% چون نتوانست مختصر کرد
PageV1P0266
### || [genre: Gh]
# 1 خوش بود عدم هستی ما را که خبر کرد %~% این مایه آشوب و بلا را که خبر کرد
# 2 خون شد دلم از یاد سرا پرده فطرت %~% ز آسایش جان جور و جفا را که خبر کرد
# 3 این تن ز کجا راه بسر منزل جان برد %~% این زنده بلا مرده بلا را که خبر کرد
# 4 آرامگه بی‌خبری بود بهشتی %~% بیداری و هشیاری ما را که خبر کرد
# 5 در دایره کون بغیر از تو نگنجد %~% من چون بمیان آمد و ما را که خبر کرد
# 6 از کشور وحدت دو جهان چون بدر آمد %~% تقدیر کجا بود قضا را که خبر کرد
# 7 روزی که الست تو بیار است جهان را %~% هشیاری اصحاب بلا را که خبر کرد
# 8 عشق تو بهر بی‌سر و پا راه چسان یافت %~% معمار خرابات فنا را که خبر کرد
# 9 سودای سخن فیض چسان بر سرش افتاد %~% این پرده در شرم و حیا را که خبر کرد
PageV1P0267
### || [genre: Gh]
# 1 تا مرا عشق تو با دیوانگان زنجیر کرد %~% فارغم از خدمت استاد و جور پیر کرد
# 2 آب حیوان در لب لعل تو و ما خشک لب %~% حسرت آن لب مرا از جان شیرین سیر کرد
# 3 روز اول بر وصالت دل نمی‌بایست بست %~% کار چون از دست رفت کی میتوان تدبیر کرد
# 4 من ندانستم که خونریز است عشقت های های %~% بهر قتل من قضا دیدی چها تدبیر کرد
# 5 عاقبت صبح وصال دوست رو خواهد نمود %~% گرچه این شام فراق او مرا دلگیر کرد
# 6 دو بدم آید نسیمی آورد بوئی ز دوست %~% اهل دلرا اهل دل اینرا چنین تقریر کرد
# 7 یک نشانهای وصالش میرسد هر دم بدل %~% این نشانها پای دل در حلقه زنجیر کرد
# 8 روز وصل او نیابم جز بآه نیم شب %~% عاشقانرا رهنمائی ناله شبگیر کرد
# 9 گفت هان رو می‌نمایم جان فشان ای فیض نیز %~% زین بشارت جان فشاندم من ولی او دیر کرد
PageV1P0268
### || [genre: Gh]
# 1 ای مسلمانان مرا عشق جوانی پیر کرد %~% پای دل را کافری در زلف خود زنجیر کرد
# 2 نی غلط گردد جوان از عشق‌بازی اهل دل %~% غم که باشد تا تواند عاشقانرا پیر کرد
# 3 نی غلط هم نیست سوزد مغز را در استخوان %~% هم جوان هم پیر را از جان شیرین سیر کرد
# 4 از بنی‌آدم چه میخواهند این قوم پری %~% یا رب این بیداد خوبان را که بر ما چیر کرد
# 5 تا دچار من شده است ابرو کمانی در کمین %~% بهر قصد جان من مژگان خود را تیر کرد
# 6 ای عزیزان با دل من نازنینانرا چه کار %~% در شمار چیستم تا بایدم تسخیر کرد
# 7 نی غلط کردم که اینان نیز چون من سخره‌اند %~% پادشه عشق است معشوقی کجا تقصیر کرد
# 8 روز اول پای دل را فیض میبایست بست %~% کار چون از دست شد کی میتوان تدبیر کرد
# 9 بودنی چون بایدش بودن پشیمانی چه سود %~% رو نماید آخرآن کاول قضا تقدیر کرد
PageV1P0269
### || [genre: Gh]
# 1 واعظ بمنبر آمد و بیهوده ساز کرد %~% در حق هر گروه سر حرف باز کرد
# 2 ملا بمدرس آمد و درس دقیق گفت %~% حق را ز غیر حق بگمان امتیاز کرد
# 3 خالی در معرفت چو ریاست پناه شد %~% انکار بر معارف ارباب راز کرد
# 4 زاهد ز انتظار نعیم بهشت ماند %~% عابد نماز را به تکلف دراز کرد
# 5 مغرور شد بعزت تقدیم در نماز %~% آن جاه دوست کو به امامت نماز کرد
# 6 صوفی به خانقاه در آمد بوجد و شور %~% جمع مرید را بلقا سرفراز کرد
# 7 بر مسند محلکه قاضی چو پا نهاد %~% دست نهفته گیر بهر سو دراز کرد
# 8 آنکو میان قاضی و خصمین واسطه است %~% بنهاد دام مکر و سر حیله باز کرد
# 9 فتوی پناه هیچ مدان عمامه کوه %~% بر وفق مدعای کسان مکرساز کرد
# 10 حاکم چو بر سریر حکومت قرار یافت %~% بر بیکسان شهر در ظلم باز کرد
# 11 رشوه گرفت محتسب و نرخ را فزود %~% از لقمه حرام در عیش باز کرد
# 12 کوتاه کرد دست فقیران ز مال وقف %~% آن میرزا که دست تصدی دراز کرد
# 13 مستوفی از زبان قلم حرف میزند %~% خود داند و خدا سر دفتر چو باز کرد
# 14 دانا چو دید روی زمین را گرفت ظلم %~% کنجی خزید و در برخ خود فراز کرد
# 15 فیض از فریب شعبده اهل روزگار %~% با حق پناه برد و ز خلق احتراز کرد
PageV1P0270
### || [genre: Gh]
# 1 یار آمد از درم سحری در فراز کرد %~% برقع گشود و روی چو خورشید باز کرد
# 2 هم بر دل شکسته در خرمی گشاد %~% هم بر روان خسته در عیش باز کرد
# 3 اول ز راه لطف در آمد به دلبری %~% آخر ربود چون دلم آهنگ ناز کرد
# 4 افتادمش به پا ز ره عجز و مسکنت %~% کف بر سرم نهاد و مرا سرفراز کرد
# 5 سوی خزان عمر خزان بردم آن بهار %~% صد در برویم از گل رخسار باز کرد
# 6 گفتم چه میکنند بدلهای عاشقان %~% گفت آنچه باروان و دل صید باز کرد
# 7 گفتم که میرسد بسرا پرده قبول %~% گفت آنکه از قبول کسان احتراز کرد
# 8 گفتم بکنه سر حقایق که میرسد %~% گفتا کسی که از دو جهان جوی باز کرد
# 9 پا از گلیم خویش مکش کی توان رسید %~% در گرد آنکه بر دو جهان در فراز کرد
# 10 دامان نگاه دار و گریبان نمی‌توان %~% با آستین کوته دستی دراز کرد
# 11 بگذار کبریا ز در مسکنت در آ %~% خاتم بعرش هم به تضرع نماز کرد
# 12 هر جان گداز یافت ز سوزی و جان فیض %~% دل بوته محبت جانان گداز کرد
PageV1P0271
### || [genre: Gh]
# 1 دم بدم از تو یاد خواهم کرد %~% هوش جانرا زیاد خواهم کرد
# 2 دستم از وصل چون شود کوتاه %~% دل بیاد تو شاد خواهم کرد
# 3 تا که از خود شود فراموشم %~% لطف و قهر تو یاد خواهم کرد
# 4 هم ز دام فراق خواهم جست %~% هم شکار مراد خواهم کرد
# 5 زاد عقبای جان من عشقست %~% زاد جان را ز یاد خواهم کرد
# 6 دم بدم عشق تازه گر نبود %~% بچه تحصیل زاد خواهم کرد
# 7 ناله را سر بکوه خواهم داد %~% از غم هجر داد خواهم کرد
# 8 فیض را درد عشق میسازد %~% دل بدین درد شاد خواهم کرد
PageV1P0272
### || [genre: Gh]
# 1 دل زاغبار پاک خواهم کرد %~% لشگر غم هلاک خواهم کرد
# 2 خون دل را ز دیده خواهم ریخت %~% سینه بهر تو پاک خواهم کرد
# 3 از طرب باز قصه خواهم گفت %~% غصه را غصه ناک خواهم کرد
# 4 چیک چیک کباب دل تا کی %~% سینه را چاک چاک خواهم کرد
# 5 زان لب و چشم مست خواهم شد %~% حلقه در گوش تاک خواهم کرد
# 6 عاقبت جان بوصل خواهم داد %~% بر سر هجر خاک خواهم کرد
# 7 بهر آن تا نجات یابد فیض %~% خویشتن را هلاک خواهم کرد
PageV1P0273
### || [genre: Gh]
# 1 چو نقاش ازل طرح جهان کرد %~% محبت را چو جان دوری نهان کرد
# 2 شراب عشق بر آفاق پیمود %~% جهانرا سربسر لبریز جان کرد
# 3 جهان چون مست شد از باده عشق %~% گلی را دل ز دلها جان روان کرد
# 4 برون آورد دست لطف از جیب %~% چگویم تا چها با جسم و جان کرد
# 5 دل آزاد کانرا جای خود ساخت %~% روان عاشقان جان جهان کرد
# 6 عنایتهای عشق لایزالی %~% چه با جان دل آزاد گان کرد
# 7 نقاب از روی چون خورشید برداشت %~% جمالی در هویدائی نهان کرد
# 8 ربود از سینها او هر دلی بود %~% چو دلها را ربود آهنگ جان کرد
# 9 بدردی فیض را بخرید از وی %~% دوای درد بی درمان بآن کرد
PageV1P0274
### || [genre: Gh]
# 1 توانی گر درین ره ترک جان کرد %~% توانی عیش با جان جهان کرد
# 2 اگر جان رفت جانان هست بر جای %~% بجانان زندگی خوشتر توان کرد
# 3 چه باشد جان و صد جان در ره دوست %~% جهانی جان بقربان میتوان کرد
# 4 اگر دل از جهان کندن توانی %~% توانی هرچه خواهی در جهان کرد
# 5 گرش سر در نیاری می‌توانی %~% به زیر پا فلک را نردبان کرد
# 6 اگر دل از زمین کندن توانی %~% توانی رخنه در آسمان کرد
# 7 توانی خاک در چشم زمین ریخت %~% توانی حلقه در گوش زمان کرد
# 8 بود نقش جهان را جمله قابل %~% دلت را هرچه خواهی میتوان کرد
# 9 ترا چشم دو عالم می‌توان دید %~% ترا گوش دو عالم می‌توان کرد
# 10 کسی کو بست دل در مهر جانان %~% مر او را میرسد این گفت و آن کرد
# 11 سزد مر بیدلان را اینچنین گفت %~% سزد مر عاشقانرا آن چنان کرد
# 12 دل از خود گر توان کندن درین راه %~% بسی دشوار فیض آسان توان کرد
PageV1P0275
### || [genre: Gh]
# 1 گر یار بما رخ ننماید چه توان کرد %~% ز آنروی نقاب ار نگشاید چه توان کرد
# 2 پنهان ز نظرها اگر آید بتماشا %~% در دیده دل از ما بزداید چه توان کرد
# 3 آن حسن و جمالی که نگنجد بعبارت %~% این دیده مرآنرا چو نشاید چه توان کرد
# 4 در دیده عشاق چه خورشید عیانست %~% گر در نظر غیر نیاید چه توان کرد
# 5 چون روی نماید دل و دین را برباید %~% یک لحظه ولیکن چه نیاید چه توان کرد
# 6 آید بر این خسته دمی چون بعیادت %~% عمرم اگر آندم بسر آید چه توان کرد
# 7 ای فیض گرت یار نخواهد چه توان گفت %~% ور خواهد و رخ می‌ننماید چه توان کرد
PageV1P0276
### || [genre: Gh]
# 1 دل را غمگین نمی‌توان کرد %~% غمگین را تمکین نمی‌توان کرد
# 2 تلخست جهان به غیر عشقت %~% کامی شیرین نمی‌توان کرد
# 3 عشق تو بجان خرید ای دوست %~% سودا به از این نمی‌توان کرد
# 4 ز آمدشد غیر پاک کردم %~% دل را چرکین نمی‌توان کرد
# 5 دل منزل دوست است در وی %~% غیری تمکین نمی‌توان کرد
# 6 غم را شادی حساب کردم %~% جان را غمگین نمی‌توان کرد
# 7 از هر که جفا کند بریدم %~% با دوست چنین نمی‌توان کرد
# 8 گر صبر توان ز ماه رویان %~% زان زهره جبین نمی‌توان کرد
# 9 جان و دل و دین فداش کردم %~% دل در عشق جز این نمی‌توان کرد
# 10 جز در ره وصل دوستان فیض %~% ترک دل و دین نمیتوان کرد
PageV1P0277
### || [genre: Gh]
# 1 یاد باد آنکه اثر در دل شیدا میکرد %~% آن نصیحت که مرا واعظ و ملا می‌کرد
# 2 یاد باد آنکه مرا بود دل دانائی %~% عالمی کسب خرد زان دل دانا می‌کرد
# 3 اختیار از کف من برد کنون معشوقی %~% که بدل گاه گره می‌زد و گه وا می‌کرد
# 4 تاخت بر مملکت دین و دلم یکباره %~% آنکه صید من دل خسته تمنا می‌کرد
# 5 برد از دست من امروز متاع دل و دین %~% رفت آن کاین دلم اندیشه فردا می‌کرد
# 6 گو بیا کفر من دل شده بنگر ملا %~% آنکه از دفتر دینم ورقی وا می‌کرد
# 7 گو بیا حالی و بر گریه من فاش بخند %~% که پس پرده‌ام از پیش تماشا می‌کرد
# 8 بسته دید از همه سو راه رهائی بر خود %~% دل که گاهی هوس زلف چلیپا می‌کرد
# 9 ممکنم نیست ازین دام خلاصی دیگر %~% جاش خوش باد که از دور تماشا می‌کرد
# 10 دل بیچاره چو افتاد درین ورطه نخست %~% روز و شب ورد «متی اخرج منها» می‌کرد
# 11 آخرالامر بگرداب بلا تن در داد %~% آنکه با ترس نظر بر لب دریا می‌کرد
# 12 بت پرستید و بر همن شد و ز نار ببست %~% رفت آن فیض که او دفتر دین وا میکرد
PageV1P0278
### || [genre: Gh]
# 1 یاد آن روز که از زلف گره وا می‌کرد %~% دو جهان بسته آن جعد چلیپا می‌کرد
# 2 نظری سوی من خسته نهان می افکند %~% نگه حسرتم از دور تماشا می‌کرد
# 3 تیر مژگان بدم میزد و جانم به دعا %~% تبر دیگر بهمان لحظه تمنا می‌کرد
# 4 هر چه می‌دید در اینملک بغارت می‌داد %~% هر چه می‌دید درین بادیه یغما می‌کرد
# 5 آتشی در دل و جان زان رخ تابان می‌زد %~% علم فتنه بپا زان قد رعنا می‌کرد
# 6 خویش را جمع و پریشانی دلها میخواست %~% گاه بر زلف گره میزد و گه وا می‌کرد
# 7 گاه بر مملکت عقل شبیخون میزد %~% گاه تاراج دل و دین بعلالا می‌کرد
# 8 گاه جان و تنم او ز آتش حسرت میسوخت %~% از ره دیده گهم غرقه دریا می‌کرد
# 9 گاه با من ز سر لطف دمی وا میشد %~% گه بزعم دل من قهر بر اعدا می‌کرد
# 10 غمزه و قهر و عتاب و گله و عشوه و ناز %~% بهر صید دلم اسباب مهیا می‌کرد
# 11 آتشی بود چو رخساره بمی می افروخت %~% آفتی بود چو قصد صف دلها می‌کرد
# 12 دل دیوانه گهی کعبه و گه بتگده بود %~% گاه میبست در فیض و گهی وا می‌کرد
# 13 عاقبت فیض چو تن داد درین بحر محیط %~% یافت آن گوهر معنی که تمنا می‌کرد
PageV1P0279
### || [genre: Gh]
# 1 بکوی سر قدر گر گذر توانی کرد %~% به پیش تیر قضا جان سپر توانی کرد
# 2 چنانکه هست اگر سر کار دریابی %~% ز دل شکایت بیجا بدر توانی کرد
# 3 چو دانی آنچه بتو میرسد نوشته شده است %~% ز خار خار تاسف حذر توانی کرد
# 4 خدای را بعدالت اگر شناخته %~% بخویش نسبت اسباب شر توانی کرد
# 5 اگر ز آینه سر غبار بزدائی %~% بچشم سر برخ او نظر توانی کرد
# 6 اگر نقاب بر افتد ز طلعت ازلی %~% بیک نگاه ابد را بسر توانی کرد
# 7 بر آستانه جانان اگر دهد بارت %~% سر و تن و دل و جان خاک در توانی کرد
# 8 اگر ز عالم صورت ز صدق دل نکنی %~% بجان بعالم معنی سفر توانی کرد
# 9 چگونه ثبت توان کرد فیض در اوراق %~% حدیث عشق چه سان مختصر توانی کرد
PageV1P0280
### || [genre: Gh]
# 1 شور عشقی گر که دلرا بر سر کار آورد %~% بلبل گلزار معنی را بگلزار آورد
# 2 آتشی در من زند از من بسوزد ما و من %~% گوش هستیهای مادر حلقه یار آورد
# 3 نور روی دوست عالمگیر شد موسی کجاست %~% پیر و خاتم شود تا تاب دیدار آورد
# 4 هر که دیدار جمال دوسترا انکار کرد %~% جرعه از باده عشقش باقرار آورد
# 5 میکند در پرده مستی ترسم ار شوری کنم %~% غیرتش منصور دیگر بر سر دار آورد
# 6 میکنم در پرده مستی تاخس خشکی مباد %~% در گلستان حقایق خار انکار آورد
# 7 عشق اگر در زاهدان یابد رهی از داغها %~% در دل چون سنگشان گلزارها بار آورد
# 8 عشق باید تا درین افسردگان آتش زند %~% از نی رگهای تنشان ناله زار آورد
# 9 در زمین دل نهال غم نشانیدم دگر %~% بو که بعد از روزگاری خرمی بار آورد
# 10 هر کرا خواهد چشاند از غم خود جرعه %~% این متاعی نیست کانرا کس ببازار آورد
# 11 گر به بیند منکر عشاق خورشید رخش %~% مو بمویش ذره ذره در دم اقرار آورد
# 12 فیض دم در کش زمانی بر خموشی صبر کن %~% یار شیرین لعل شیرین را بگفتار آورد
PageV1P0281
### || [genre: Gh]
# 1 همه را خود نوازد و سازد %~% گرچه از خود بکس نپردازد
# 2 همه او او همه است خود با خود %~% جاودان نرد عشق می‌بازد
# 3 کسوت نو بهر زمان پوشد %~% مرکب تازه دم بدم تازد
# 4 گاه شاهد شود کرشمه کند %~% گاه با شاهدان نظر بازد
# 5 که نیاز آورد بدرگه خود %~% گاه بر خود بخویشتن نازد
# 6 گاه سوزد بقهر دلها را %~% گاه سازد بلطف و بنوازد
# 7 هست درمان هر دلی دردی %~% فیض را درد عشق می‌سازد
PageV1P0282
### || [genre: Gh]
# 1 چشم شوخ تو فتنه میسازد %~% ابروانت دو تیغه میبازد
# 2 قد و خدت چو بگذری بچمن %~% بر گل و سرو و نسترن نازد
# 3 از همه نیکوان گرو ببری %~% جلوه‌ات رخش حسن چون تازد
# 4 هر که تیری ز غمزه تو خورد %~% دین و ایمان و عقل و جان بازد
# 5 تیر مژگان کمان ابرویت %~% دم بدم سوی هر کس اندازد
# 6 غمزه شوخ را بگوی که تیر %~% سوی هر بوالهوس نیندازد
# 7 چون ترا دید میرود از کار %~% فیض‌ سوی تو دست چون یازد
PageV1P0283
### || [genre: Gh]
# 1 بنما رخ و جان بستان یعنی بنمی ارزد %~% یک جان چه بود صد جان یعنی بنمی ارزد
# 2 عشق تو خریدم من بر جانش گزیدم من %~% عشق تو بجان ای جان یعنی بنمی ارزد
# 3 چون روی تو دیدم من از خویش بریدم من %~% کردم دل و جان قربان یعنی بنمی ارزد
# 4 دل شد چو غمت را جا سر رفت درین سودا %~% آن سود بدین خسران یعنی بنمی ارزد
# 5 دریای غم عشقت گر غرق سرشگم کرد %~% آن بحر بدین طوفان یعنی بنمی ارزد
# 6 گر خانه کنم ویران گنجم دهد آن سلطان %~% آن گنج بخان و مان یعنی بنمی ارزد
# 7 یکبوسه از آن بستان و ندر عوضش جان ده %~% والله که بود ارزان یعنی بنمی ارزد
# 8 خون گرچه بسی خوردم عشق تو بسر بردم %~% فیض این بنگر با آن یعنی بنمی ارزد
PageV1P0284
### || [genre: Gh]
# 1 کم عطا یا اعطیت من عطا یاک فزد %~% کم هدایا اهدیت من عطا یاک فزد
# 2 کم خطایای غفرت کم مساوی سترت %~% کم لسؤای صبرت من عطا یاک فزد
# 3 جرمها بخشیده و عیب‌ها پوشیده %~% در وفا کوشیده من عطا یاک فزد
# 4 عفوها فرموده لطف‌ها بنموده %~% در کرم افزوده من عطا یاک فزد
# 5 طعم عرفان داده ذوق ایمان داده %~% داد احسان داده من عطا یاک فزد
# 6 آفریدی به کرم پروریدی به نعم %~% مگذارم در غم من عطا یاک فزد
# 7 فیض را گر داده شوق بیحد داده %~% عشق سرمد داده من عطایاک فزد
PageV1P0285
### || [genre: Gh]
# 1 ما سر کن فکانیم ما را که میشناسد %~% از دیدها نهانیم ما را که میشناسد
# 2 هر چند بر زمینیم با خاک ره نشینیم %~% برتر ز آسمانیم ما راکه میشناسد
# 3 ما همنشین ناریم از خلق بر کناریم %~% هر چند در میانیم ما راکه میشناسد
# 4 ما جان جان جانیم از جسم بر کرانیم %~% بیرون ازین جهانیم ما راکه میشناسد
# 5 از نام ما مگوئید وز ما نشان مجوئید %~% بی‌نام و بی‌نشانیم ما راکه میشناسد
# 6 در هر جهت مپوئید و اندر مکان مجوئید %~% بیرون ز هر مکانیم ما راکه میشناسد
# 7 ما را مکان نباشد ما را زمان نباشد %~% برتر ازین و ‌آنیم ما راکه میشناسد
# 8 ما عاقلان مستیم ما نیستان هستیم %~% اقرار منکرانیم ما راکه میشناسد
# 9 کم گوی فیض اسرار در در صدف نگه‌دار %~% ما بحر بیکرانیم ما را که میشناسد
PageV1P0286
### || [genre: Gh]
# 1 محنت این سرا بکش ریح نجات میرسد %~% در ظلمات صبر کن آب حیات میرسد
# 2 گر تو کنی بدوست رو تن بدهی بحکم او %~% صد مددش بجان تو از جذبات میرسد
# 3 بهر حلاوت حیات تن به نبات عشق ده %~% چوب چو در شکر رسد شاخ نبات میرسد
# 4 بار صلوه را بکش تلخی صوم را بچش %~% بهر صلوه وصوم از و صد صلوات میرسد
# 5 مالی اگر رسد برات از دل خوش بده زکات %~% در دو سرا دهنده را اجر زکات میرسد
# 6 حج بگذار اگر ترا هست توان و طاقتی %~% در ره کعبه حاج را صد برکات میرسد
# 7 عشق بورز ای پسر در ره عشق باز سر %~% کشته عشق دوست را تازه حیات میرسد
# 8 در ره حق ثبات ورز تا برسی بدوست فیض %~% عذر فتور خواستن کسی بثبات میرسد
PageV1P0287
### || [genre: Gh]
# 1 شوریده صحرائی در خانه چسان باشد %~% از عقل چو شد برتر فرزانه چسان باشد
# 2 تا نگذرد از هستی دستش ندهد مستی %~% تا جان ندهد از کف جانانه چسان باشد
# 3 عشق ار نکند مستش کی دوست دهد دستش %~% تا می نخورد زان کف مستانه چسان باشد
# 4 میخانه نباشد سر لذت ندهد مستی %~% یکدم چو تهی ماند میخانه چسان باشد
# 5 آن یار چو شد یارش بگسست ز اغیارش %~% با مردم بیگانه همخانه چسان باشد
# 6 آنرا که کند عاقل عاشق نتواند شد %~% و آن را که کند عاشق فرزانه چسان باشد
# 7 آن را که کند دلشاد اندوه کجا بیند %~% آنرا که کند آباد ویرانه چسان باشد
# 8 آنرا که کند یاری هرگز نکشد خواری %~% و آنرا که دهد رازی بیگانه چسان باشد
# 9 آنرا که کند مجنون از عقل چه دریابد %~% و آنرا که خرد بخشد دیوانه چسان باشد
# 10 آنرا که دهد عشقی پنهان نتواند کرد %~% گر پرده نیفتد زو افسانه چرا باشد
# 11 تا دل نبرد دلبر شوری نفتد در سر %~% شور ار نفتد در سر غمخانه چسان باشد
# 12 چون فیض باو ره برد یکجرعه از آن میخورد %~% جز عشق رخ او را کاشانه چسان باشد
PageV1P0288
### || [genre: Gh]
# 1 آن دل که توئی در وی غمخانه چرا باشد %~% چون گشت ستون مسند حنانه چرا باشد
# 2 غمخانه دلی باشد کان بیخبر است از تو %~% چون جای تو باشد دل غمخانه چرا باشد
# 3 بیگانه کسی باشد کو با تو نباشد یار %~% آنکس که تواش یاری بیگانه چرا باشد
# 4 دیوانه کسی بوده است کو عشق نفهمیده است %~% آنکس که بود عاشق دیوانه چرا باشد
# 5 فرزانه کسی باشد کو معرفتی دارد %~% آنکو نبود عارف فرزانه چرا باشد
# 6 دردانه بود سری کو در صدف سینه است %~% سنگی که بود بیجان دردانه چرا باشد
# 7 آن دل که بدید آنرو بو برد ز عشق هو %~% عشق دگر آنرا او کاشانه چرا باشد
# 8 آن جان که تواش جانان غیر از تو کرابیند %~% واندل که تواش دلبر بت‌خانه چرا باشد
# 9 نورت چو بدل تابد راهی بتو دل یابد %~% شمع رخ حوران را پروانه چرا باشد
# 10 زاهد چو کند جانان چون نیست تنش را جان %~% در کالبد بی‌جان جانانه چرا باشد
# 11 رو سوره یوسف خوان تا بشنوی از قرآن %~% حقست حدیث عشق افسانه چرا باشد
# 12 فیض است ز حق خرم هرگز نخورد او غم %~% چون یافت عمارت دل ویرانه چرا باشد
PageV1P0289
### || [genre: Gh]
# 1 کسی از عمر برخوردار باشد %~% که از عشق نگاری زار باشد
# 2 هوای دلبری ما پسند است %~% دو عالم را بهل ز اغیار باشد
# 3 بغیر عشق دل چیزی نخواهد %~% که غیر عشق بر دل بار باشد
# 4 خلایق جمله در خوابند الا %~% دو چشم عاشقان بیدار باشد
# 5 ز کوی دوست می‌آید نسیمی %~% کسی یابد که او هشیار باشد
# 6 کسی را کو ز عشقی برد بوئی %~% چه پروای گل و گلزار باشد
# 7 دلی راکو بود داغی ز عشقی %~% کیش با لاله یا گل کار باشد
# 8 کسی کو یافت ذوق لذت عشق %~% ز جنت گر زند دم عار باشد
# 9 بهشت دیگران گلزار باشد %~% بهشت ما رخ دلدار باشد
# 10 نعیم زاهدان حور و قصور است %~% نعیم عاشقان دیدار باشد
# 11 جحیم بی‌غمان دود است و آتش %~% جحیم ما فراق یار باشد
# 12 نه پیچم از بلای دوست گردن %~% که در عشق امتحان بسیار باشد
# 13 کسی را میرسد لاف محبت %~% که چشمش زار و دل افکار باشد
# 14 بهشت فیض باشد عشق جانان %~% ز اشگش تحتها الانهار باشد
PageV1P0290
### || [genre: Gh]
# 1 هر کجا داغ و درد و غم باشد %~% کاش بر جان من رقم باشد
# 2 نو بنو مرهمیست بر دل ریش %~% درد و داغی که دم بدم باشد
# 3 ز آتش عشقم ار بسوزد جان %~% یا شود شعله دل چو غم باشد
# 4 خام افسرده را چو باید پخت %~% آتش عشق مغتنم باشد
# 5 هرکه در عشق میتواند سوخت %~% بجهنم رود ستم باشد
# 6 دارم امید آنکه در غم عشق %~% دل من ثابت القدم باشد
# 7 وه که گلزار داغهای دلم %~% خوشتر از روضه ارم باشد
# 8 هرکه در دل نباشدش عشقی %~% حاصلش حسرت و ندم باشد
# 9 فیض را بخت اگر کند یاری %~% در ره عشق حق علم باشد
PageV1P0291
### || [genre: Gh]
# 1 چکنم دلی را که ترا نباشد %~% چکنم تنی را که بقا نباشد
# 2 بزمین زنم سر بفنا دهم جان %~% برهت سر و جان چو فدا نباشد
# 3 بروم در آتش اگرم برانی %~% که بسوزم آنرا که سزا نباشد
# 4 شکنم دو پا را برهت ار نپوید %~% ببرم دو دست ار بدعا نباشد
# 5 بکنم دو چشمی که ترا نبیند %~% نبود در و نور و ضیا نباشد
# 6 ببرم زبانرا چه نگویدت شکر %~% دو لبم به بندم چه ثنا نباشد
# 7 نخورم ز نانی که نه طاعت آرد %~% چکنم طعامی که غذا نباشد
# 8 بکجا برم تن نکشد چو بارت %~% بکجا برم جان چو فدا نباشد
# 9 دلم ار نسازد ببلای عشقت %~% سزد ار بسوزد چو سزا نباشد
# 10 بجفا بسوزم ببلا بسازم %~% که شنید عشقی که بلا نباشد
# 11 بجهنم آیم چو توئی در آنجا %~% نروم بجنت که لقا نباشد
# 12 لب فیض بندم ز حدیث اغیار %~% که حدث بود کان ز خدا نباشد
PageV1P0292
### || [genre: Gh]
# 1 هر که بیمار تو باشد درد بیمارش نباشد %~% نشنود قول طبیبان با دوا کارش نباشد
# 2 مست عشق ار زهر نوشد یا شکر فرقی نباشد %~% بر سرش گر تیغ بارد هیچ آزارش نباشد
# 3 از حبیب ار جور بیند لطف می‌پندارد آن را %~% لطف را پندارد او هرگز سزاوارش نباشد
# 4 هر که رسوا گردد از عشق بت صاحب جمال %~% از ملامت سر نپیچد عیب کس عارش نباشد
# 5 دوش‌بگذشتم‌بکوی‌می فروشان زاهدی بامن بگفت %~% باده صوفی می ننوشد با گنه کارش نباشد
# 6 گفتمش صافی نگردد تا ننوشد باده صافی %~% ذوق مستی تا نیابد نزد او بارش نباشد
# 7 میکند بر خویشتن دشوار عاقل کارها را %~% بر خود ار آسان بگیرد عشق دشوارش نباشد
# 8 بر فراز آسمان کی جای یابد چون مسیحا %~% جز کسی کو در زمین فکر خرو بارش نباشد
# 9 فیض مگذر زان سخن کانرا نمی‌آری بجای %~% بد بود گفتار آنکس را که کردارش نباشد
PageV1P0293
### || [genre: Gh]
# 1 با دوست مگو رازی هرچند امین باشد %~% شاید ز برون در دشمن بکمین باشد
# 2 چون دوست بود همدم دم هم نبود محرم %~% آگه بود از رازت با دل چو قرین باشد
# 3 از راز چو پردازم از دل بدل اندازم %~% آگه نشود تا دم چون دم بکمین باشد
# 4 رازی که نبی از حق بی‌دم شنود آن را %~% روحش نبود محرم هر چند امین باشد
# 5 از حسن و جمالش گر رمزی بدم گوید %~% در سینه نگه دارم تا پرده‌نشین باشد
# 6 آمد بر من یکدم برد از دل من صد غم %~% گفتم که همین یکدم گفتا که همین باشد
# 7 گفتم چکنم با دل تا غم نبود در وی %~% گفتا غم من دارد بگذار غمین باشد
# 8 چون دید که هشیارم رفت از برم و میگفت %~% عاشق چو چنان باشد معشوق چنین باشد
# 9 شیرین سخن تلخش شوری بجهان افکند %~% چون لب شکرین باشد حرفش نمکین باشد
# 10 بر گرد سرش گشتم گفتا مهل از دستم %~% عاشق چو شود خاتم معشوق نگین باشد
# 11 گویند بصحرا رو شاید بگشاید دل %~% صحرا نگشاید دل خاطر چو حزین باشد
# 12 گویند ز این و آن تا چند سخن گوئی %~% زان رو که در آن باشد زانرو که درین باشد
# 13 گه مینگرم آنرا گه مینگرم این را %~% چون جلوه گه حسنش گه آن و گه این باشد
# 14 مه پیکری از مهرش تیری زندم بر دل %~% من مشتری آنم کان زهره چنین باشد
# 15 آنرا که هوای او در فیض نماند آب %~% در آتشم ار سوزد جان خاک زمین باشد
PageV1P0294
### || [genre: Gh]
# 1 دلم بس نیست ماوای تو باشد %~% بیا تا دیده هم جای تو باشد
# 2 خوشا چشم نکوبختی که دروی %~% جمال عالم آرای تو باشد
# 3 خوش آن سر مست عشق لاابالی %~% که مدهوش تماشای تو باشد
# 4 خوش آن شیرین سخنهای شکرریز %~% که از لعل شکر خای تو باشد
# 5 نمک دارد سخن زان لعل شیرین %~% بده دشنامی ار رأی تو باشد
# 6 دل مخمور من بیمار آنست %~% که مست چشم شهلای تو باشد
# 7 خوشا آندم که جان بپذیری ای فیض %~% سرش آنگاه در پای تو باشد
PageV1P0295
### || [genre: Gh]
# 1 خوشا آندل که ماوای تو باشد %~% بلند آن سر که در پای تو باشد
# 2 فروناید بملک هر دو عالم %~% هر آنسر را که سودای تو باشد
# 3 سرا پای دلم شیدای آنست %~% که شیدای سرا پای تو باشد
# 4 غبار دل بآب دیده شویم %~% کنم پاکیزه تا جای تو باشد
# 5 خوش آن شوریده شیدای بی‌دل %~% که مدهوش تماشای تو باشد
# 6 دلم با غیر تو کی گیرد آرام %~% مگر مستی که شیدای تو باشد
# 7 نمیخواهد دلم گل گشت صحرا %~% مگر گل گشت که شیدای تو باشد
# 8 خوشی در عالم امکان ندیدم %~% مگر در قاف عنقای تو باشد
# 9 ز هجرانت بجان آمد دل فیض %~% وصالش ده اگر رای تو باشد
PageV1P0296
### || [genre: Gh]
# 1 مرا تو دوست نداری خدا نخواسته باشد %~% بنزد خود نگذاری خدا نخواسته باشد
# 2 برانیم ز در خویشتن بخواری و زاری %~% حق وفا نگذاری خدا نخواسته باشد
# 3 سگان کوی درت را چو بشمری ز سر لطف %~% مرا در آن نشماری خدا نخواسته باشد
# 4 ز دست عشق تو خون جگر پیاله پیاله %~% کشم تو رحم نیاری خدا نخواسته باشد
# 5 بمیرم و ببرم حسرت رخت بقیامت %~% چنین کشیم به زاری خدا نخواسته باشد
# 6 کنم بخدمت تو عرض مدعا دل ریش %~% تو رو بمدعی آری خدا نخواسته باشد
# 7 بتو گمان نبرد فیض اینقدر ستم و جور %~% تو این صفات نداری خدای نخواسته باشد
PageV1P0297
### || [genre: Gh]
# 1 ای کاش که این سینه دری داشته باشد %~% تا یار ز دردم خبری داشته باشد
# 2 یا با دل ما صبر سری داشته باشد %~% یا رحم بر آن دل گذری داشته باشد
# 3 تا کی گذرد عمر کسی در غم هجران %~% فرخنده شبی کان سحری داشته باشد
# 4 شد عمر گرانمایه ما صرف محبت %~% ای کاش که آخر ثمری داشته باشد
# 5 سوزیم بیک آه زمین را و زمان را %~% گر دود دل ما شرری داشته باشد
# 6 بر داشتم‌ام شب همه شب دست تضرع %~% ای کاش دعاها اثری داشته باشد
# 7 گردد قدم ار رنجه کنی جانب عشاق %~% خاک قدمت هر که سری داشته باشد
# 8 در بوم دل از هجر تو بس خار که کشتم %~% بو کز گل وصل تو بری داشته باشد
# 9 راز دل خود فیض به بیگانه نگوید %~% گر یار ز حالش خبری داشته باشد
PageV1P0298
### || [genre: Gh]
# 1 کاش از دل بی دل خبری داشته باشد %~% زین قصه مشکل خبری داشته باشد
# 2 گر از دلم آگاه شدی رحم نمودی %~% ای کاش دل از دل خبری داشته باشد
# 3 ای کاش بداند جگر است این نه سر شکست %~% از خارج و داخل خبری داشته باشد
# 4 کشتم همه مهر و درویدم همه غم کاش %~% زین مزرعه دل خبری داشته باشد
# 5 ایکاش بداند که چه کشتم چه درودم %~% زین کشته و حاصل خبری داشته باشد
# 6 ای کاش بدانم که چرا میکشدم زار %~% مقتول ز قاتل خبری داشته باشد
# 7 زان خواستم از وی نظری تا بدهم جان %~% کاش از دل سائل خبری داشته باشد
# 8 ای کاش بفهم سخن ناصح پر گو %~% دیوانه عاقل خبری داشته باشد
# 9 در بحر غم عشق غریق است دل فیض %~% ای کاش ز ساحل خبری داشته باشد
PageV1P0299
### || [genre: Gh]
# 1 خوش آنکه هستی من بر باد رفته باشد  %~% سرتا بپای خویشم از یاد رفته باشد 
# 2 ای دوست با من زار میکن هر آنچه خواهی  %~% سهلست بر اسیری بیداد رفته باشد 
# 3 گردر هوای وصلت صد خرمن وجودم %~% بر باد رفته باشد بر باد رفته باشد 
# 4 وقت رحیل خواهم آن سو بود نگاهم  %~% تا جان بنزد جانان دلشاد رفته باشد 
# 5 گر بیستون صبرم هجران زپا درآورد  %~% بادا بقای شیرین فرهاد رفته باشد 
# 6 گردون بسی غمم ریخت برسر ولیک حاشا  %~% از من بسوی گردون فریاد رفته باشد 
# 7 در راه عشق باید پا را ثبات باشد  %~% سر گودرین بیابان بر باد رفته باشد 
# 8 در وادی محبت مجنون اسیر لیلیست  %~% هر چند از دو عالم آزاد رفته باشد 
# 9 شوخی بیک کرشمه صد مرغ دل کند صید  %~% تا چشم برهم آید صیاد رفته باشد 
# 10 ماهی بهر نکاهی بسمل کند سپاهی  %~% تا دیده میگشایند جلاد رفته باشد 
# 11 باکس بدی که کردی در خاطرت نگهدار  %~% ور نیکی است بگذار از یاد رفته باشد 
# 12 ای فیض در غم یار تن را خراب میدار  %~% تا جان بنزد جانان آباد رفته باشد 
PageV1P0300
### || [genre: Gh]
# 1 گر خون دل از دیده روان شد شده باشد %~% رازی که نهان بود عیان شد شده باشد
# 2 گر پرده بر افتاد ز عشاق بر افتد %~% ور حسن تو مشهور جهان شد شده باشد
# 3 دین و دل و عقلم همه شد در سر کارت %~% جان نیز اگر بر سر آن شد شده باشد
# 4 از حسرت آن لب گر از این دیده خونبار %~% یاقوت ترو لعل روان شد شده باشد
# 5 بر یاد رخت دیده غمدیده عشاق %~% بر هر مه و مهر ار نگران شد شده باشد
# 6 هر کو گل رخسار تو یکبار به‌بیند %~% گر جامه در آن نعره‌زنان شد شده باشد
# 7 چون رخش تجلی بجهانی بجهان تو %~% عقل از سر نظار گیان شد شده باشد
# 8 در دیده عشاق عیانی تو چو خورشید %~% رویت گر از اغیار نهان شد شده باشد
# 9 آئی چو بر فیض نماند آنرا روئی %~% تو شاد بمان او ز میان شد شده باشد
PageV1P0301
### || [genre: Gh]
# 1 گر گاسه سر ظرف جنون شد شده باشد %~% ور بر تنم این کاسه نگون شد شده باشد
# 2 از بام چو افتاد مرا طشت برندی %~% رسوائی از اندازه برون شد شده باشد
# 3 چون دست ز جان شستم اگر در غم هجران %~% رنج تن رنجور فزون شد شده باشد
# 4 چون یاد لبش کردم و خون شد جگر من %~% از رهگذر دیده برون شد شده باشد
# 5 بگداخت مرا چون جگر از حسرت اگر هم %~% دل نیز در این واقعه خون شد شده باشد
# 6 تا چشم چو صاد تو بخوبیت بود فیض %~% گر بر سرش ابروی تو نون شد شده باشد
# 7 حال دل خون گشته فیض ار تو بپرسی %~% گوئی چو بگویند که خون شد شده باشد
PageV1P0302
### || [genre: Gh]
# 1 خنک دیده کان ترا دیده باشد %~% ز گلزار حسنت گلی چیده باشد
# 2 سراپا نظر گشته باشد کسی کو %~% جمال ترا یک نظر دیده باشد
# 3 چه دیده است چشمیکه رویت ندیده %~% چه بشنیده آن کز تو نشنیده باشد
# 4 بجمعی تو دزدیده نگذشته باشی %~% که هر یک نگاهی ندزدیده باشد
# 5 خرامان براهیکه بگذشته باشی %~% بسا دل ز حسرت خراشیده باشد
# 6 نقاب ارگشائی و گر رخ بپوشی %~% ز بیگانه آن روی پوشیده باشد
# 7 گره گرزنی زلف را ور گشائی %~% بهر طور باشی پسندیده باشد
# 8 نشاط دلم از نشاط تو باشد %~% نخندیده باشی نخندیده باشد
# 9 کسی کو گرفته است در بر خیالت %~% به بیداری او خوابها دیده باشد
# 10 خیالت کسیرا که در سر مقیم است %~% محالست یکلحظه خسبیده باشد
# 11 کسی را که عشق نگاریست در سر %~% ز سیمای او غم تراویده باشد
# 12 چو در وصف حسن تو گوید سخن فیض %~% سرا پای موزون و سنجیده باشد
PageV1P0303
### || [genre: Gh]
# 1 هر آنکسکه خود را پسندیده باشد %~% بهر مویش ابلیس خندیده باشد
# 2 نباشد پسندیده جز آنکه حقش %~% در آیات قرآن پسندیده باشد
# 3 ز انوار ایمان و اسرار عرفان %~% فروغی بسیماش تابیده باشد
# 4 ز دیدار او حق به دیدار آید %~% که نور خدا زو تراویده باشد
# 5 در آئینه روی آن صاحب دل %~% خدای جهان را عیان دیده باشد
# 6 بحق بسته باشد دل غیب بین را %~% ز بیگانه و خویش ببریده باشد
# 7 بود بهر حق جنبش آن زنده دل را %~% نفرموده باشد نجنبیده باشد
# 8 خلایق ز حق سوی باطل گرایند %~% ز حق سوی حق او گرائیده باشد
# 9 بود مردمان را همه ترس از هم %~% خدا بین ز جز خود نترسیده باشد
# 10 بخسبد دو چشم دوبینان همه شب %~% یکی بین دو چشمش نخسبیده باشد
# 11 پسندیده دشمنان نیز باشد %~% ز بس دوست او را پسندیده باشد
# 12 خنک آنکه چون فیض گلهای قدسی %~% ز گلزار لاهوت می‌چیده باشد
PageV1P0304
### || [genre: Gh]
# 1 دلی کز دلبری دیوانه باشد %~% بکیش عاشقان فرزانه باشد
# 2 دلی کو از غمی باشد پریشان %~% کلید عیش را دندانه باشد
# 3 غم آمد مایه شادی در این راه %~% خوشا آندل که غمرا خانه باشد
# 4 نخواهم من بهشت و کوثر و حور %~% بهشت من غم جانانه باشد
# 5 خیالش حور و اشکم نهر کوثر %~% شرابم عشق و دل پیمانه باشد
# 6 چو پروازی کنم یا جای گیرم %~% پر و بالم غم و غم لانه باشد
# 7 غم عشقی که پایانی ندارد %~% دل و جان منش کاشانه باشد
# 8 دلم جز درد و غم چیزی نخواهد %~% چرا خواهد مگر دیوانه باشد
# 9 مبادا غم دلی را جز دل من %~% که جای گنج در ویرانه باشد
# 10 اگر جای دگر مسند کند غم %~% دلم چون آستین خانه باشد
# 11 بر من غیر غم افسون وزرقست %~% بر من غیر عشق افسانه باشد
# 12 کسی را کو دمی بی غم سرآید %~% نباشد آشنا بیگانه باشد
# 13 بهر جا هر غمی باشد بهل فیض %~% که جز جان منش کاشانه باشد
PageV1P0305
### || [genre: Gh]
# 1 هر کرا عشق یار میباشد %~% زبده روزگار میباشد
# 2 هر که با علم و دانشست قرین %~% در جهان نامدار میباشد
# 3 هر که توفیق دست او گیرد %~% عارف کردگار میباشد
# 4 هر که اخلاص را شعار کند %~% حکمت او را نثار میباشد
# 5 هر که یاری نخواهد از مخلوق %~% حق تعالی‌اش یار میباشد
# 6 هر که ز اغیار بر کنار بود %~% دوستش بر کنار میباشد
# 7 با وفا هر که عقد محکم کرد %~% عهدهاش استوار میباشد
# 8 با قناعت هر آنکه خوی گرفت %~% بی‌نیازیش یار میباشد
# 9 هر که باری نهد بدوش کسی %~% گردنش زیر بار میباشد
# 10 هر کرا جهل گشت دامن گیر %~% خوار و بی‌اعتبار میباشد
# 11 هر که با حرص و با طمع شد یار %~% سخره افتقار میباشد
# 12 با جسد هر که باشدش سروکار %~% تا ابد سوگوار میباشد
# 13 هر که خود را بزرگ میداند %~% سبک و خورد و خوار میباشد
# 14 هر که افکندگی و پستی کرد %~% عزتش پایدار میباشد
# 15 بکرم هر که میگشاید بکف %~% بر اعادی سوار میباشد
# 16 شعر فیض است سربسر حکمت %~% غیر این شعر عار می‌باشد
PageV1P0306
### || [genre: Gh]
# 1 دل مرا ز اندیشه اسباب دنیا سرد شد %~% آخرت با یادم آمد آرزوها سرد شد
# 2 چون شدم آگه ز اسرار علوم آخرت %~% بر دلم دنیا و ما فیها سرا پا سرد شد
# 3 هر گهم دل گرم گردید از تماشای جهان %~% یادم آمد آخرت دل از تماشا سرد شد
# 4 دیدن گلزار و صحرا طبع را چون بر فروخت %~% مردنم یاد آمد آن گلزار و صحرا سرد شد
# 5 نیست دنیا جای آرام آنکه را هوشی بود %~% بر دلش در زندگی لذات دنیا سرد شد
# 6 بر دل ارباب عقبا لذت دنیاست سرد %~% نزد اهل معرفت لذات عقبا سرد شد
# 7 هر که دید ارباب دنیا را کلاب دوزخند %~% سروری را ماند و از مردار دنیا سرد شد
# 8 آتش مهر زر و زیور چو در دلها گرفت %~% ز مهریر مرک آمد حوش دلها سرد شد
# 9 گر تو کندی دل ز دنیا ورنه او خود میکند %~% زین سبب اهل خرد را دل ز دنیا سرد شد
# 10 هرکسی را وقت مردن دل شود سرد از هوا %~% فیض را در زندگی دل از هواها سرد شد
PageV1P0307
### || [genre: Gh]
# 1 جرعه‌ام را جام و مینا تنک شد %~% مستیم را دار دنیا تنک شد
# 2 اشک و آهم را دگر جائی نماند %~% هفت گردون هفت دریا تنک شد
# 3 تنک گردد سینه چون دل شد فراخ %~% از فراخی سینه را جا تنک شد
# 4 چون قفس شد بر روان حسن و خیال %~% عالم پنهان و پیدا تنک شد
# 5 وقت شد کز آسمان هم بگذرم %~% منظرم را زیر و بالا تنک شد
# 6 پشت بر این توده باید کرد و رفت %~% گردشم بر روی صحرا تنک شد
# 7 جان درین عالم نمی‌گنجد دگر %~% می‌روم آنجا که اینجا تنک شد
# 8 ساغرم سرشار شد از فیض حق %~% آب شد بسیار دریا تنک شد
# 9 یافتم چون ره بعشرتگاه قدس %~% بر دلم عقبا و دنیا تنک شد
# 10 سینه بیش از کوه دارد تاب فیض %~% نور حق را طور سینا تنک شد
# 11 عمر شد در آرزوی دل تبه %~% روزگارم در تمنا تنک شد
PageV1P0308
### || [genre: Gh]
# 1 نور ازل ظهور کرد رحمت خاص عام شد %~% حکم قضا نفاد یافت کار قدر تمام شد
# 2 دانه گندمی فکند آدم پاک را بخاک %~% بهر شکار روح قدس مرکز خاک دام شد
# 3 گشت فلک بامر حق بحر وجود کاینات %~% خلعت هر خلیفه در خور خود تمام شد
# 4 چون بمراتب وجود جای گرفت یک بیک %~% آنکه ز پس ظهور کرد مر همه را امام شد
# 5 میکده را گشود ار ساقی باقی الست %~% عاشق رند باده کش معتکف مدام شد
# 6 زمره طالبان حق بر سر مستی آمدند %~% وانکه ز باده ننگ داشت طالب جاه و نام شد
# 7 وقت رجوع چون رسید بهر جزای قول و فعل %~% جان که ز تن رمیده بود باز بجسم رام شد
# 8 یافت حیات تازه دوست مغز درآمدش بپوست %~% وز تن و جان دشمنان طالب انتقام شد
# 9 جان چو بداد دل بکام کار دلش بماند خام %~% فیض چو کند دل ز جان کار دلش تمام شد
PageV1P0309
### || [genre: Gh]
# 1 از می عشق مست خواهم شد %~% و ز نگاهی ز دست خواهم شد
# 2 پیش بالای سر و بالائی %~% خواهم افتاد و پست خواهم شد
# 3 غمزه یار اگر بود ساقی %~% باده ناخورده مست خواهم شد
# 4 گر ازین دست باده خواهد %~% میکش و می پرست خواهم شد
# 5 زلفش ار این چنین زند راهم %~% کافر و بت‌پرست خواهم شد
# 6 در ره او ز پای خواهم ماند %~% رفته رفته ز دست خواهم شد
# 7 گرچه در عشق نیست گشتم فیض %~% باز از عشق مست خواهم شد
PageV1P0310
### || [genre: Gh]
# 1 از پی آن نکار خواهم شد %~% در ره او غبار خواهم شد
# 2 قصه غصه شرح خواهم کرد %~% بر دل یار بار خواهم شد
# 3 خون دل را زدیده خواهم ریخت %~% در غم عشق زار خواهم شد
# 4 چند بیهوده بگذرانم عمر %~% بر سر کار و بار خواهم شد
# 5 خویش را کارنامه خواهم ساخت %~% غیرت روزگار خواهم شد
# 6 همچو مجنون و وامق و فرهاد %~% شهره هر دیار خواهم شد
# 7 عقل رسمیست موجب غفلت %~% بجنون هوشیار خواهم شد
# 8 زان لب و چشم مست خواهم گشت %~% رفته رفته ز کار خواهم شد
# 9 فیض اگر جان نثار او نکند %~% تا ابد شرمسار خواهم شد
PageV1P0311
### || [genre: Gh]
# 1 تا می نخورم زان کف مستانه نخواهم شد %~% تا او نزند راهم دیوانه نخواهم شد
# 2 تا تن نکنم لاغر جانم نشود فربه %~% تا جان ندهم از کف جانانه نخواهم شد
# 3 از خویش تهی گشتم تا پر شدم از عشقش %~% دیگر ز چنین یاری بیگانه نخواهم شد
# 4 ناصح تو منه بندم بیهوده مده پندم %~% صد سال اگر گوئی فرزانه نخواهم شد
# 5 گفتی که مشو عاشق دیوانه کند عشقت %~% گر توندهی پندم دیوانه نخواهم شد
# 6 عقلست گر آبادی ویرانگیم خوش تر %~% ور عقل شود ویرانه نخواهم شد
# 7 آن قطره بارانم کاندر صدفی افند %~% بی پرورش دریا دردانه نخواهم شد
# 8 معشوق مجازی را هنگامه بازی را %~% گر شمع شود پیشم پروانه نخواهم شد
# 9 دل را بخدا بندم تا خانه حق باشم %~% دل را به بتان ندهم بت‌خانه نخواهم شد
# 10 در عشق بتان کس افسانه عالم شد %~% من لیک بدین افسان افسانه نخواهم شد
# 11 دیوار کندم جادو در عشق پری رویان %~% دل می ندهم از کف دیوانه نخواهم شد
# 12 فیض است وره مردان شوریدگی و افغان %~% با مردم فرزانه همخانه نخواهم شد
PageV1P0312
### || [genre: Gh]
# 1 عشق از دل گذشت تا جان شد %~% جان هم از عشق تا که جانان شد
# 2 کارم از کار عشق سامان یافت %~% دردم از درد عشق درمان شد
# 3 ره بایمان خود نمی‌بردم %~% کفر زلف تو راه ایمان شد
# 4 هرکه چشم تو دید مست افتاد %~% و آنکه روی تو دید حیران شد
# 5 هر کجا بود خاطر جمعی %~% در غم زلف تو پریشان شد
# 6 از وصال تو فیض بهره نیافت %~% عمر او جمله صرف هجران شد
# 7 روز عمرش بغصه و غم رفت %~% شب او هم بآه و افغان شد
PageV1P0313
### || [genre: Gh]
# 1 شراب عشقم اندر کام جان شد %~% ز جانم چشمه حکمت روان شد
# 2 ز ترک کام کام دل گرفتم %~% چو در دوزخ شدم دوزخ چنان شد
# 3 ز خواهش چون گذشتی در بهشتی %~% مکرر من چنین کردم چنان شد
# 4 چو دل دید آنجهان بیزار شد زین %~% ز حق آگه چو شد زان هم جهان شد
# 5 جهان شد زینجهان و از جهان دل %~% فراز هر مکان و لامکان شد
# 6 بخدمت از بزرگان میتوان ربود %~% بهمت از ملایک می‌توان شد
# 7 بنام دوست از خود میتوان رفت %~% بیاد دوست بی‌خود می‌توان شد
# 8 بفکر عشقبازی دیر افتاد %~% دریغا عمر فیض اکثر زیانشد
PageV1P0314
### || [genre: Gh]
# 1 ندادم دل بعشق و جان روان شد %~% دریغا حاصل عمرم زیان شد
# 2 بتن تا میرسیدم جان شد از دست %~% بجان تا میرسیدم از جهان شد
# 3 نفس تا میزدم می شد بغفلت %~% مکان تا گرم میکردم زمان شد
# 4 مرا در خواب کرد انفاس و بگذشت %~% ز خود غافل شدم تا کاروان شد
# 5 شدم تا بر خدا بندم هوا برد %~% چنین میخواستم دل را چنان شد
# 6 همه عمرم درین اندیشه بگذشت %~% که عمرم صرف باطل شد همانشد
# 7 بغفلت رفت عمر و فکر غفلت %~% ندانستم چه سان آمد چه سان شد
# 8 اگرچه فکر غفلت هوشیاری است %~% ولی راضی بآن کی میتوان شد
# 9 نبردم بهره از عمر صد حیف %~% که جان فیض بیجان از جهانشد
# 10 خوش آنکو گشت دلدارش دلارام %~% غم جانانش جان افزای جان شد
PageV1P0315
### || [genre: Gh]
# 1 دگر آمد رقیب‌ آزار جان شد %~% گران شد بار و بار دل گران شد
# 2 نه با اغیار جانانرا توان دید %~% نه بیجانان بجائی میتوان شد
# 3 سبک گر ساعتی رفتم ببزمش %~% در آنساعت رقیب آمد گران شد
# 4 چو آمد یار آمد نیز اغیار %~% چو رفت آزار دل آرام جان شد
# 5 نه دل کندن توان از صحبت یار %~% نه با دشمن مصاحب میتوان شد
# 6 مسلمانان مرا راهی نمائید %~% ازین محنت چه سان بیرون توان شد
# 7 گل بیخار نتوان چید ای فیض %~% ببزمش با رقیبان می‌توان شد
PageV1P0316
### || [genre: Gh]
# 1 ز مهر آن پری رویم دل دیوانه روشن شد %~% سراسر مشعلی شد دل تمام این خانه روشن شد
# 2 شراری بر دل آن آشنا آن را هم %~% وزین مشعل دل تاریک هر بیگانه روشن شد
# 3 شبی آمد بدین ویرانه گفتا ای فلان چونی %~% کشیدم آهی از دل سقف این ویرانه روشن شد
# 4 فروغ آهم از دل زمهرش روشنی دارد %~% ز در شب چراغ عشق این کاشانه روشن شد
# 5 چو آبم برد این آتش ز اشگم دیده شد دریا %~% چو روزم تیره شد از غم ز آهم خانه روشن شد
# 6 چو آه آتش افشانم زسوز دل بگردون شد %~% کواکب از شرار این دل دیوانه روشن شد
# 7 چو روی این غزل رافیض در طور حقیقت کرد %~% ز فیض آن دل هر عاقل و دیوانه روشن شد
PageV1P0317
### || [genre: Gh]
# 1 چو مهر دوست بر دل تافت این ویرانه روشن شد %~% سراسر مشعلی شد دل تمام خانه روشن شد
# 2 کنون روز من از دل دل از مهرش روشنی دارد %~% ز نور شبچراغ عشق این کاشانه روشن شد
# 3 شبی پروانه جانم بگرد شمع او گردید %~% ز عشق شمع آتش خو دل پروانه روشن شد
# 4 بجامم ریخت ساقی در سحر گه تا شدم بیدار %~% شرابی کز صفای آن دل دیوانه روشن شد
# 5 کشیدم جام گردید از فروغ می روانم صاف %~% صفا بیرون تراوید از رخم میخانه روشن شد
# 6 گذشتم بر در بتخانه دلهای سیه دیدم %~% ز توحید آیتی خواندم بت و بتخانه روشن شد
# 7 حدیث فیض دلهای سپهرا میکند روشن %~% دل زهاد را دیدم کزین افسانه روشن شد
PageV1P0318
### || [genre: Gh]
# 1 بجانی لطف پنهان میفروشد %~% جهانی جان بیکجان میفروشد
# 2 دهد بوسی عوض جانی ستاند %~% بخر والله ارزان میفروشد
# 3 دلم هر دو جهان با صد جهان جان %~% بیکدم وصل جانان میفروشد
# 4 نفهمیده است ذوق عشق و مستی %~% که هشیاری بمستان میفروشد
# 5 شراری گر بیابد ز آتش ما %~% جنان زاهد به نیران میفروشد
# 6 بیک مو زاهد از زلف دو تایش %~% دو صد خروار ایمان میفروشد
# 7 چو آرد در حدیث آن لعل شیرین %~% شکرها از نمک‌دان میفروشد
# 8 سبوئی محتسب در پرده دارد %~% عبث خشکی برندان میفروشد
# 9 بده جان در رهش ای فیض کان یار %~% وصال خویش ارزان می‌فروشد
PageV1P0319
### || [genre: Gh]
# 1 خویش را از دست دادم روی او بنموده شد %~% شد مرا نابوده بوده بوده‌ام نابوده شد
# 2 هم تو راهی هم تو ره رو خویش را طی کن برس %~% آن رسد در حق که او از خویشتن آسوده شد
# 3 کام عمر آن یافت کاندر راه طاعت صرف کرد %~% وقت او خوش کو تنش در راه حق فرسوده شد
# 4 زاهد از انکار عشق افکند در کارم گره %~% دست عشقم بر سر آمد آن گره بگشوده شد
# 5 دور چون با عاشقان افتاد خود بر پای خواست %~% زان عنایت مستی بر مستیم افزوده شد
# 6 عشق را نازم کزو شد پاک هر آلوده %~% گو سوی ما آهر آنکو از گنه آلوده شد
# 7 عشق میسازد مصفا سینه را از زنک شرک %~% زنک شرک سینه‌ام زین صیقلی بزدوده شد
# 8 جان روشن آن بود کاینه جانان بود %~% عمر معمور آنکه در راه خدا پیموده شد
# 9 فیض را دیدم بسرعت می‌رود گفتم کجا %~% گفت نور حق ز واد ایمنم بنموده شد
# 10 گفت‌وگوی این سخنها سالها در پرده بود %~% چو نشدند اغیار از آن گر بر ملا بشنوده شد
PageV1P0320
### || [genre: Gh]
# 1 مرد آن باشد که چون او را رهی بنموده شد %~% در همان ساعت بیای همتش پیموده شد
# 2 مرد آن باشد که چشم و گوش و دست و پای او %~% جمله در راه خدا بهر خدا فرسوده شد
# 3 مرد آن باشد که دنیای دنی را چون شناخت %~% همت عالیش از لذات آن آسوده شد
# 4 مرد آن باشد که آتش در هوای نفس زد %~% پیش از آن کاندر لحد ارکان چشمش توده شد
# 5 مرد آن باشد که بهر جلوه انوار حق %~% کرد صیقل تا که مرآت دلش بزدوده شد
# 6 مرد آن باشد که او هرچند علم آموخت باز %~% کرد کوشش تا دگر بر دانشش افزوده شد
# 7 مرد آن باشد که کرد او غسل در اشک ندم %~% دست و پایش چون بلوث معصیت آلوده شد
# 8 عمر صرف گفتگو کردیم و کس فیضی نبرد %~% خود خجل گشتیم از خود سعی ما بیهوده شد
# 9 ای دریغا خلق را گوش پذیرفتن کرست %~% آنچه گفتی فیض در پند کسان نشنوده شد
PageV1P0321
### || [genre: Gh]
# 1 بوی رحمان از یمن آمد دل و جان تازه شد %~% دل چه و جان چه جهان از بوی رحمان تازه شد
# 2 آن شراب کهنه چون بر سر دوید از لطف آن %~% هم دماغ و هم دل و هم عقل و هم جان تازه شد
# 3 نفخه بگذشت زان بو بر زمین و آسمان %~% هم زمین و هم زمان هم چرخ گردان تازه شد
# 4 زان نسیمی در چمن شد سرو از رفتار ماند %~% گل تجلی کرد و بانگ عندلیبان تازه شد
# 5 نفخه زان رفت تا عقبی قیامت زان طپید %~% عالمی از نو بنا شد جان بجانان تازه شد
# 6 نفخه زان در نعیمستان جنت اوفتاد %~% هم بهشت و هم حور و غلمان تازه شد
# 7 چون نقاب زلف از روی چو مه یکسو فکند %~% ظلمت کفر از میان برخواست ایمان تازه شد
# 8 فیض در طور حقیقت شعرهای تازه گفت %~% شاعرانرا هم ز نظمش طرز دیوان تازه شد
PageV1P0322
### || [genre: Gh]
# 1 بوئی از گلستان جان آمد %~% بتن مردگان روان آمد
# 2 مرهم داغ سینه افکار %~% صحبت جان ناتوان آمد
# 3 زنگ دلهای عاشقان بزدود %~% رنگ بر روی عاشقان آمد
# 4 بوی رحمانی از یمن بوزید %~% مصطفی را ز حق نشان آمد
# 5 خار غم در دل زمانه شکست %~% گل صحرای لا مکان آمد
# 6 رستخیز از زمین دل برخواست %~% اهل دل را بهار جان آمد
# 7 کشتگان فراق زنده شدند %~% موسم حشر کشتگان آمد
# 8 تن افسرده گرم و خرم شد %~% دی تن را تموز جان آمد
# 9 مهر جانرا بهار تازه رسید %~% دشمن جان مهر جان آمد
# 10 آب در نهر دهر جاری شد %~% رنگ بر روی آسمان آمد
# 11 در دل دوستان گل و گلزار %~% بر سر دشمنان سنان آمد
# 12 تیغ شد دست بولهب ببرید %~% بهر حماله ریسمان آمد
# 13 بهر فرعون گشت اژدرها %~% چوب تعلیمی شبان آمد
# 14 آب شد بهر سبطیان بیغش %~% خون شد از بهر قبطیان آمد
# 15 منکرانرا جحیم و آتش و دود %~% دل ما را نعیم جان آمد
# 16 وصف آن بو ز بس حلاوت داشت %~% فیض را آب در دهان آمد
PageV1P0323
### || [genre: Gh]
# 1 دوشم آن دلبر غمخوار ببالین آمد  %~% شاد و خندان بگشاد دل غمگین آمد 
# 2 گفت برخیز زجا فیض سحر را در یاب  %~% ملک از بام سموات به پائین آمد 
# 3 بوی رحمان که در آفاق جهان مستترست  %~% عطر آن روح فزای دل مسکین آمد 
# 4 برهوا نفخه از گلشن فردوس وزید  %~% عطر پیمای گلستان و ریاحین آمد 
# 5 با عروسان حقایق که نه جن دیده نه انس  %~% موسم خطبه و گستردن کابین آمد 
# 6 خیز از جای و سرنافه اسرار گشای  %~% که زصحرای قدس اهوی مشکین آمد 
# 7 جامی از چشمه تسنیم بکش از کف حور  %~% شادی آنکه دلت راز کش دین آمد 
# 8 تا کی از غم بفغان آمده شادی طلبی  %~% مژده بادت که بکام آن بشد و این آمد 
# 9 از ره فقره بخواه آنچه ترا می باید  %~% صدقات از همه جا بهر مساکین امد 
# 10 مژدگانی بده ای غمزده باده طلب  %~% که زمیخانهه معنی می رنگین آمد 
# 11 سخن فیض تماشا کن و بنگر در او %~% درر بحر معانی بچه آئین آمد
# 12 این جواب غزل حافظ هشیار که گفت  %~% سحرم دولت بیدار ببالین آمد
PageV1P0324
### || [genre: Gh]
# 1 دوای درد ما را یار داند %~% بلی احوال دل دلدار داند
# 2 ز چشمش پرس احوال دل آری %~% غم بیمار را بیمار داند
# 3 و گر از چشم او خواهی ز دل پرس %~% که حال مست را هشیار داند
# 4 دوای درد عاشق درد باشد %~% که مرد عشق درمان عار داند
# 5 طبیب عاشقان هم عشق باشد %~% که رنج خستگان غمخوار داند
# 6 نوای راز ما بلبل شناسد %~% که حال زار را هم زار داند
# 7 نه هر دل عشق را در خورد باشد %~% نه هر کس شیوه این کار داند
# 8 ز خود بگذشته چون فیض باید %~% که جز جانبازی اینجا عار داند
PageV1P0325
### || [genre: Gh]
# 1 چو من کسی که ره مستقیم میداند %~% صفای صوفی و قدر حکیم میداند
# 2 طریق اهل جدل جمله آفتست و علل %~% ره سلامت قلب سلیم می‌داند
# 3 ز چشم مست تو بر داشت نسخه عارف %~% و لیک منتسخش را سقیم میداند
# 4 کسیکه حسن تو دیده است و عشق فهمیده است %~% مزاج طبع مرا مستقیم میداند
# 5 چو عشق مظهر حسنست قدر من دانی %~% از آنکه قدر گدا را کریم میداند
# 6 رموز سر محبت حبیب می‌فهمد %~% کنوز کنه سخن را کلیم میداند
# 7 بدوست دارد امید و ز خویش دارد بیم %~% کسی که معنی امید و بیم میداند
# 8 براه مرگ روانست جاهل غافل %~% مسافریست که خود را مقیم میداند
# 9 بسوی حق بود آهنگ عارف حق‌بین %~% نه حزن باشد او را نه بیم می‌داند
# 10 کسی که لذت دیدار دوست را یابد %~% نعیم هر دو جهان کی نعیم می‌داند
# 11 ندیده است جمال و شنیده است نوال %~% که ترک لذت دنیا عظیم می‌داند
# 12 میان خوف و رجا زاهد است سر گردان %~% دو دل شده دل خود را دو نیم میداند
# 13 بگریه رفت ز خود فیض و طفل اشگش را %~% حساب‌دان هم در یتیم میداند
PageV1P0326
### || [genre: Gh]
# 1 طرف گلزار گذشتی ز تو گل زار بماند %~% خار حسرت ز رخت در دل گلزار بماند
# 2 آنکه ره جانب او رفت دگر باز نگشت %~% هر که شد محرم دل در حرم یار بماند
# 3 زاهد بی‌خبر از سرزنشم دست نداشت %~% آنکه این کار ندانست در انکار بماند
# 4 یار بگذاشت مرا با من و بگذشت از من %~% راحت جان شد و اغیار دل آزار بماند
# 5 گشت بیمار که شاید بعیادت آئی %~% نگرفتی خبری از دل و بیمار بماند
# 6 هر که یک جرعه ز خمخانه عشق تو چشید %~% دیده‌اش تا به ابد در کف خمار بماند
# 7 فیض بیچاره رهی جانب مقصود نبرد %~% در بیابان غم بیهده ناچار بماند
PageV1P0327
### || [genre: Gh]
# 1 زود از درم در آی که تابم دگر نماند %~% می در پیاله کن که شرابم دگر نماند
# 2 تا با خودم حجاب خودم از خودم بگیر %~% رفتم چو از میانه حجابم دگر نماند
# 3 عقلست پرده نظر اهل معرفت %~% عقل از سرم چو رفت نقاب دگر نماند
# 4 دور از تو با خیال تو میداشتم خطاب %~% دیدم چو آن جمال خطابم دگر نماند
# 5 چندی پی سراب بتان گام میزدم %~% بنمودی آب و روی سرابم دگر نماند
# 6 تا بود در برم جگر از دیده می‌چکید %~% در فرقتت گداخت سحابم دگر نماند
# 7 از دل زدود صیقل غم زنگ معصیت %~% کردم حساب خویش حسابم دگر نماند
# 8 تا بسته‌ام امید به تبدیل سیئات %~% گشتم همه ثواب عقابم دگر نماند
# 9 لوح معارف است ضمیر منیر من %~% زان ذوق درس و شوق کتابم دگر نماند
# 10 طی شد زمان نماند مکان سعی فیض را %~% ساعت رسید رنج شتابم دگر نماند
# 11 تا چند بار تن دهدم زحمت روان %~% صد شکر حاجت خورو خوابم دگر نماند
PageV1P0328
### || [genre: Gh]
# 1 دست از دلم بدار که تابم دگر نماند %~% از بس سرشک ریختم آبم دگر نماند
# 2 تا چند و چند با دل خونین کنم عتاب %~% گشتم خجل ز خویش عتابم دگر نماند
# 3 ای یار غمگسار دگر حال دل مپرس %~% بستم زبان ز حرف جوابم دگر نماند
# 4 پندم دگر مده که نمانده است جای پند %~% لب را به بند تاب خطابم دگر نماند
# 5 آسودگی نماند دگر در سرای تن %~% بیزار گشتم از خود و خوابم دگر نماند
# 6 پایم فتاد از ره و دستم ز کار ماند %~% پیری شتاب کرد و شتابم دگر نماند
# 7 دیریست درد میکشم از عیش روزگار %~% در جام خوشدلی می نابم دگر نماند
# 8 در جست‌وجوی آب کرم بر و بحر را %~% گشتم بسی بسر که سرابم دگر نماند
# 9 ای یار فیض برده ز باران صحبتم %~% دامان بگش ز فیض سحابم دگر نماند
PageV1P0329
### || [genre: Gh]
# 1 چو تو در بر من آئی اثری ز من نماند %~% چو جدا شوی ز جانم رمقی بتن نماند
# 2 سخن از دلم برآید بزبان که با تو گویم %~% چو نظر کنم بسویت بزبان سخن نماند
# 3 بوطن چو بیتو باشم بودم هوای غربت %~% بسفر چو با تو باشم هوس وطن نماند
# 4 ز لطافت خیالت ز تجلی جمالت %~% همه جان شد است این تن تن من بتن نماند
# 5 بنما رهم بجائی که همین تو باشی آنجا %~% غم جان و تن نباشد سر ما و من نماند
# 6 دل و جان نخواهم الا که دهم بخدمت تو %~% چو بخدمت تو آیم دل و جان بمن نماند
# 7 دم نزع گفت جانم ز بدن چها کشیدم %~% هله دوستان بشارت که ز غم بدن نماند
# 8 پس مرگ اگر بیادت نفسی ز جان بر آرم %~% شود اخگر این تن من بدن و کفن نماند
# 9 بزمانه یادگاری چو سخن نباشد ای فیض %~% برسان سخن بجائی که دگر سخن نماند
PageV1P0330
### || [genre: Gh]
# 1 شد تهی از عشق سر بی باده این میخانه ماند %~% صاحب منزل برون شد خشت و خاک خانه ماند
# 2 معنی انسان برفت و صورت انسان بجاست %~% جان ز تن می از قدح شد قالب و پیمانه ماند
# 3 سالها شد زینچمن گلبانگ عشقی برنخواست %~% از محبت صوت و حرف از عاشقی افسانه ماند
# 4 عاشق حسن مجازی عقل را در عشق باخت %~% حسن شد سوی حقیقت او چنین دیوانه ماند
# 5 شمع چون آگه شدی از سوز دل پروانه سوخت %~% سوخت شمع و داغ حسرت بر دل پروانه ماند
# 6 از برم رفت آن نگار و عقل و هوش از سر ببرد %~% یادگارم ز آن پری داغ دل دیوانه ماند
# 7 بار جان با عشق جانان بر نمی‌تابید دل %~% جان برونشد از تنم در دل غم جانانه ماند
# 8 بار هستی فیض بر گردن گرفت از بهر آن %~% کاشنای دوست گردد همچنان بیگانه ماند
# 9 هیچکس آگه نشد از سر این بحر شگرف %~% سوخت بس غواص را دم در صدف دردانه ماند
PageV1P0331
### || [genre: Gh]
# 1 کوه عقلی و بیابان جنونم داده‌اند %~% حیرتی دارم از این کین هر دو چونم داده‌اند
# 2 از فلک روزی نخواهم نعمت عشقم بس است %~% در دل از غم رزقهای گونه گونم داده‌اند
# 3 داده اندم بی‌خم و مینا و ساغر بادها %~% داده‌اند اما نمیدانم که چونم داده‌اند
# 4 گاه رندم گاه زاهد گاه خشکم گاه تر %~% باده از جام سرشار جنونم داده‌اند
# 5 مستیم امروز از اندازه بیرون می‌رود %~% یکدو ساغر دوش پنداری فزونم داده‌اند
# 6 گاه بیمارم گهی خوش گاه سرخوش گاه مست %~% غالبا چشمان جادویت فسونم داده‌اند
# 7 میخورم خون جگر از خوان عشقت روز و شب %~% از قضا بهر غذا همواره خونم داده‌اند
# 8 میخورم خون جگر تا میبرم روزی بسر %~% قسمت از خوان قضا بنگر که چونم داده‌اند
# 9 ای که گفتی سوختی‌ای فیض و کارت خام ماند %~% آری آری چون کنم بخت زبونم داده‌اند
PageV1P0332
### || [genre: Gh]
# 1 در دیگ عشق باده کشان جوش کرده‌اند %~% بر خود ز پختگی همه سرپوش کرده‌اند
# 2 بادا حلالشان که بحرمت گرفته‌اند %~% هر مستی که زان می سر جوش کرده‌اند
# 3 سوی جناب عشق به پرهیز رفته‌اند %~% پرهیز را برندی روپوش کرده‌اند
# 4 هر جرعه کز آن می بیغش کشیده‌اند %~% جان در عوض بداده و خون نوش کرده‌اند
# 5 از بهر بارهای گران در ره حبیب %~% سر تا بپای روح همه دوش کرده‌اند
# 6 از پای تا بسر همه روح مجردند %~% از لطف طبع ترک تن و توش کرده‌اند
# 7 دارند گفت‌وگوی نهان با جناب دوست %~% بر خویش پرده از لب خاموش کرده‌اند
# 8 پنهان بریز پرده رندی روان خویش %~% در معرض سروش همه گوش کرده‌اند
# 9 یکدم نیند غافل و غافل گمان کند %~% کاینان ز اصل خویش فراموش کرده‌اند
# 10 در دیک ابتلا بسی کفجه خورده‌اند %~% تا لقمه ز کاسه سر نوش کرده‌اند
# 11 هم عقل را ز عشقش دیوانه ساخته %~% هم هوش را بیادش بیهوش کرده‌اند
# 12 از ما سوی چو دست ارادت کشیده‌اند %~% با شاهد مراد در آغوش کرده‌اند
# 13 زهاد خام را بنظر کی در آورند %~% آنان که در محبت حق جوش کرده‌اند
# 14 با درد نوش شاید اگر مرحمت کنند %~% آنان که صاف باده حق نوش کرده‌اند
# 15 تا شعر فیض اهل بصیرت شنیده اند %~%  اشعار خویش جمله فراموشش کرده اند
PageV1P0333
### || [genre: Gh]
# 1 قومی بمنتهای ولایت رسیده‌اند %~% از دست دوست جام محبت چشیده‌اند
# 2 از تیغ قهر زندگی جان گرفته‌اند %~% وز جام لطف باده بیغش چشیده‌اند
# 3 هرچند گشته‌اند سرا پای صنع را %~% غیر از جمال صانع بیچون ندیده‌اند
# 4 طوبی لهم که سر بره او فکنده‌اند %~% بشری لهم که از دو جهان پا کشیده‌اند
# 5 قومی دگر ز دوست ندارند بهره %~% جز آنکه حا و بای محبت شنیده‌اند
# 6 افتاده‌اند در سفر ظلمت فراق %~% شادند از آنکه لذت دنیا چشیده‌اند
# 7 پا زهر لطفشان نکند دفع زهر قهر %~% لیک از می غرور سروری خریده‌اند
# 8 در منتهی رخوت و در منتهای جهل %~% دارند این گمان که به دانش رسیده‌اند
# 9 جز شکوه نیست بر لبشان جز بدل سخط %~% غیر از امل ز عمر نصیبی ندیده‌اند
# 10 با این همه بدنیی دون بسته‌اند دل %~% آیا در این عجوزه چه شوها که دیده‌اند
# 11 صد سال عمر اگر گذرد یا هزار سال %~% این قوم خام را که همان نا رسیده‌اند
# 12 زانقوم نیست فیض و ازین قوم نیز نیست %~% او را مگر برای سخن آفریده‌اند
PageV1P0334
### || [genre: Gh]
# 1 خنک آن روز که از عقل نجاتم دادند  %~% سوی آرامگه عشق براتم دادند 
# 2 یار مستان خرابات الستم کردند  %~% از دم روح فزاشان برکاتم دادند 
# 3 عشق بگرفت مرا از من و بنشست بجا  %~% سیئاتم ستدند و حسناتم دادند 
# 4 فیض هر نشاه زفیض دگری بهتر بود  %~% وقت شان خوش که نشان نشئاتم دادند 
# 5 عشق صوری عجبی در دل افسرده دمید  %~% مرگ را سر ببریدند و حیاتم دادند 
# 6 هر چه دادم بعوض خوبتری بگرفتم  %~% چون گذشتم زصفت جلوه ذاتم دادند 
# 7 جون سپردم صفت و ذات باهلش یکیک  %~% نو بنو خلعتی از ذات و صفاتم دادند 
# 8 بار عقلی که از اندوش دلم بود گران  %~% چون فکندم زغم و غصه نجاتم دادند 
# 9 زیرخط آب حیات از لب اونوشیدم  %~% ره بسر چشمه خضر از ظلماتم دادند 
# 10 چه گشادی که شد از دولت عشقم روزی  %~% شکرلله که در این شیوه ثباتم دادند 
# 11 هر چرا یافتم از دولت شبخیزی بود  %~% کام جان از برکات خلواتم دادند 
# 12 کاسه فقر گرفتم بکف عجز و نیاز  %~% چون بدیدند فقیرم صدقاتم دادند 
# 13 فیض تبدیل صفت کن بصفات معشوق  %~% کاین مقامات زتبدیل صفاتم دادند
# 14 این جواب غزل حافظ آگاه که گفت  %~% دوش وقت سحر از غصه نجاتم دادند
PageV1P0335
### || [genre: Gh]
# 1 از سر ازل پرده به بوی تو گشادند %~% اول در ایجاد بروی تو گشادند
# 2 آمد چو به بازار عیان درج حقایق %~% اول سر آن حقه ببوی تو گشادند
# 3 آفاق پر از غالیه مشگ ختن شد %~% آن دم که سر طره موی تو گشادند
# 4 صحرای زمین را همه ایوان تو کردند %~% درهای سموات بروی تو گشادند
# 5 املاک همه جانب تو گوش نهادند %~% افلاک همه چشم بسوی تو گشادند
# 6 انجم همه نور از رخ زیبای تو بردند %~% بر عارض شب طره ز موی تو گشادند
# 7 از باده‌ات ارواح چو یکجرعه چشیدند %~% جام از تو گرفتند و سبوی تو گشادند
# 8 چون روی تو دیدند نظر از همه بستند %~% نظارگیان پای بکوی تو گشادند
# 9 اکوان کمر خدمت والای تو بستند %~% ابواب سعادت چو بروی تو گشادند
# 10 چون کعبه مقصود تو بودی دو جهانرا %~% آن قافله را راه بسوی تو گشادند
# 11 از چشمه فیض ازلی گشت روان فیض %~% این آب حیاتی که بجوی تو گشادند
PageV1P0336
### || [genre: Gh]
# 1 خوشا آنان که ترک کام کردند %~% به کام عار ننک از نام کردند
# 2 بخلوت انس با جانان گرفتند %~% بعزلت خویش را گمنام کردند
# 3 بشوق طاعت و ذوق عبادت %~% شراب معرفت در جام کردند
# 4 ز بهر صید معنی دانه ذکر %~% فکندند و ز فکرش دام کردند
# 5 بحق بستند چشم و گوش و دل را %~% محبت را بعرفان رام کردند
# 6 بحق پرداختند از خلق رستند %~% بشغل خاص ترک عام کردند
# 7 نظر را وقف کار دل نمودند %~% بجان این کار را اتمام کردند
# 8 ز دنیا و غم دنیا گذشتند %~% مهم آخرت انجام کردند
# 9 کشیده دست از آسایش تن %~% بمحنت همچو فیض آرام کردند
PageV1P0337
### || [genre: Gh]
# 1 در دل شب خبر از عالم جانم کردند %~% خبری آمد و از بی‌خبرانم کردند
# 2 گوش دادند و در آن گوش سروش افکندند %~% دیده دادند و سر دیده روانم کردند
# 3 آشنائی بتماشا گه رازم دادند %~% آنگه از دیده بیگانه نهانم کردند
# 4 مستیم را بنقات حمشی پوشیدند %~% زین سراپرده چو خورشید عیانم کردند
# 5 بنمودند جمالی ز پس پرده غیب %~% در کمالش به تحیر نگرانم کردند
# 6 شد نمودار فروغی که من از حسرت آن %~% آب گردیدم و از دیده روانم کردند
# 7 در زمین طربم باز اقامت دادند %~% دایه شورش عشاق جهانم کردند
# 8 گوش جان را ز ره غیب سروشی آمد %~% سوی آرامگه قدس روانم کردند
# 9 باده صافی توحید بکامم دادند %~% از خودی رستم و بی‌نام و نشانم کردند
# 10 تازه شد روح بیک جرعه از آن می که کشید %~% وقت پیران زمان خوش که جوانم کردند
# 11 گفته بودم که شوم سرور ارباب جنون %~% عقل و هوشم بگرفتند و چنانم کردند
# 12 داغها در دلم افروخته شد ز آتش عشق %~% عاقبت چشم و چراغ دو جهانم کردند
# 13 نظر همتم آنجا که توانست رسید %~% بنظر پرورشم داده همانم کردند
# 14 کام دل یافتم از همت عالی صد شکر %~% کانچه مقصود دلم بود چنانم کردند
# 15 فیضها یافتم از عالم بالا آنشب %~% در ثنا تا با بد فاتحه خوانم کردند
# 16 نیست در دستم از آن فیض کنون جز نامی %~% همکنان گرچه بدین نام نشانم کردند
# 17 فیض را گفت کسی دعوی بیمعنی چند %~% گفت خاموش سر مدعیانم کردند
PageV1P0338
### || [genre: Gh]
# 1 عاشقان از لب خوبان می مستانه زدند %~% بنظر زلف دلاویز بتان شانه زدند
# 2 هر که مجنون تو شد از همه قیدی وارست %~% عاقلان راه نبردند به افسانه زدند
# 3 عاشقان چاره دل دادن جان چون دیدند %~% جان نهاده بکف دل در جانانه زدند
# 4 در ازل باده کشان عهد بمستی بستند %~% پاس پیمان ازل داشته پیمانه زدند
# 5 راه ارباب خرد چون نتوانست زدن %~% بمی و مغبچه راه من دیوانه زدند
# 6 گفت حافظ چو کشید از سر اندیشه نقاب %~% غزلی را که ملایک در میخانه زدند
# 7 ما بصد خرمن پندار ز ره چون نرویم %~% چون ره آدم بیدار بیکدانه زدند
# 8 فیض خوش باش که ما را نتوان از ره برد %~% رهبران دل ما ساغر شکرانه زدند
PageV1P0339
### || [genre: Gh]
# 1 جهان را بهر انسان آفریدند %~% در ایشان سر پنهان آفریدند
# 2 بانسان میتوان دیدن جهان را %~% از آن در چشم انسان آفریدند
# 3 چو انسان بود روح آفرینش %~% ز روح‌الله در جان آفریدند
# 4 بیا جان در ره جانان فشانیم %~% که جانرا بهر جانان آفریدند
# 5 فرو ناید مگر بر در گه دوست %~% سرم را خوش بسامان آفریدند
# 6 دلم از درد بیدرمان سرشتند %~% ز دردش باز درمان آفریدند
# 7 دلم هر لحظه یا حی سرآید %~% جهان را ز آب حیوان آفریدند
# 8 برای یک گل خودرو هزاران %~% هزاران در هزاران آفریدند
# 9 چو خوان آراستند از بهر عشاق %~% غذا از حسن خوبان آفریدند
# 10 نمکدان از دهان شکر ز لبها %~% می و ساغر ز چشمان آفریدند
# 11 نکویان را دل آسوده دادند %~% دل ما را پریشان آفریدند
# 12 دل عشاق را از شیشه کردند %~% دل خوبان ز سندان آفریدند
# 13 دل زهاد را از گل سرشتند %~% گل عشاق از جان آفریدند
# 14 بپاداش سجود اهل طاعت %~% بهشت و حور و غلمان آفریدند
# 15 جزای سر کشان از معدل قهر %~% جحیم و دود نیران آفریدند
# 16 از آن پیوست حسن و عشاق با هم %~% کز آن این و از این آن آفریدند
# 17 میان فیض و مقصودش ز هستی %~% بسی کوه و بیابان آفریدند
PageV1P0340
### || [genre: Gh]
# 1 صد جلوه کنی هر دم و دیدن نگذارند %~% گل گل شکفد زان رخ و چیدن نگذارند
# 2 در باغ جمالت گل و ریحان فراوان %~% یک مردم چشمی بچریدن نگذارند
# 3 در آرزوی آب حیات از لب لعلت %~% لب تشنه بمردیم و مکیدن نگذارند
# 4 عشاق جگر سوخته داغ غمت را %~% در حسن و جمالت نگریدن نگذارند
# 5 پرواز کند طایر جان سوی جنابت %~% در آرزوی وصل و رسیدن نگذارند
# 6 بیهوده پر و بال معارف چه گشائیم %~% در ساحت عزتو پریدن نگذارند
# 7 قرب تو و حرمان مرا تشنه لبی گفت %~% نزدیک لب آرند و چشیدن نگذارند
# 8 در سر سویدای دل و رخ ننمایند %~% در مردمک دیده دویدن نگذارند
# 9 تو در نظر و فیض ز دیدار تو محروم %~% غرق می وصلیم و چشیدن نگذارند
PageV1P0341
### || [genre: Gh]
# 1 در روی چه خورشید تو دیدن نگذارند %~% گرد سر شمع تو پریدن نگذارند
# 2 از بدر جبین تو هلالی ننمایند %~% گل گل شکفد زان رخ و چیدن نگذارند
# 3 صد بار نظر افکنم آن سوی و مکرر %~% از شرم و حیای تو رسیدن نگذارند
# 4 لعل تو مگر خمر بهشتست که کس را %~% زان باده درین نشاه چشیدن نگذارند
# 5 با آب حیات است که جز خضر خط تو %~% کس را بحوالیش چریدن نگذارند
# 6 تا تیغ زدی جان طلبی قاعده کیست %~% بسمل شدگانرا بطپیدن نگذارند
# 7 در دام تو افتاد دل فیض و مر او را %~% زین سلسله تا حشر رهیدن نگذارند
PageV1P0342
### || [genre: Gh]
# 1 عاشقان محو یار میباشند %~% در غم عشق زار می‌باشند
# 2 از برون گر شکفته و خندان %~% در درون سوگوار می‌باشند
# 3 آنجماعت کز اهل معرفتند %~% در تماشای یار می‌باشند
# 4 منعمان در شمار روز شمار %~% پست و بی‌اعتبار می‌باشند
# 5 در دو کون اهل دانش و بینش %~% در شمار خیار می‌باشند
# 6 قوم دانا نمای اهل جدل %~% در جزا اهل نار می‌باشند
# 7 اهل نخوت بروز رستاخیز %~% زار و پامال و خوار می‌باشند
# 8 آنگروهی که اهل معصیتند %~% نزد حق شرمسار می‌باشند
# 9 اهل طاعت بقدر رتبه خود %~% هر یکی در شمار می‌باشند
# 10 فیض در گفت‌وگوی یارانش %~% همه در کار و بار می‌باشند
PageV1P0343
### || [genre: Gh]
# 1 عارفان از چمن قدس چو بوی تو کشند %~% خویش را بیخرد و مست بکوی تو کشند
# 2 چون بخورشید فتد چشم حقایق بینان %~% برقع چشمه خورشید ز روی تو کشند
# 3 خستگانت بدرون ظلمات ار گذرند %~% هر طرف دست بیازند که موی تو کشند
# 4 عاشقان با جگر سوخته و چشم پر آب %~% تشنه آب حیاتی که ز جوی تو کشند
# 5 هرچه بینند جمال تو در آن می‌بینند %~% صورت و معنی هر چیز بسوی تو کشند
# 6 سرو را در نظر آرند بیاد قد تو %~% گرد گلزار بر آنند که بوی تو کشند
# 7 هر ثنا هر که کند در حق هر کس همه را %~% به له الملک وله الحمد بسوی تو کشند
# 8 روز ایشان بود آنگه که برویت نگرند %~% شب زمانی که در آن طره موی تو کشند
# 9 سخن هر که بهر سوی و بهر روی بود %~% همه را پخته و سنجیده بسوی تو کشند
# 10 لطف و قهر تو بکام دلشان یکسانست %~% مزه نیشکر از تلخی خوی تو کشند
# 11 زاهدان درد کش جام هوا و هوس‌اند %~% عاشقان باده صافی ز سبوی تو کشند
# 12 هر کسی روی بسوئی بامیدی دارد %~% آخر الامر همه رخت بسوی تو کشند
# 13 کمر بندگیت بسته سراپای جهان %~% همه الوان نعم از سر کوی تو کشند
# 14 کبریای تو بسی سر بسجود اندازد %~% صوفیان چونکه بجان نعره هوی تو کشند
# 15 فیض فریادکنان بر اثر بانک رود %~% هر کجا ناله دلسوز ببوی تو کشند
PageV1P0344
### || [genre: Gh]
# 1 شوخ آهو چشم من چون روی در صحرا کند %~% بهر صید از تیر مژگان رخنه در دلها کند
# 2 تیر آن ابرو کمان هرگز نمی‌گردد خطا %~% هر کرا گردد دچار اندر دل او جا کند
# 3 افکند تیری ز مژگان جانب نظارگان %~% تا برای عشق خود در هر دلی جا وا کند
# 4 تا نبگریزد شکار از دام او چون صید کرد %~% هر دلی را حلقه از زلف خود بر پا کند
# 5 عکس صیادان که صید خویش را از پی روند %~% صیدش از پی میرود تا شایدش پروا کند
# 6 عشق چون در دل کند جا پادشاه دل شود %~% چون غلامان عقل را در پیش خود برپا کند
# 7 هر چه خواهد میکند در کشور دل شاه عشق %~% عقل را کو زهره تا حجتی القا کند
# 8 عشق صیادست و دلهای خلایق صید او %~% عقلهای ما اسیرش تا چها با ما کند
# 9 عشق معشوقست و معشوقست عشق ای عاشقان %~% کو کسی تا این سخن در خاطر او جا کند
# 10 فیض بس کن زین سخنها ترسم ارشوری کنی %~% شعر خامت در میان پختگان رسوا کند
PageV1P0345
### || [genre: Gh]
# 1 هر که حرفی ز کتاب دل ما گوش کند %~% هر چه از هر که شنیده است فراموش کند
# 2 تا ابد از دو جهان بیخبر افتد مدهوش %~% هر که یک جرعه می از ساغر ما نوش کند
# 3 لذت مستی بی‌باده ما هر که چشید %~% کی دگر یاد شراب و هوس هوش کند
# 4 هر که دید است رخ او ندهد گوش به پند %~% چشم خود وقف بر آن زلف و بناگوش کند
# 5 افسدوهاست شه عشق که در قریه دل %~% هرچه یابد همه را بیخود و مدهوش کند
# 6 ز آسمان بهر نثارش طبق نور آید %~% سینه خویش بر اسرار چو سرپوش کند
# 7 پخت دل ز آتش سودای غم بیهوده %~% فیض مگذار که این دیک دگر جوش کند
PageV1P0346
### || [genre: Gh]
# 1 عشق استفاده از قلم و لوح حق کند %~% در مکتب خدا رخ خوبان سبق کند
# 2 عز قبول و رفعت اخلاص عشق راست %~% کو هر چه می‌کند همه از بهر حق کند
# 3 هر کس که از حرارت عشقش عرق نریخت %~% در ورطه کشاکش دنیا عرق کند
# 4 افلاک و انجمند اسیر امیر عشق %~% گه روشنایی آرد و گاهی غسق کند
# 5 گاهی طلوع و گاه زوال و گهی غروب %~% گاهی سحر گهی فلق و گه شفق کند
# 6 آنکس که چار عنصر تن را بعشق سوخت %~% سلطان جانش حکم بر این نه طبق کند
# 7 از حکم آنکه ماه تواند شکافتن %~% گردن اگر کشد سر خورشید شق کند
# 8 علم از خدا چه کرد پی مکتب و کتاب %~% گه شرح ماسیاتی و گه ما سبق کند
# 9 در دفتر سیه نبود نور عشق فیض %~% با مولوی بگوی که ترک ورق کند
PageV1P0347
### || [genre: Gh]
# 1 آنکه باشد مست زهد او عیب مستان چون کند %~% خود بت خود گشته منع بت‌پرستان چون کند
# 2 از چنین روئی مکن بیهوده منعم زاهدا %~% هر که دارد چشم با این گوش با آن چون کند
# 3 طاعت حق بهر کام خود کنی گوئی مرا %~% روز و شب گرد بتان گشتن مسلمان چون کند
# 4 قبله من گرچه اینانند مقصودم خداست %~% ور نه مرد ره دل اندر بند طفلان چون کند
# 5 تو خدا را میپرستی بهر شیر و انگبین %~% بندگی از بهر خوردن اهل ایمان چون کند
# 6 من خدا می بینم اندر روی شاهد خط گواه %~% زانکه نا پاینده نور خویش رخشان چون کند
# 7 تو خدا را بهر خود خواهی من اینان بهر او %~% زاهدا انصاف خواهم منع این آن چون کند
# 8 میکنم دعوی حق بینی ولی اثبات آن %~% شاهد نابالغ و خط پریشان چون کند
# 9 فیض بس کن گفتگو شعر تر مستانه گو %~% شاعر صوفی سخن با خشک مغزان چون کند
PageV1P0348
### || [genre: Gh]
# 1 ای خنک آن نیستی کو دعوی هستی کند %~% با کمال عجز اظهار زبردستی کند
# 2 چون در آید از ره معنی بر اوج معرفت %~% در حضیض جهل معنی افتد و پستی کند
# 3 هستی آن دارد که هستی‌بخش هر هستیست او %~% غیر او را کی رسد کو دعوی هستی کند
# 4 نیست هستی در حقیقت جز خدای فرد را %~% مستش ار دعوی کند هستی ز سر مستی کند
# 5 آن زیر دستست کو قوت نهد در دستها %~% آنکه زور از خود ندارد چون زبردستی کند
# 6 رفعت آن دارد که جز او جمله در فرمان اوست %~% هرکه فرمان بر بود ناچار او پستی کند
# 7 جاهلست آنمست غفلت کو کند دعوی هوش %~% دعوی هوش آن کند کز عشق او مستی کند
# 8 آن نفس هشیار میگردم که گردم هست او %~% مست حق در یکنفس هشیاری و مستی کند
# 9 مست مست حق بود هشیار هشیار خدا %~% غیر این دو گر کند دعوی بد مستی کند
# 10 می‌روم با پای دل تا دست در زلفش زنم %~% این دل من بهر من پایی کند دستی کند
# 11 غیر زلف دلبران کس دیده چیزی را که آن %~% مو بمو و تا بتا با دانگی سستی کند
# 12 در کف فیض آید ار آن مایه هر عقل و هوش %~% از نشاط و خرمی ناخورده می مستی کند
PageV1P0349
### || [genre: Gh]
# 1 باده‌ای خواهم بدن مستی کند %~% چون بجام آید بدن مستی کند
# 2 چون رسد بر لب نرفته در دهن %~% مو بمویم جان و تن مستی کند
# 3 باده‌ای خواهم که جان بیخود کند %~% سهل باشد گر بدن مستی کند
# 4 باده‌ای خواهم که از بوی خوشش %~% عشق حق در جان من مستی کند
# 5 از سرم بیرون کند ما و منی %~% ما و من بی‌ما و من مستی کند
# 6 کفر و ایمان هر دو گردد مست از آن %~% هم یقین هم شک و ظن مستی کند
# 7 باده‌ای کان بیخ غم را بر کند %~% حزن در بیت‌الحزن مستی کند
# 8 غلغل آن چون فتد در آسمان %~% هم زمین و هم زمن مستی کند
# 9 گر ملک نوشد فلک بیخود شود %~% عرش و کرسی بی‌بدن مستی کند
# 10 جرعه بر خلق اگر قسمت کنند %~% پیر و برنا مرد و زن مستی کند
# 11 زاهد و عابد اگر نوشند از آن %~% هر دو را سر و علن مستی کند
# 12 در چمن گر نفخه زان بگذرد %~% بلبل و گل در چمن مستی کند
# 13 گر بدریا قطره افتد از آن %~% در صدف در عدن مستی کند
# 14 گر وزد بوئی از آن بر کوه قاف %~% جان عنقا در بدن مستی کند
# 15 جرعه زان می اگر روزی شود %~% فیض را بی‌ما و من مستی کند
PageV1P0350
### || [genre: Gh]
# 1 هر که دارد درد عشقی یاد درمان کی کند %~% هیچ عاقل عیش خود را ماتمستان کی کند
# 2 هر کسی در عشق تازد عشق او را سر شود %~% وانکه عشقش شد بسامان فکر سامان کی کند
# 3 دل نمیخواهد مرا با عاقلان هم صحبتی %~% مؤمن آئین عشق آهنگ کفران کی کند
# 4 هر ک ذوق باده عشق پریروئی چشد %~% آرزوی جوی و خم و حور و غلمان کی کند
# 5 ناصح ارمنع از چنین روئی کند بیهوده است %~% هرکه دارد چشم با این گوش با آن کی کند
# 6 حرف خوبان ترک کن چون زاهدی بینی تو فیض %~% مرد زیرک نزد آنان ذکر اینان کی کند
PageV1P0351
### || [genre: Gh]
# 1 گر زنم لاف از سخن شعر این تقاضا می‌کند %~% نیست لاف از خوی من شعر این تقاضا می‌کند
# 2 جای لافست آنسخن کان وقت را خوش می‌کند %~% شعر را اینست فن شعر این تقاضا می‌کند
# 3 دعوی عرفان و عسق و حرف هجران و وصال %~% برتر است از حد من شعر این تقاضا می‌کند
# 4 هرچه دل کرد آرزو و جان از آن ذوقی گرفت %~% آرم آنرا در سخن شعر این تقاضا می‌کند
# 5 گه مجاز آرم حقیقت مطلبم باشد از آن %~% گرچه دارم هر دو فن شعر این تقاضا می‌کند
# 6 گاه قصدم زینت دنیاست از حسن بتان %~% کان بتست و راهزن شعر این تقاضا می‌کند
# 7 خط و خال و چشم و ابرو زلف و رخسار و دهان %~% هست رمزی از فتن شعر این تقاضا می‌کند
# 8 هست حق عقبای من حسن بتان دنیای من %~% گویم از هر دو سخن شعر این تقاضا می‌کند
# 9 نیست نیکو رد شعر فیض از صاحب‌دلان %~% گوید او گر ما و من شعر این تقاضا میکند
PageV1P0352
### || [genre: Gh]
# 1 عاقل نمی‌باشم دمی عشق این تقاضا می‌کند %~% غافل نمی‌باشم دمی عشق این تقاضا می‌کند
# 2 در فکر اویم صبح و شام در ذکر خیر او مدام %~% کاهل نمی‌باشم دمی عشق این تقاضا می‌کند
# 3 حقم سراپا حق‌پرست بر من ندارد دیو دست %~% باطل نمی‌باشم دمی عشق این تقاضا می‌کند
# 4 میلم همیشه‌سوی اوست‌سوئی بغیر ازسوی‌ دوست %~% مایل نمی‌باشم دمی عشق این تقاضا می‌کند
# 5 در کار آن خورشیدوش چشمم چو تیر غمزه‌اش %~% کاهل نمی‌باشم دمی عشق این تقاضا می‌کند
# 6 برداشتم خود را ز پیش دیگر میان او و خویش %~% حایل نمی‌باشم دمی عشق این تقاضا می‌کند
# 7 در عشق تا گشتم علم علمم فزاید دم بدم %~% جاهل نمی‌باشم دمی عشق این تقاضا می‌کند
# 8 هر چه او کند من راضیم هر چه او دهد من قانعم %~% سایل نمی‌باشم دمی عشق این تقاضا می‌کند
# 9 عشقش بود در جان چو تن جز عشق او را فیض من %~% قابل نمی‌باشم دمی عشق این تقاضا می‌کند
PageV1P0353
### || [genre: Gh]
# 1 در کار دینم مرد مرد عقل این تقاضا می‌کند %~% وز شغل دنیا فرد فرد عقل این تقاضا می‌کند
# 2 تقویست زاد ره مرا علم است چشم و زهد پا %~% ره شاهراه مصطفی عقل این تقاضا می‌کند
# 3 دنیا نمیخواهم مگر باشد تنم را ما حضر %~% تن مر کبستم در سفر عقل این تقاضا می‌کند
# 4 حرفی نخواهم زد جز آه اسرار می‌دارم نگاه %~% دارم ز کتمان صد پناه عقل این تقاضا می‌کند
# 5 صد گون مدارا می‌کنم تا در دلی جا میکنم %~% دشمن ز سر وا میکنم عقل این تقاضا می‌کند
# 6 احکام دین را چاکرم راه مبین را یاورم %~% بر خویشتن خود داورم عقل این تقاضا می‌کند
# 7 با اهل علمم گتفگوست و ز سرکارم جستجوست %~% با جاهلانم خلق و خوست عقل این تقاضا می‌کند
# 8 چون غایت هرره خداست هرره که میپویم‌رواست %~% لیکن من و این راه راست عقل این تقاضا می‌کند
# 9 من بعد فیض و عاقلی ترک هوا و جاهلی %~% فرمانبری بی‌کاهلی عقل این تقاضا می‌کند
PageV1P0354
### || [genre: Gh]
# 1 حق را نمیگویم بعام علم این تقاضا میکند %~% آرم برای خام خام علم این تقاضا می‌کند
# 2 عامی اگر پرسد ز من عامی شوم من در سخن %~% گویم چرائی ناتمام علم این تقاضا می‌کند
# 3 برهان چو آرد پیش من برهان بود هم کیش من %~% حق را باو گویم تمام علم این تقاضا می‌کند
# 4 آید چو از راه جدل باشد مرا هم این عمل %~% برهان نیارم در کلام علم این تقاضا می‌کند
# 5 از نور مصباح یقین تا ره نه بینم مستبین %~% حاشا نهم در راه گام علم این تقاضا می‌کند
# 6 حرفی نیارم بر زبان از روی تخمین و گمان %~% مجزوم را سازم امام علم این تقاضا می‌کند
# 7 از عمر تا دارم نفس از ره نخواهم کرد بس %~% تا در جنان گیرم مقام علم این تقاضا می‌کند
# 8 سایل شوم بر هر دری پرسم زهر واپستری %~% شاید شوم از فیض عام علم این تقاضا می‌کند
# 9 فیض و ره افتادگی تحصیل علم و سادگی %~% بر ساده نقش آید تمام علم این تقاضا میکند
PageV1P0355
### || [genre: Gh]
# 1 افلاک را جلالت تو پست میکند %~% املاک را مهابت تو پست میکند
# 2 هر جا دلی که عشق تو در وی کند نزول %~% هوشش رباید و خردش مست میکند
# 3 مر پست را عبادت تو میکند بلند %~% مر نیست را ارادت تو هست میکند
# 4 جان را ز آسمان بزمین لطفت آورد %~% لطف خفی شماره هر مست میکند
# 5 علم رسا احاطه ذرات کاینات %~% تا قدر او بلند شود پست میکند
# 6 سازد ز نطفه قدرت تو صورت عجب %~% تا جان کند شکار ز تن شست میکند
# 7 تا دیده‌اش گشاید در ظلمت افکند %~% تا سر بلند گردد پا پست میکند
# 8 بر اهل خیر چون بگشاید دری بهشت %~% بر دوزخ آن گشاد دری بست میکند
# 9 آزاری ارچه میرسد از گردش سپهر %~% لیکن تلافی چو دلی خست میکند
# 10 جای حوادث است جهان بلند و پست %~% گاهی کند بلند و گهی پست میکند
# 11 بیماریی چو دست دهد یا عدو دعا %~% سعی طبیب و کار زبر دست میکند
# 12 هر دم که فیض میل جهان دگر کند %~% دستش گرفته است تو پا پست میکند
PageV1P0356
### || [genre: Gh]
# 1 گاهی بغمزه دلی آباد میکند %~% گاهی بلطف غمزده شاد میکند
# 2 آنکو زیاد می نرود یکنفس مرا %~% شادم اگر مرا نفسی یاد میکند
# 3 بیچاره و شکست اسیر بلای عشق %~% دلرا درین قضیه که امداد میکند
# 4 گم گشتگان وادی خونخوار عشق را %~% سوی جناب دوست که ارشاد میکند
# 5 غم بر سر غم آمد و جای نفس نماند %~% دل تنگ شد که ناله و فریاد میکند
# 6 در چشم من سراسر آفاق تیره شد %~% شام فراق بین که چه بیداد میکند
# 7 باد صبا بیار نسیمی ز کوی دوست %~% کاین بوی دوست عالمی آباد میکند
# 8 بر من هر آنچه میرود از محنت و بلا %~% جرم تو نیست حسن خدا داد میکند
# 9 باداست نزد او سخن فیض و شعر او %~% کی او بدین وسیله مرا یاد میکند
PageV1P0357
### || [genre: Gh]
# 1 زور بازوی یقینش رفع هر شک میکند %~% هر که اواز لوح هستی خویش را حک میکند
# 2 طرقه العینی بمعراج حقایق میرسد %~% هر که خود را با براق عشق هم تک میکند
# 3 اهل وحدت در جهان جز یک نمی‌بیند دلش %~% مشرکست آنکو بعقل خود دو را یک میکند
# 4 صیقلی کن لوح دلرا از ریاضات بدن %~% صیقل دل چشم جانرا کار عینک میکند
# 5 ناخن غیرت مزن بر دل که زخم ناخنش %~% چار دیوار حصار جان مشبک میکند
# 6 عقل خودبین افکند در دل ز فکرت عقدها %~% عشق را نازم که دستش عقدها فک میکند
# 7 عشق اگر بر موسی جانت تجلی آورد %~% صد چو طور هستی موهوم مندک میکند
# 8 عشق اگر الملک لی گوید و گر خامش شود %~% مو بموی عاشقان فریاد لک لک میکند
# 9 کور و کر را عشق چشم و گوش باقی میدهد %~% کودن و افسرده را هم گرم و زیرک میکند
# 10 من ندانم تیر مژگان بر دلم چون میزند %~% اینقدر دانم که زخم سینه کاوک میکند
# 11 میزنم خود را به تیغ عشق بادا هر چه باد %~% یا ظفر با قتل کارم را بدو یک میکند
# 12 با کسی کو خالی از عشق است پر صحبت مدار %~% همنشین تأثیر بسیار اندک اندک میکند
# 13 چون درشتی می‌کند دشمن تو نرمی پیشه کن %~% نرمی از دل کینها بیرون یکایک میکند
# 14 حاش‌لله حاسدان را از من آزاری رسد %~% لیک حرف دل نشستم کار ناوک میکند
# 15 دوستانرا بر درخت دوستی می‌پرورد %~% لطف ایزد دشمنان را یک بیک چک میکند
# 16 نیست فیض از تازه گویان و نه هم از شاعران %~% لیک کار تازه گویان اندک اندک میکند
PageV1P0358
### || [genre: Gh]
# 1 غمزه چشم پرفنت سحر حلال میکند %~% بیسخن آن لب و دهان وصف جمال میکند
# 2 بسکه ز معنی جمال یافته صورتت کمال %~% جلوه‌ات از جمال خود سلب کمال میکند
# 3 زینهمه حسن و دلبری بستن چشم چون توان %~% زاهد بی بصر عبث جنگ و جدال میکند
# 4 کندن دل چه سان توان از رخ و زلف دلبران %~% صنع جمال آفرین عرض جمال میکند
# 5 بیخبری ز حسن خود ورنه ز خویش میشدی %~% کار تو نیست دیگری غنج و دلال میکند
# 6 بر دل هر که بگذری روح رون کند گذر %~% بر دلت آنکه بگذرد یاد جبال میکند
# 7 آن ستمی که میکنی هر نفسی بجان فیض %~% دشمن اگر کند بکس در مه و سال می‌کند
PageV1P0359
### || [genre: Gh]
# 1 سوی این دون گدا آنشاه کی رو میکند %~% التفاتی از سگش میخواهم او کی میکند
# 2 میتوانستم کز او احوال دل گیرم ولی %~% گفتگو آن تند خوبا چون منی کی میکند
# 3 در شب تاریک زلفش صد هزاران همچو من %~% گم کند گر دل یکی را جست‌وجو کی میکند
# 4 از سر کویش کجا من میتوانم پا کشید %~% این سر سودا پرستم ترک او کی میکند
# 5 مردم از غم ایمسلمانان مرا آگه کنید %~% با من آخر آشتی آن جنگجو کی میکند
# 6 هر که خورشید رخش را دیده باشد یکنظر %~% دیدن غلمان و حوران آرزو کی میکند
# 7 فیض در روی بتان می‌بیند آیات خدا %~% ور نه در وصف بتان این گفتگو کی میکند
PageV1P0360
### || [genre: Gh]
# 1 این دل سرگشته خود را جستجو کی میکند %~% عمر شد سوی صراط الله رو کی میکند
# 2 گر نباشد لطف حق یا بنده ره بین کی شود %~% گمرهانرا غیر لطفش جستجو کی میکند
# 3 کیست با طاعت بدل سازد گنه را غیر او %~% خون آهو را بجز او مشکبو کی میکند
# 4 اغنیا محتاج او شاهان گدایان درش %~% اهل حاجت را نوازش غیر او کی میکند
# 5 صرصر قهرش غباری بر دلم افکنده است %~% ابر لطف او ندانم شست و شو کی میکند
# 6 دوست در دل میکند منزل گر از خاشاک غیر %~% روبی اما هر خسی این رفت و رو کی میکند
# 7 هر که او را رفتن خاک درش روزی شود %~% تکیه بر ایوان جنت آرزو کی میکند
# 8 هر که بوئی از نسیم عشق بر جانش وزید %~% طیب انفاس ملک با حور بو کی میکند
# 9 فیض تا عاشق شد از لذت عقبا هم گذشت %~% با کسی از بهر دنیا گفت‌وگو کی میکند
# 10 در دل دنیا طلب کی عشق سازد آشیان %~% طایر گلزار جان با خار خو کی می‌کند
PageV1P0361
### || [genre: Gh]
# 1 اهل معنی همه جان هم و جانان همند  %~% عین هم قبله هم دین هم ایمان همند
# 2 در ره حق همگی هم سفر و همراهمند %~% زاد هم مرکب هم آب هم و نان همند
# 3 همه بگذشته ز دنیا به خدا رو کرده %~% هم عنان در ره فردوس رفیقان همند
# 4 همه از ظاهر و از باطن هم آگاهند %~% آشکارای هم و واقف اسرار همند
# 5 عقل کلشان پدر و مادرشان نفس کلست %~% همه ماننده بهم نادر و اخوان همند
# 6 همه آئینه هم صورت هم معنی هم %~% همه هم آینه هم آینه‌داران همند
# 7 مرهم زخم همند و غم هم را غمخوار %~% چاره درد هم و مایه درمان همند
# 8 یکدیگر را همه آگاهی و نیکوخواهی %~% در ره صدق و صفا قوت ایمان همند
# 9 همه چون حلقه زنجیر بهم پیوسته %~% دم بدم در ره حق سلسله جنبان همند
# 10 بر کسی بار نه و بارکش یکدیگرند %~% خار جان و دل خویشند و گلستان همند
# 11 یکدیگر را سپرند و جگر خود را تیر %~% بدل خوش همه دشوار خود آسان همند
# 12 همه بر خویش ستادند و ستاد اخوان را %~% ماتم خویش و خرمی جان همند
# 13 دل هم دلبر هم یار وفا پیشه هم %~% چشم و گوش هم و دلدار و نگهبان همند
# 14 گر بصورت نگری بی‌سر و بی‌سامانند %~% ور بمعنی نظر آری سر و سامان همند
# 15 هریکی در دگری روی خدا می‌بیند %~% همچو آئینه همه واله و حیران همند
# 16 حسن و احسان یکی از دیگری بتوان دید %~% مظهر حسن هم و مشهد احسان همند
# 17 همه در روی هم آیات الهی خوانند %~% همه قرآن هم و قاری قرآن همند
# 18 طرب افزای هم و چاره هم در هر گاه %~% مایه شادی هم کلبه احزان همند
# 19 غزل دیگر اگر فیض بگوید بد نیست %~% شرح حال دگران را که غم جان همند
PageV1P0362
### || [genre: Gh]
# 1 این فقیهان که بظاهر همه اخوان همند %~% گر به باطن نگری دشمن ایمان همند
# 2 جگر خویش و دل هم ز حسد می‌خایند %~% پوستین بره پوشیده و گرگان همند
# 3 تا که باشند در اقلیم ریاست کامل %~% در شکست هم و جوینده نقصان همند
# 4 واعظان گرچه بلیغند و سخندان لیکن %~% گفتن و کردن این قوم کجا آن همند
# 5 آه ازین صومعه‌داران تهی از اخلاص %~% کز حسد رهزن اخلاص مریدان همند
# 6 ساده‌لوحان که ندارند زادراک نصیب %~% رسته‌اند از همه آفات و محبان همند
# 7 زاهد و عارف و عابد همه بر درگه حق %~% خواجه شأنان هم و بنده و سلطان همند
# 8 خوب رویان جهان مظهر لطفند ولی %~% مست چشمان هم و خسته مژگان همند
# 9 دردمندان مجازی که جگر سوخته‌اند %~% چون نشستند بهم شمع شبستان همند
# 10 گاه سازند بهم گاه ز هم می‌سوزند %~% همد مانند گهی گاه رقیبان همند
# 11 اهل صورت که ندارند ز معنی خبری %~% همه در رشک زر و سیم فراوان همند
# 12 خویش با خویش چرا شور کند در تلخی %~% پنج روزی که برین مائده مهمان همند
# 13 مجلسی را که نه از بهر خدا آرایند %~% تا نشستند بهم رهزن ایمان همند
# 14 اهل بزمی که در آن حضرت دانائی نیست %~% بملاهی و مناهی همه شیطان همند
# 15 فیض خاموش ازین حرف سخن کوته کن %~% از گروهی که در ایمان همه اخوان همند
PageV1P0363
### || [genre: Gh]
# 1 خوش آنکه کشتگان غمش را ندا کنند %~% تا وعده‌های وفا را وفا کنند
# 2 آندم که دوست گوید ای کشتگان من %~% از لذت خطاب ندانم چها کنند
# 3 در شور و وجد و رقص درآیند عاشقان %~% از شوق دوست جامه جان را قبا کنند
# 4 آندم که دوست پرسش بیمار خود کند %~% دردش یکان یکان همه کار دوا کنند
# 5 سر گر بپای دوست فشانند عاشقان %~% هر دم برای دادن جان جان فدا کنند
# 6 عشاق اگر الست دگر بشنوند ازو %~% بیخود شوند و تا بقیامت بلی کنند
# 7 گر فیض محو دوست شود حالت نماز %~% کروبیان قدس باو اقتدا کنند
PageV1P0364
### || [genre: Gh]
# 1 شاهدان گر جلوه بر ایمان کنند %~% کفر و ایمان هر دو را یکسان کنند
# 2 عارفان از عشق اگر گردند مست %~% رازها در سینه کی پنهان کنند
# 3 عاشقان را دوست هر دم جان نو %~% بخشد ایشان باز جان قربان کنند
# 4 زاهدان گر زان جهان هم بگذرند %~% این جهان را روضه رضوان کنند
# 5 عابدان گر بهر جانان جان کنند %~% عیش‌های نقد با جانان کنند
# 6 اهل دنیا گر ز صورت بگذرند %~% عیش را صافی و جاویدان کنند
# 7 عاقلان گر بگذرند از ننگ و نام %~% دردشان را عاشقان درمان کنند
# 8 گر مریدان پند پیران بشنوند %~% کار را بر خویشتن آسان کنند
# 9 واصلان از راه اگر گویند باز %~% سالکان را گیج و سرگردان کنند
# 10 آنچه با حکمت کنند اهل نظر %~% عاشقان با گفته فیض آن کنند
PageV1P0365
### || [genre: Gh]
# 1 دل عالم حسن تو کی رنج و تعب بیند %~% گر عالم عقل آید صد عیش و طرب بیند
# 2 در عالم عقل آنکو چشم و دل او وا شد %~% گلهای طرب چیند اسرار عجب بیند
# 3 از عقل اگر آرد رو سوی جناب عشق %~% از جلوه هر مربوب رخساره رب بیند
# 4 آیات کلام حق آن خواند و این فهمد %~% این لذت لب یابد آن صورت لب بیند
# 5 ماند بکسی دانا کو روز ببیند حسن %~% خواننده بی دانش آنرا که بشب بیند
# 6 اسرار طلب می کن چون داد طرب میکن %~% ور نه دهدت اجری چون صدق طلب بیند
# 7 سرباز درین نعمت تن ده بغم و محنت %~% در تربیت جان کوش تن گرچه تعب بیند
# 8 عارف که بود گم نام از جاه و حسب ناکام %~% معروف شود آنجا صد نام و لقب بیند
# 9 گر رنج برد حاجی صد گنج برد حاجی %~% سهلست اگر در ره یغمای عرب بیند
# 10 گر فیض بود خشنود از هرچه ز حق آید %~% حق باشد از او راضی پاداش ادب بیند
PageV1P0366
### || [genre: Gh]
# 1 آنان که ره عالم ارواح بپویند %~% مردانه ز آلایش تن دست بشویند
# 2 بر فوق فلک رفته به جنات بر آیند %~% پویند گل از غیب و گل از خویش برویند
# 3 این طایفه نورند و حیاتند و وجودند %~% با هر که نشستند چو جان در تن اویند
# 4 و آنان که بود بسته تن پای خردشان %~% هرگز گلی از عالم ارواح نبویند
# 5 زنگ تنشان ز آینه جان نزداید %~% دل را ز گل عالم اجسام نشویند
# 6 این طایفه موتند و عدم ظلمت و جهلند %~% بر بی خردیشان سزد ارواح بمویند
# 7 و آنان که نه اینند و نه آن مثل من و تو %~% در کش مکش این دو نه پشتند نه رویند
# 8 چوگان قضا سوی زبرشان ببرد که %~% افتند گهی زیر سراسیمه چو گویند
# 9 رفتن نتوانند و بمقصد نگرانند %~% نصف دلشان شاد که از راه بکویند
# 10 عزمی که دو جا بستن کار زنانست %~% مردان خدا فیض چنین راه نپویند
PageV1P0367
### || [genre: Gh]
# 1 یار را با تو کار خواهد بود %~% کارها را شمار خواهد بود
# 2 هر چه پنهان بود شود پیدا %~% لیل جانرا نهار خواهد بود
# 3 آنکه خفته است شب چه روز شود %~% آگه و هوشیار خواهد بود
# 4 هر که کاری نمیکند امروز %~% حال فرداش زار خواهد بود
# 5 کار اگر زار باشدت فردا %~% با خودت کار زار خواهد بود
# 6 بی‌حسابی که میکنی یک یک %~% در حساب و شمار خواهد بود
# 7 هر که با نفس خود جهاد نکرد %~% حسرتش بی‌شمار خواهد بود
# 8 هر که در کارهای خود نرسید %~% سخره انتظار خواهد بود
# 9 هر که میران کار خود سنجید %~% خاطرش را قرار خواهد بود
# 10 هر که مست شراب دنیا شد %~% تا ابد در خمار خواهد بود
# 11 هر که مشتاق آخرت باشد %~% رحمت او را نثار خواهد بود
# 12 اختیار ار بحق سپرد اینجا %~% مالک اختیار خواهد بود
# 13 ور بود اختیار را مالک %~% سخره اختیار خواهد بود
# 14 در ازل شرم اگر نشد روزیش %~% تا ابد شرمسار خواهد بود
# 15 این غزل در جواب مولانا %~% فیض را یادگار خواهد بود
PageV1P0368
### || [genre: Gh]
# 1 غم فراق تو ای دوست بی‌شمار بود %~% بدل چو غصه گره شد یکی هزار بود
# 2 نهان کنم غم عشق تو را چو جانم سوخت %~% که تا دلم بدرون شمع این مزار بود
# 3 به هیچ چیز بجز وصل یار خوش نشود %~% دل ار خوش است بغیری ببوی یار بود
# 4 خوشا دلی که بجز حق بکس نگیرد انس %~% اگر غمی رسدش دوست غمگسار بود
# 5 ز سینه می نگذارم که غم برون آید %~% چو غمگسار بود دوست خوشگوار بود
# 6 درون سینه بدل راز خویش می‌گویم %~% دمست پرده در او سینه رازدار بود
# 7 بآب و تاب چو آید برون ز دل سخنی %~% بمعنی آتش و در صورت آبدار بود
# 8 مرا چه حد که کنم دعوی محبت و قرب %~% بدر گهی که سر سروران بدار بود
# 9 شود عزیز ابد آنکرا دهی عزت %~% نهی چو داغ مذلت همیشه خوار بود
# 10 چو لطف تو نبود سعی کس ندارد سود %~% اگر صیام و قیامش یکی هزار بود
# 11 دعا اثر نکند تا عنایتت نبود %~% هزار اختر سعد ارچه در گذار بود
# 12 اگر نخواسته باشی نجات عاصی را %~% شفاعت شفعا را چه اعتبار بود
# 13 بدست خواهش تست اختیار مختار است %~% چو تو نخواهی کس را چه اختیار بود
# 14 دلم چو سیر کند در حقایق ملکوت %~% ز وعظ واعظی و شاعریم عار بود
# 15 بمجلسی که شمارند اهل عرفان را %~% ز فیض دم نتوان زد چه در شمار بود
PageV1P0369
### || [genre: Gh]
# 1 بی تو یکدم نمی‌توانم بود %~% خسته غم نمی‌توانم بود
# 2 ذره تا ز من بود باقی %~% با تو همدم نمی‌توانم بود
# 3 بی‌لقایت نمی‌توانم زیست %~% با لقا هم نمی‌توانم بود
# 4 نظری کن مرا ز من بستان %~% همدم غم نمی‌توانم بود
# 5 بنگاهی بلند کن قدرم %~% بیش ازین کم نمی‌توانم بود
# 6 تا بکی غم خورم که غم نخورم %~% در غم غم نمی‌توانم بود
# 7 جام گیتی نمای عشقم ده %~% کمتر از جم نمی‌توانم بود
# 8 عشق سورست و عقل ماتم من %~% زار ماتم نمی‌توانم بود
# 9 فیض میگوید مزن دم سرد %~% واقف دم نمی‌توانم بود
PageV1P0370
### || [genre: Gh]
# 1 سر چو بی عشقست ننک جان بود %~% دل که بی دردست نام آن بود
# 2 دل که در وی درد نبود کی دلست %~% جان چه سوزی نبودش کی جان بود
# 3 دل ندارد جان ندارد هیچ نیست %~% هر کسی که بیغم جانان بود
# 4 جان ندارد غیر آن کو روز و شب %~% آتش عشقیش اندر جان بود
# 5 دل ندارد غیر آنکو همچو من %~% داغ عشقی در دلش پنهان بود
# 6 دردها را عشق درمان میکند %~% گرچه درد عشق بیدرمان بود
# 7 داغها را عشق مرهم می‌نهد %~% زانکه داغ عشق مرهم‌دان بود
# 8 عشق باشد مرد را سامان و سر %~% خود اگرچه بیسر و سامان بود
# 9 عشق اگرچه خود ندارد خان و مان %~% عاشقانرا عشق خان و مان بود
# 10 آخر از عاشق جنون طاهر شود %~% دود آتش فیض چون پنهان بود
PageV1P0371
### || [genre: Gh]
# 1 تا چند بزنجیر خرد بند توان بود %~% بی بال و پر شور جنون چند توان بود
# 2 با بی‌خبران بی‌بصران چند توان زیست %~% در زمره کوران و کران چند توان بود
# 3 گر چشم تماشای جمال تو نداریم %~% با حسرت دیدار تو خرسند توان بود
# 4 گر نیست بدان زلف دو تا دست رس ما %~% خود موی توان گشت و در آن بند توان بود
# 5 با عشق رخت هر چه بخواهی بتوان کرد %~% دیوانه توان ز بست خردمند توان بود
# 6 ما طایر قدسیم و ز خلوتگه انسیم %~% پا بسته این کهنه قفس چند توان بود
# 7 حیفست که جز بندگی نفس کند کس %~% چون بر سر ارواح خداوند توان بود
# 8 گر فیض جنون شامل حال تو شود فیض %~% با عیب سرا پای هنرمند توان بود
# 9 با موج محیط غمش آرام توان داشت %~% با شورش سوداش خردمند توان بود
PageV1P0372
### || [genre: Gh]
# 1 چون غم غم عشق تو بود زار توان بود %~% چون عز همه عز تو بود خوار توان بود
# 2 بازار جهان را چو غمت نیست متاعی %~% هرچند فروشند خریدار توان بود
# 3 گر عافیت اینست که این پنجه آن راست %~% شکرانه بیماری بیمار توان بود
# 4 یکذره گر از مهر تو ناید بدل و جان %~% بر هر دو جهان قاسم انوار توان بود
# 5 یکدم گر از آن زلف دو تا بوی توان برد %~% عمری دو جهان را همه عطار توان بود
# 6 در میکده لطف تو بی‌خویش توان زیست %~% در مصطبه قهر تو هشیار توان بود
# 7 در حضرت قهر تو خطائی نتوان کرد %~% در مشهد عفو تو خطاکار توان بود
# 8 گر باغ تماشای ترا در نگشاید %~% در حسرت آن در پس دیوار توان بود
# 9 گر روی تو در خواب نمایند بعشاق %~% حاشا دمی از شوق تو بیدار توان بود
# 10 چون ناصر مستان ز خود رسته تو باشی %~% منصور توان بودن و بردار توان بود
# 11 ای فیض طلب کن که طلب چون طلب اوست %~% گر بیهده باشد که طلب کار توان بود
PageV1P0373
### || [genre: Gh]
# 1 عید است و هرکس از غلط غیری گرفته یار خود %~% مائیم و در خود عالمی دار خود و دیار خود
# 2 داریم با خود گفتگو داریم در خود جستجو %~% خود بیدل و در خویشتن جوینده دلدار خود
# 3 گم کرده خویشیم ما از خلق در پیشیم ما %~% از ما ببر تعلیم کار آنگاه شو سر کار خود
# 4 گفتی که دشوار است کار دشوار کار خود خودی %~% خود را مبین حق را ببین آسان کن این دشوار خود
# 5 از خود علم افراشتی خود را کسی پنداشتی %~% کس اوست تو خود تا کسی بگذر ازین پندار خود
# 6 دل را خودی بارست بار جانرا خودی عارست عار %~% ما بیخودان وارسته‌ایم از بار خود از عار خود
# 7 ما بار بر کس کی شویم بار کسان هم میکشیم %~% بار دو عالم را بدوش برداشته با بار خود
# 8 نوروز و هرکس هر طرف با دلبری و چنگ و دف %~% فیض و غم و شبهای تار با نالهای زار خود
PageV1P0374
### || [genre: Gh]
# 1 در سر بوالهوس نگر چون شر و شور میرود %~% در دل ماست یار دل بر ره دور میرود
# 2 در سر چون درا درا ناله عاشقان شنو %~% قافله خیال بین سوی صدور میرود
# 3 عشق بهر که داد جان رست ز خاک و خاکدان %~% زاهد مرده دل ز گور هم سوی گور میرود
# 4 هر که ز عشق یافت جان یافت حیات جاودان %~% او نه بمیرد ار بمرد زنده بگور می‌رود
# 5 نی غلطم کجا چو کور از پی نور حق شتافت %~% موسی وقت خویش شد جانب طور میرود
# 6 هیچ نیافت آنکه او لذت عاشقی نیافت %~% گر همه در بهشت یا در بر حورد میرود
# 7 این دل پختگان عشق جانب حق همی رود %~% وان دل زاهدان خام سخت صبور میرود
# 8 آتش عشق مرد را پخته و سرخ رو کند %~% خام فسرده را صلا گربه تنور میرود
# 9 هست بهر خم فلک باده و نشأه دگر %~% هرکه نه مست عشق شد مست غرور میرود
# 10 فیض چو دل بعشق داد بر سر غصه پا نهاد %~% شاد شد از سرور باز سوی سرور میرود
PageV1P0375
### || [genre: Gh]
# 1 در سر شوریده سودا میرود %~% کز کجا آمد کجاها میرود
# 2 و آنکه عاقل خوانیش در کارها %~% در خیالش سود و سودا میرود
# 3 گه در آتش میرود گاهی در آب %~% خاک بر سر در هواها میرود
# 4 هیچ در پیش و پس خود ننگرد %~% در بلاهایی محابا می‌رود
# 5 خواجه باهوش آی و کاریار بین %~% حرف سوق و سود و سودا میرود
# 6 خواجه بیهوشست و کارش در زیان %~% عمر رفت و خواجه رسوا میرود
# 7 دی برفت امروز هم باقی نماند %~% جان بفردا می‌رسد یا میرود
# 8 این نفس را پاس باید داشتن %~% کاین نفس از کیسه ما میرود
# 9 جان بجانان تازه میکردم بدم %~% ور نه جان بی‌جان ز دنیا میرود
# 10 گوشها بسته است فیضا لب ببند %~% کاین سخنهای تو بی جا می‌رود
PageV1P0376
### || [genre: Gh]
# 1 چون سخن از دلبر ما میرود %~% شاهدان را رنگ سیما میرود
# 2 چون حدیث یار بی‌پروا کنید %~% این دل شوریده از جا میرود
# 3 در دل ما آ تماشا کن به بین %~% تا چه شور و تا چه غوغا میرود
# 4 وین سر شوریده ما را نگر %~% دم بدم تا در چه سودا میرود
# 5 دل هنوز از هیبت روز الست %~% می‌تپد هر لحظه از جا میرود
# 6 چون بلی گفتیم در روز نخست %~% بر سر ما این بلاها میرود
# 7 یکنظر آن لعل میگون دیده‌ام %~% خون هنوز از دیده ما میرود
# 8 یار آمد گفتگو را بس کنیم %~% صحبتش از کیسه ما میرود
# 9 نی غلط کی یار آید سوی ما %~% در سر دیوانه سودا میرود
# 10 ز آتش هجران جانان هر سحر %~% دود آه فیض بالا میرود
PageV1P0377
### || [genre: Gh]
# 1 هر کجا آن ماه سیما میرود %~% بس دل و بس دین بیغما میرود
# 2 گر بصحرا رفت دریا می‌شود %~% ز آب چشمی کان بصحرا میرود
# 3 ور بدریا میرود خون می‌شود %~% بس که خون دل بدریا میرود
# 4 سرو آزادی نخواهد بعد از این %~% گر بباغ آنسرو بالا میرود
# 5 میشود گل رنگ رنگ از شرم اگر %~% در چمن بهر تماشا میرود
# 6 زلف و گیسو چون پریشان می‌کند %~% در سر شوریده سودا میرود
# 7 نشنود دل پند واعظ لب ببند %~% این سخنهای تو بیجا میرود
# 8 از می لعل شکر ریز لبش %~% بر زبان فیض اینها میرود
PageV1P0378
### || [genre: Gh]
# 1 زنده دل از چه رو بدن عالم نور میرود %~% جاهل مرده دل ز گور هم سوی گور میرود
# 2 طالب نشأه بقا سوی خدا روان شود %~% دسته نشأه فنا سوی ثبور میرود
# 3 هرکه درین سرا بدید نشأه آخرت بدید %~% در ره او ز پیش و پس رایت نور میرود
# 4 وانکه ز نشأه دگر کور بود درین سرا %~% چون برود ازین سرا هم کر و کور میرود
# 5 هر که ز تقویش لباس افسر علم بر سرش %~% وانکه بمعصیت تنید ناقص و عور میرود
# 6 هرکه ز کینه و حسد آتش خشم بر فروخت %~% او ز تنور آتشی سوی تنور می‌رود
# 7 سوی بهشت میرود هرکه باختیار مرد %~% قعر جحیم جا کند آنکه بزور میرود
# 8 هرکه بخشم مبتلا راست چو مار می‌شود %~% و آنکه اسیر حرص شد خوار چو مور میرود
# 9 غفلت فیض بین که چون غره گفتگو شده %~% ماتم خود گذاشته در پی سور میرود
PageV1P0379
### || [genre: Gh]
# 1 زحمت مکش طبیب که این تب نمیرود %~% بی شربت بنفشه آن لب نمیرود
# 2 تا بی ز مهر در دلم آنمه فکنده است %~% تا تاب او ز دل نرود تب نمیرود
# 3 بیمار عشق به نشود جز به وصل دوست %~% این درد دل بناله یا رب نمیرود
# 4 تا چند در فراق برم انتظار وصل %~% آن روز خود نیامد و این شب نمیرود
# 5 بار فراق چند تواند کشید دل %~% این جان سخت بین که ز قالب نمیرود
# 6 ساقی بیا و لب به لبم نه که این خمار %~% از سر بغیر جام لبالب نمیرود
# 7 عشق بتان وسیله عشق خداست لیک %~% فیض از وسیله جانب مطلب نمیرود
PageV1P0380
### || [genre: Gh]
# 1 اگر سوی شام ار بری میرود %~% اجل آدمی را ز پی میرود
# 2 دلا سازره کن که معلوم نیست %~% کزین خاکدان روح کی میرود
# 3 دی عمر آمد بهاران گذشت %~% بهاران گذشتند و دی میرود
# 4 بهر جا دلت رفت آنجاست جان %~% سرا پای دل را ز پی میرود
# 5 دل تو چه شخص و تنت سایه است %~% بهر جا رود شخص فی میرود
# 6 دل اندر خدا بند و بگسل ز خلق %~% که آخر همه سوی وی میرود
# 7 از آن روی دل در خدا کرد فیض %~% که لاشی دنبال شی میرود
PageV1P0381
### || [genre: Gh]
# 1 کجا میرود روح و کی میرود %~% کجا و کی از پیش وی میرود
# 2 کجا و کی و کی بود روح را %~% که این هر دو تن راز پی میرود
# 3 زامر خدایست روح و خدا %~% کی آید بجائی و کی میرود
# 4 چو بیخود شوی دانی این راز را %~% که در بیخودی دل بوی میرود
# 5 می عشق آگاه سازد ترا %~% که غفلت بدین گونه می میرود
# 6 بجز مستی و عشق و شور جنون %~% ز پیش تو این کار کی میرود
# 7 دمی سوی ما آ تماشای را %~% ببین تا چه غوغای می میرود
# 8 چنین بر زمین ریخت خم می ز خویش %~% چنان بر فلک‌های و هی میرود
# 9 که تا پشت ماهی رسیده است می %~% که تا زهره آواز نی میرود
# 10 دمی فیض را چون برآید چنین %~% خرد را دگر کی ز پی میرود
PageV1P0382
### || [genre: Gh]
# 1 بر درگه تو حاجت خلقان روا شود %~% آنرا که تو برانی ازین در کجا شود
# 2 خود را چو حلقه بر در لطف تو میزنم %~% باشد بروی من در لطف تو وا شود
# 3 آنرا که رد کنی زدر خویش بولهب %~% وانگو تواش قبول کنی مصطفی شود
# 4 امر ترا کسی نتواند خلاف کرد %~% هر کو سر از قضای تو پیچد کجا شود
# 5 بیچاره گمرهیکه کشد سر ز طاعتت %~% گردد دلش سیاه و اسیر غمی شود
# 6 فرخنده رهروی که اطاعت کند ترا %~% چشم دلش بعالم انوار وا شود
# 7 در بندگیت هر که ره صبر می‌رود %~% او از حضیض صبر بر اوج رضا شود
# 8 درهای خیر روز نخستین گشوده %~% امید هست روز پسین نیز وا شود
# 9 از مانده مواهب تو خورده چاشنی %~% نومید کی شود دل غمگین چرا شود
# 10 از فیض بحر جود بسیار برده‌ایم %~% داریم چشم آنکه دگر هم عطا شود
# 11 هر نعمتیکه لطف کنی از ره کرم %~% توفیق ده که شکر یکایک عطا شود
# 12 ما گرچه نیستیم سزای کرامتی %~% لیک از تو تا سزای سزد گر سزا شود
# 13 گر هرچه آوریم بدین در همان بریم %~% ای وای ما که روز قیامت چها شود
# 14 ما بنده در تو و شرمنده توایم %~% داری روا که عاقبت ما هبا شود
# 15 فیض است و در گه تو از این در رود کجا %~% کام حوایج همه زین در روا شود
PageV1P0383
### || [genre: Gh]
# 1 من در او میزنم امروز باشد وا شود %~% گر تو داری صبر زاهد باش تا فردا شود
# 2 میزنم بر شمع رویش خویش را پروانه‌وار %~% تا بسوزم در جمالش لای من الا شود
# 3 آب چشم آخر بخواهد بردنم تا کوی دوست %~% قطره قطره جمع گردد عاقبت دریا شود
# 4 پرتوی از مهر رویت گر بتابد بر زمین %~% بگذرد از آسمان عرش برینش جا شود
# 5 زلف اگر از روی چون خورشید یکسو افکنی %~% از فروغ نور رویت هر دو عالم لا شود
# 6 گر صبا از زلف مشگینت نسیمی آورد %~% عاشقان را مو بمو آشفته و شیدا شود
# 7 گر بمیدان دست آری سوی چوگان در زمان %~% صد هزاران گوی سر از هر طرف پیدا شود
# 8 از غلاف مهر تیغ قهر چون بیرون کشی %~% بهر سبقت در میان عاشقان غوغا شود
# 9 چشم مستت گر نظر بر نرگسستان افکند %~% دیده نرگس ز فیض آن نظر بینا شود
# 10 در وجودش کی تواند کرد شک دیگر کسی %~% آن دهان نیست هستت گر بحرفی وا شود
# 11 ناصحا عیب من بی‌دل برسوائی مکن %~% هر کسی کو عشق ورزد لاجرم دانا شود
# 12 جان بخواهی داد فیض آخر تو در سودای او %~% آری آری اهل دلرا سر درین سودا شود
PageV1P0384
### || [genre: Gh]
# 1 ای خوش آن صبحی که چشمم بر جمالت وا شود %~% یا شب قدری که در کوی توام ماوا شود
# 2 بیش ازین ایجان نیارم صبر کردن در برون %~% بر درت چون حلقه سر خواهم زدن تا وا شود
# 3 هم در امروز از وصالم شربتی در کام ریز %~% نیست آرام و شگیبائیم تا فردا شود
# 4 من بخود کی راه یابم سوی آن عالیجناب %~% هم مگر لطف تو پر گردد عنایت پا شود
# 5 گر کشم در دیده خاک پای مردان رهت %~% کام و کام منزل این راه را بینا شود
# 6 گر در آتش بایدم رفتن در این ره میروم %~% تا چو ابراهیم آن آتش گلستان ‌ها شود
# 7 موسی جانرا اگر گردن نهد فرعون نفس %~% چشمهای حکمت از سنگ دلش پیدا شود
# 8 بی تعلق چون مسیحا زی تو در روی زمین %~% تا فراز آسمان چارمینت جا شود
# 9 گر عنان اختیار خود نهی در دست او %~% لقمه سازد ترا این نفس و اژدرها شود
# 10 گر ز بهر شهوت دنیا در آئی در غضب %~% نفس فرعونت در آتش از ره دریا شود
# 11 گام نه بر گام مردان رهش مردانه فیض %~% گر همی خواهی که در بزم وصالت جا شود
PageV1P0385
### || [genre: Gh]
# 1 رخ برافروزی دل من شعله اخگر شود  %~% وربپوشانی زمن این هر دوخاکستر شود 
# 2 طاعتش ناقص بماند هر که ابرویت ندید  %~% هر که بسم الله نخواند کار او ابتر شود 
# 3 هر که بنید روی میمون ترا هر بامداد  %~% تا ابد هر روز و هر دم کار او بهتر شود 
# 4 دیده دل هر کرا افتد بخط سبز تو  %~% از طراوت سربسر بوم دلش اخضر شود 
# 5 باغ رویت هر که دید ایمان بجنت آورد  %~% ور بود مؤمن بفردوس برین رهبر شود 
# 6 هر که در هجرت فتد ایمان بدوزخ آورد  %~% ور بود مؤمن بنار ایمانش محکمتر شود 
# 7 هر که بیند لعل نوشین ترا وقت سخن  %~% در حلاوت غرق گردد سربسر شکر شود 
# 8 هر که بیند چشم و ابروی ترا وقت نگاه  %~% خسته و مست اوفتد هم آب و هم آذر شود 
# 9 دل که در بند غمت افتاد شد در یتیم  %~% قطره باران چو افتد در صدف گوهر شود 
# 10 بهر دانش عاشقان را حاجت استاد نیست  %~% هر که ورزد عشق بی استاد دانشور شود 
# 11 ای خوش آنروزی که بازم درره عشق توسر %~% هر که در عشق خدابی سر شود سرورشود 
# 12 من نمیدانم چه باید کرد تا برخاک فیض  %~% کیمیای پرتو لطف تو افتد زر شود 
PageV1P0386
### || [genre: Gh]
# 1 تا بکی این نفس کافر کیش کافرتر شود  %~% تا بچند این دیده بی شرم ننگ سر شود 
# 2 بس فسون خواندم برین نفس دغا فرمان نبرد %~% بس نصیحت کردمش شاید بحق رهبر شود 
# 3 عمر خودرا صرف کردم درفنون علم وفضل %~% تا بود چشم دلم از علم روشن تر شود 
# 4 بر من این علم و هنردرهای رحمت را ببست  %~% دیده هرگز کس کلید قفل قفل در شود 
# 5 گفتم آخر میکنم کاری که بهتر باشد آن  %~% من چه دانستم که آخر کار من بدتر شود 
# 6 ای خدا رحمی بکن بر بنده بیچاره ات  %~% بد بود نیکوش کن نیکوست نیکوتر شود 
# 7 بنده را ارشاد کن شاید رسد در دولتی  %~% هر کرا مرشد تو باشی زآسمان برتر شود 
# 8 آنکه قابل نیست زار شاد تو قابل می شود  %~% ور بود قابل زارشاد تو قابل تر شود 
# 9 دانشی را لطف کن کزوی محبت سرزند  %~% شاید از اکسیر عشقت این مس من زر شود 
# 10 عزم و اخلاصی بده تا معرفت گیرد کمال  %~% معرفت کامل چوشد اخلاص کاملتر شود 
# 11 چو نشود اخلاص کاملتر رسد سلطان عشق  %~% آنچه بود افسار درسربعد از این افسر شود 
# 12 سهل وآسان کی دهددست اینچنین گنجی مگر %~% پای تا سر زاری و افغان چشم تر شود 
# 13 تا نباشد بنده را عزم و اخلاص علی  %~% کی امیرالمومنین و نفس پیغمبر شود 
# 14 سالها باید بگردد آفتاب و مشتری  %~% تا که در برج سعادت نطفه حیدر شود 
# 15 در زمین دل بکار ای فیض تخم معرفت  %~% پس زچشمش آب ده تا ریشه محکمتر شود
# 16 پس بچین از شاخسارش میوه های گونه گون  %~% کز لطافت رشک باغ و جنت و کوثر شود 
PageV1P0387
### || [genre: Gh]
# 1 بتاب عارض تا مهر جان بهار شود %~% بتاب زلفان تا لیل دل نهار شود
# 2 تمام روی تو نتوان بیک نظر دیدن %~% اگرچه بهر نظر چشم کس چهار شود
# 3 ستاره بنما یا هلالی از رویت %~% که قرص بدر خجل آفتاب خوار شود
# 4 بکف نهاده سر خود وصال میخواهم %~% کدام تا بر تو زیندو اختیار شود
# 5 برای دوست بود جانکه در تنست مرا %~% براه دوست فتم چون تنم غبار شود
# 6 بیا که تا غم شبهای هجر عرض کنم %~% که گر بسینه بماند یکی هزار شود
# 7 بیا و درد دل من یکی یکی بشنو %~% تو چون نهی بلبم گوش خوشگوار شود
# 8 دمی چو شاد شوم ان یکاد میخوانم %~% ز شش جهت که مبادا غمی دچار شود
# 9 من و غمیم بهم دشمنان یکدیگر %~% ز کار زار مبادا که کارزار شود
# 10 اگر بوصف در آرم غم فراق ترا %~% ز بان وصف شود شعله دم شرار شود
# 11 رود چو جان ز تنم دل ز غم همان سوزد %~% درون خانه تن شمع این مزار شود
# 12 بنزد دوست روای فیض یک بیک بشمر %~% شمرده گر نشود غصه بیشمار شود
PageV1P0388
### || [genre: Gh]
# 1 دل بستم اندر مهر او تا او برای من شود %~% بیگانه کشتم از دو کون تا آشنای من شود
# 2 مهرش بجان میکاشتم تا بر دهد مهر و وفا %~% دردش بدل می داشتم کاخر دوای من شود
# 3 او را سرا پا من نخست مهر و وفا پنداشتم %~% کی گفتمی کان بی‌وفا جور و جفای من شود
# 4 پروردم آن بالا بناز تا کش شبی در بر کشم %~% کی این گمان بردم که او روزی بلای من شود
# 5 گفتم نخواهد کرد او بر من کسی را اختیار %~% کی گفتم او را مدعی آخر بجای من شود
# 6 گشتم بدل خار غمش کارد گل شادی ببار %~% در خاطرم کی میخلید کو غم فزای من شود
# 7 گفتم تواند بود فیض در خدمتت بندد کمر %~% گفتا شود تاج سران گر خاک پای من شود
PageV1P0389
### || [genre: Gh]
# 1 یار اگر آشنا شود چه شود %~% بخت اگر یار ما شود چه شود
# 2 گر ز خمخانه می وصلش %~% جرعه قسم ما شود چه شود
# 3 گر دل خسته مرا ای جان %~% غمزه‌ات غمزدا شود چه شود
# 4 نفسی گر بر آورم با تو %~% تا دل از غصه وا شود چه شود
# 5 در ره چون تو غمگساری اگر %~% دل و جانم فدا شود چه شود
# 6 مرغ روحم که طایر قدس است %~% زین قفس گر رها شود چه شود
# 7 چون حجاب من از منست اگر %~% این من از من جدا شود چه شود
# 8 این سبو بشکند درین دریا %~% بحر بی‌منتها شود چه شود
# 9 فیض از هر دو کون بیگانه %~% با تو گر آشنا شود چه شود
PageV1P0390
### || [genre: Gh]
# 1 عشق توبه شکستیم تا دگر چه شود %~% دلی بعهد تو بستیم تا دگر چه شود
# 2 شدیم باز گرفتار دانه خالی %~% ز دام توبه بجستیم تا دگر چه شود
# 3 بیک نگاه که کردی ز خویشتن رفتم %~% ز چشم مست تو مستیم تا دگر چه شود
# 4 گرفته ساغر می ترک زاهدی کردیم %~% شراب خانه نشستیم تا دگر چه شود
# 5 عنان به مستی دادیم تا چه پیش آید %~% ز هوشیاری رستیم تا دگر چه شود
# 6 فکنده سبحه ز دست در هوای مغبچکان %~% بسو منات نشستیم تا دگر چه شود
# 7 برای آنکه مگر با خدای پیوندیم %~% ز هر دو کون گسستیم تا دگر چه شود
# 8 نبود غیر دلی فیض را و آنرا هم %~% بشست زلف تو بستیم تا دگر چه شود
PageV1P0391
### || [genre: Gh]
# 1 گر پذیری تو ز من جان چه شود %~% کار بر من کنی آسان چه شود
# 2 دل ز من بردی و جان شد مشتاق %~% گر فدای تو شود جان چه شود
# 3 برقع از روی چو مه بر گیری %~% تا شوم واله و حیران چه شود
# 4 از گلستان رخ و زلف تو من %~% گر بچینم گل و ریحان چه شود
# 5 گر دهانرا بسخن بگشائی %~% تا برم قند فراوان چه شود
# 6 ساقی چشم تو گر باده دهد %~% تا خرد مست شود زان چه شود
# 7 فکنی ز آن لب شیرین شوری %~% در نهاد شکرستان چه شود
# 8 بر لبم لب بنهی تا آبی %~% کشم از چشمه حیوان چه شود
# 9 گره از زلف اگر بگشائی %~% تا شود خلق پریشان چه شود
# 10 سر فیض ار بودت تا از تو %~% شودش کار بسامان چه شود
# 11 بنوازی تو اگر موری را %~% تا شود رشک سلیمان چه شود
PageV1P0392
### || [genre: Gh]
# 1 رو بحق آوری ای جان چه شود %~% نروی همره شیطان چه شود
# 2 راه بیراه هوا چند روی %~% روی اندر ره ایمان چه شود
# 3 راه تقوی و ورع گر سپری %~% پند گیری تو ز قرآن چه شود
# 4 از هوس سر بهوا تا کی و چند %~% گر کنی کار بفرمان چه شود
# 5 خویش را گر تو بطاعت بندی %~% بگسلی رشته عصیان چه شود
# 6 توبه‌ها چند کنی و شکنی %~% نکنی گر تو گناهان چه شود
# 7 اول اندیشه کنی تا آخر %~% نشوی زار و پشیمان چه شود
# 8 از دل ار خار هوس دور کنی %~% تا بروید گل و ریحان چه شود
# 9 گر بخلقانی و قرصی سازی %~% ندهی زحمت خلقان چه شود
# 10 گر گذاری بریاضت تن را %~% کم کنی طعمه کرمان چه شود
# 11 جان و دل چند دهی درد خری %~% گر گرائی سوی درمان چه شود
# 12 فیض بیهوده کنی جان تا کی %~% جان دهی در ره جانان چه شود
PageV1P0393
### || [genre: Gh]
# 1 شود شود که دلم سوی حق ربوده شود %~% بجذبه همه اخلاق من ستوده شود
# 2 شود شود که روان سوی حق روان گردد %~% بساق عرش دو دست امید سوده شود
# 3 شود شود نفسی دیده دلم در عرش %~% بناز بالش برد الیقین غنوده شود
# 4 شود شود که رسد بوی حق ز سوی یمن %~% چنانکه هوش ز سر جان ز تن ربوده شود
# 5 شود شود که بجائی رسم ز رفعت قدر %~% که آسمان و زمینم چو دود توده شود
# 6 شود شود که مصیقل شود بعلم و عمل %~% غبار شرک ز مرآت جان زدوده شود
# 7 شود شود که عبودیتم شود خالص %~% بصدق بندگی اخلاصم آزموده شود
# 8 شود شود که نسیمی ز کوی دوست وزد %~% ز روی چهره جان پرده‌ها گشوده شود
# 9 شود شود که بر افتد حجاب نا سوتم %~% جمال شاهد لاهوتیم نموده شود
# 10 شود شود که بمفتاح عشق و دست نیاز %~% دری ز عالم غیبم بدل گشوده شود
# 11 شود شودکه کشم سرمه ز نور یقین %~% بود که بینش چشم دلم فزوده شود
# 12 شود شود که شود فیض یکنفس خاموش %~% بود ز عالم بالا سخن شنوده شود
PageV1P0394
### || [genre: Gh]
# 1 ز نکتهای بیانت خرد فزوده شود %~% ز لطف‌های نهانت نبوده بوده شود
# 2 چو نکته شنوم زان دهان پنهانی %~% دری ز غیب بروی دلم گشوده شود
# 3 به گوهر سخنی زان لب عقیق مرا %~% هزار عقده مشکل ز دل گشوده شود
# 4 جمال شاهد غیبی بچشم حق بینان %~% عیان در آئینه طلعتت نموده شود
# 5 نموده چهره در آئینه جمالت حق %~% که صدق بندگیم در تو آزموده شود
# 6 اگر نهی ز سر لطف بر سرم دستی %~% ز رفعت این سر پستم بچرخ سوده شود
# 7 بیا و این ید بیضا بسینه من نه %~% بود ز زنگ کدورت دلم زدوده شود
# 8 جمال تو ز سر اهل دل رباید هوش %~% بمن نمای که هوشم ز سر ربوده شود
# 9 خوشا دمی که بیک جلوه‌ام کنی بی‌خود %~% نبوده بوده مرا بوده‌ام نبوده شود
# 10 سرم چو خاک شود بر سر رهی افتم %~% بود گذر کنی آنجا بپات سوده شود
# 11 ز زلفهای بلندت خرد ز دست رود %~% ز حلقهای کمندت جنون فزوده شود
# 12 گهی هلال و گهی بدر در سر زلفت %~% نماید ار بنسیمی زهم گشوده شود
# 13 بچشم پاک چو بیند بروی خوب تو فیض %~% جمال شاهد لاریبیش نموده شود
# 14 زبان به بندم از این پس ز گفتگو شاید %~% ز پسته شکرینت سخن شنوده شود
PageV1P0395
### || [genre: Gh]
# 1 شود که از دهنت بوسه ربوده شود %~% شود که از دل من عقده گشوده شود
# 2 شود که فاش شود سر آن دهان نهان %~% ز تنگنای عدم نکته شنوده شود
# 3 شود که دل ز وصالت بمدعا برسد %~% غبار حسرت ازین آینه زدوده شود
# 4 شود که تیغ کشی و بدارمت گردن %~% توجه تو و عشق من آزموده شود
# 5 شود که بر قدمت سر نهم بزاری زار %~% ترحمی که بدل داری آن نموده شود
# 6 شود که بار دهی تا که سر نهم برهت %~% بخاک راهگذار تو جبهه سوده شود
# 7 شود که آتش عشقت بسوزد این تن من %~% برهگذار تو خاک سیاه توده شود
# 8 شود که دست امیدم بمدعا برسد %~% ز کار بسته من عقدها گشوده شود
# 9 محال باشد ای فیض این که عاشق را %~% بدن به بستر راحت دمی غنوده شود
PageV1P0396
### || [genre: Gh]
# 1 جور ز حد ببر مگو جور زیاد میشود %~% از نظری بروی تو جور تو داد میشود
# 2 جور و جفا ز تو رواست هرچه تو میکنی بجاست %~% گر تو همه وفا شوی حسن کساد میشود
# 3 جور و وفا بهم خوش و مهر و جفا بهم نکوست %~% هست جفا صلاح حسن گرنه فساد میشود
# 4 لطف نهان بجلوه آر تا برود دلم ز کار %~% حسن چو جلوه میکند عشق زیاد میشود
# 5 نیست مرا بجز تو کس مونس من توئی و بس %~% غم بدلم چو میرسد دل بتو شاد میشود
# 6 برک و نوای من توئی باد صبای من توئی %~% عقده غنچه دلم از تو گشاد میشود
# 7 چون تو بیاد آئیم خود بروم زیاد خود %~% فیض در آن زمان همه معنی یاد میشود
PageV1P0397
### || [genre: Gh]
# 1 خواست دلم که ماتمم سور شود نمیشود %~% از سرم آتش هوا دور شود نمیشود
# 2 از سر بوالهوس هوس جز غم عشق کی برد %~% ظلمت شب بغیر روز نور شود نمیشود
# 3 مهر بتان دلفریب عقل ز سر نمی‌برد %~% مستی باده هوس شور شود نمیشود
# 4 آنکه چشید ذوق می میل بزهد کی کند %~% دیده که دید روی دوست کور شود نمیشود
# 5 زاهد خشک را شراب مست کند نمیکند %~% دیو بصحبت ملک حور شود نمیشود
# 6 زاهد اگر ز بهر خلد شعله شود دلش چه سود %~% هر حجری ز آتشی طور شود نمیشود
# 7 خوی بدی چه جا گرفت می نرود بپند کس %~% مار چگونه از فسون مور شود نمیشود
# 8 دوش دلم ز بار خلق کاش رهد نمی‌رهد %~% پای گران ز سر مرا دور شود نمیشود
# 9 یار بوعده گهی خاطر فیض خوش کند %~% ماتم من بدین فسون سور شود نمیشود
PageV1P0398
### || [genre: Gh]
# 1 بی‌دل و جان بسر شود بی‌تو بسر نمی‌شود %~% بی دو جهان بسر شود بی‌تو بسر نمی‌شود
# 2 بی‌سر و پا بسر شود بی‌تن و جان بسر شود %~% بی من و ما بسر شود بی‌تو بسر نمی‌شود
# 3 درد مرا دوا توئی رنج مرا شفا توئی %~% تشنه‌ام و سقا توئی بی‌تو بسر نمی‌شود
# 4 در دل و جان من توئی گنج نهان من توئی %~% جان و جهان من توئی بی‌تو بسر نمی‌شود
# 5 یار من و تبار من مونس غمگسار من %~% حاصل کار و بار من بی‌تو بسر نمی‌شود
# 6 جان بغمت کنم گرو تن شود ار فنا بشو %~% هر چه بجز تو گو برو بی‌تو بسر نمی‌شود
# 7 غیر تو گو برو بیاد غیر تو گو برو زیاد %~% بی‌تو مرا دمی مباد بی‌تو بسر نمی‌شود
# 8 کوثر و حور گو مباش قصر بلور گو مباش %~% حله نور گو مباش بی‌تو بسر نمی‌شود
# 9 کوثر و حور من توئی قصر بلور من توئی %~% حله نور من توئی بی‌تو بسر نمی‌شود
# 10 شربت و ‌آب گو مباش نقل و نبات گو مباش %~% راحت و خواب گو مباش بی‌تو بسر نمی‌شود
# 11 آب حیات من توئی فوز و نجات من توئی %~% صوم و صلوه من توئی بی‌تو بسر نمی‌شود
# 12 عمر من و حیات من بود من و ثبات من %~% قند من و نبات من بی‌تو بسر نمی‌شود
# 13 هول ندای کن کند نخل مرا ز بیخ و بن %~% هجر مرا تو وصل کن بی‌تو بسر نمی‌شود
# 14 گر ز تو رو کنم بغیر ور بتو رو کنم ز غیر %~% جانب تست هر دو سیر بی‌تو بسر نمی‌شود
# 15 گر ز برت جدا شوم یا ز غمت رها شوم %~% خود تو بگو کجا روم بی‌تو بسر نمی‌شود
# 16 فیض ز حرف بس کند پنبه درین جرس کند %~% ذکر تو بی نفس کند بی‌تو بسر نمی‌شود
PageV1P0399
### || [genre: Gh]
# 1 ای دل مخواه کام که حاصل نمیشود  %~% حق از برای کام تو باطل نمیشود 
# 2 لذت شناس نیست که از دوست غافلست  %~% لذت کسی شناخت که غافل نمیشود 
# 3 تا جا گرفته عشق تو در سینه یک نفس  %~% از دل خیال روی تو زایل نمی شود 
# 4 زنده است انکه در ره تو می شود شهید  %~% مرده است آنکه بهر تو بسمل نمیشود 
# 5 رو دل بدست آر بسعی از گداز تن  %~% تن در گذار تا ندهی دل نمی شود 
# 6 تن گردهی بآنچه نوشته است در ازل  %~% رنجی که میرسد به تو باطل نمیشود 
# 7 عاقل اگر به عشق دهد دل میسر است  %~% عاشق ولی بموعظه عاقل نمی شود 
# 8 جاهل اگر رود زپی علم می شود  %~% عالم محقق است که جاهل نمی شود
# 9 ای فیض راه میکده عشق بیش گیر  %~% دل بی طواف میکده کامل نمیشود
PageV1P0400
### || [genre: Gh]
# 1 دل گر غمین شود شده باشد چه می‌شود %~% جان گر حزین شود شده باشد چه می شود
# 2 عشقش چو گرم کرد و بر افروخت سینه را %~% آه آتشین شود شده باشد چه می شود
# 3 از غم چو شاد میشود این دل گر آن نگار %~% دل آهنین شود شده باشد چه می شود
# 4 گفتی که با تو بر سر ناز و کرشمه است %~% گو اینچنین شود شده باشد چه می شود
# 5 جان بسته بلاست جگر دوز غمزه %~% گر دلنشین شود شده باشد چه می شود
# 6 ما را بس است یار اگر جای زاهدان %~% خلد برین شود شده باشد چه می شود
# 7 بس مرد عشق را همه جانها بلب رسید %~% فیض ار چنین شود شده باشد چه میشود
PageV1P0401
### || [genre: Gh]
# 1 جان از لطافت بدنش تازه می‌شود %~% دل از حلاوت سخنش تازه می‌شود
# 2 هر دم حیات تازه از آن خط بدل رسد %~% گوئی که دم بدم چمنش تازه می‌شود
# 3 او میکند تبسم و من میروم ز خود %~% مستیم هر دم از دهنش تازه می‌شود
# 4 چون غنچه بیندم شکفد چون گل از نشاط %~% گوئی که دل ز حزن منش تازه می‌شود
# 5 تا بشکند دلم شکند زلف دم بدم %~% در دل جراحت از شکنش تازه می‌شود
# 6 گل گل شگفته میشود از روی نازکش %~% جائی چه بشنود سخنش تازه می‌شود
# 7 چون در خیال کس گذرد لطف آن ذقن %~% در دم طراوت ذقنش تازه می‌شود
# 8 یکبار هر که در رخ خوبش نظر فکند %~% یابد دلش روان و تنش تازه می‌شود
# 9 بگذار فیض حرف بتان از خدا بگو %~% جان از خدا و از سخنش تازه میشود
PageV1P0402
### || [genre: Gh]
# 1 نهادم سر بفرمانش بکن گوهر چه میخواهد %~% سرم شد گوی چوگانش بکن گوهر چه میخواهد
# 2 کند گر هستیم ویران زند گر بر همم سامان %~% من و حسن بسامانش بکن گوهر چه میخواهد
# 3 اگر روزم سیه دارد و گر عمرم تبه دارد %~% من و زلف پریشانش بکن گوهر چه میخواهد
# 4 ز دست من چه میآید مگر مسکینی و زاری %~% زدم دستی بدامانش بکن گوهر چه میخواهد
# 5 دل و جانم اگر سوزد ز تاب آتش قهرش %~% من و لطف فراوانش بکن گوهر چه میخواهد
# 6 شنیدم گفت میخواهم سرش از تن جدا سازم %~% سر و تن هر دو قربانش بکن گوهر چه میخواهد
# 7 نباشد گر روا دردین که خون عاشقان ریزند %~% بلا گردان ایمانش بکن گوهر چه میخواهد
# 8 اگر دل میبرد از من و گر جان میکشد از تن %~% فدا هم این و هم آنش بکن گوهر چه میخواهد
# 9 ترا ای فیض کاری نیست با دردی کزاو آید %~% باو بگذار درمانش بکن گوهر چه میخواهد
PageV1P0403
### || [genre: Gh]
# 1 عشق بدل گاه درد گاه دوا میدهد %~% جمله امراض را عشق شفا میدهد
# 2 گاه دوا را دهد خاصیت درد و غم %~% گاه دگر درد را طبع دوا میدهد
# 3 این صدف چشم من گاه گهر ریختن %~% همچو دل بحر و کان داد سخا میدهد
# 4 هست درو بحرها موج زنان وین عجب %~% بحر بود در صدف عشق چها میدهد
# 5 دم بدم اندوه و غم بر سر هم می‌نهم %~% باز دل تنگ را وسعت جا میدهد
# 6 حاصل ایام عمر هر چه بود غیر دوست %~% دین و دل و عقل و هوش کل بفنا میدهد
# 7 هر دمی از فیض جان گیرد و بازش دهد %~% آنکه ستاند دگر باز چرا میدهد
PageV1P0404
### || [genre: Gh]
# 1 علی الصباح نوید هو الغفور رسید  %~% شراب در تن مخمور جان تازه دمید 
# 2 شراب مست درآمد که اینک آوردم  %~% نوید مغفرت از حضرت غنی حمید 
# 3 نذیر خوف برون رفت از دل مخمور  %~% بشیر باده در آمد زخم بسر دوید 
# 4 بعضو عضو زسر تا به پا بشارت داد  %~% بجز و جزو تن و جان و دل رسید نوید 
# 5 نوای ابشر مطرب نواخت کاینک عود  %~% صلای اشرب ساقی بداد کاینک عید 
# 6 کسی که منع من از باده کرد جامم داد  %~% کسی که منکر مستیم بود مستم دید 
# 7 بچشم خویش کنون دید و منع نتوانست  %~% شراب خوردن ما را که محتسب نشنید 
# 8 دلی که بودش از راه اتقواالله بیم  %~% در آمد از در لاتقنطوا درو امید 
# 9 زبیم روز جزا گر تهی شدش قالب  %~% زساغر پرامید زنده شد جاوید 
# 10 خرد که بود به زندان دیو و دد در بند  %~% کنون بمقصد صدق ملیک آرامید 
# 11 روان که بود درین کهنه دیر افتاده  %~% کفش بهمت ساقی بساق عرش رسید 
# 12 تنی که بود ززقوم دیو دردی کش  %~% زدست حور و ملایک شراب ناب کشید 
# 13 سری که بود لگدکوب چرخ مردم خوار  %~% ببال عشق و طرب تا ببام عشق پرید
# 14 کجا فراق و کجا آنکه از دم رحمان %~% زجانب یمنش نفخه وصال وزید
# 15 ازینمقوله مزن دم دگر زبان در کش  %~% که فیض را سخن بیخودی دراز کشید
PageV1P0405
### || [genre: Gh]
# 1 بیا بیا که نوید از جناب دوست رسید  %~% که عید تو منم و عود مینماید عید 
# 2 محال دیو مده در دلت ملک آمد  %~% مباش غافل و وقت قدوم دوست رسید 
# 3 نداری ار تو دل قابل نزول ملک  %~% بیا زمن بخر ان دل کجا توانش خرید 
# 4 بکوش تا بتوانی اگر چه رفت قلم  %~% شقی شقیست بروز ازل سعید سعید 
# 5 بود که کوشش ما نیز در قلم باشد  %~% تو از سعادت روز ازل مشو نومید 
# 6 بزار بر در رحمان و منتظر میباش  %~% که اینک از یمن قدس نفخه نفخه وزید 
# 7 دلی که جای شیاطین بود در او نه دلست  %~% دل آن بود که بود بر درش رقیب عتید 
# 8 برون شدن نه پسندد دمی ملائک را  %~% درون شدن نگذارد جنود دیو مزید 
# 9 درون خانه دل دیو را چه زهره ورود  %~% خدای هست چو نزدیکتر زحبل ورید 
# 10 شراب تازه کشد دم بدم زجام الست  %~% کسی که یافت حیات ابد زخلق جدید 
# 11 خموش چون شود از گفتن بلی آنکو  %~% بگوش هوش خطاب الست از تو شنید 
# 12 شهود عشق زنجوای نحن اقرب مست  %~% جنود زهد ینادون من مکان بعید 
# 13 ونحن اقرب خط مقربی باشد  %~% که قرب را ز ره خویش میتواند دید 
# 14 ولیس ذلک الا لمن زجا و غدی  %~% و لیس ذالک الا لمن یخاف و عید
# 15 بیمن فیض هدایت گرفت عالم را  %~% که رهنمای کسانست از ضلال بعید
PageV1P0406
### || [genre: Gh]
# 1 دلم از کشمکش خوف و رجا بسکه طپید %~% همگی خون شد واز رهگذر دیده چکید
# 2 مالک‌الملک بزنجیر مشیت بسته است %~% تا نخواهد سر موئی نتواند جنبید
# 3 خواهشش داد مرا خواهش هر نیک و بدی %~% تا که دل کرد برغبت گنه و می‌لرزید
# 4 چو کنم گر ننهم سر به قضا و برضا %~% سخطم را نبود عائده غیر مزید
# 5 هر بدی سر زند از من همه از من باشد %~% لیس ربی و له الحمد بظلام عبید
# 6 بار الها قدم دل بره راست بدار %~% تا بهر گام مر او را رسد از قرب نوید
# 7 پیش از آنی که کند طایر جانم پرواز %~% گر بقربم بنوازی نبود از تو بعید
# 8 نا امیدم مکن از دولت وصلت ای دوست %~% که ز تو غیر تو دانی که ندارم امید
# 9 فیض را از می وصلت قدحی ده سرشار %~% تا که در مستی عشق تو بماند جاوید
PageV1P0407
### || [genre: Gh]
# 1 مژده از هاتف غیبم رسید %~% قفل جهانرا غم ما شد کلید
# 2 گوی ز میدان سعادت ربود %~% هر که غم ما بدل و جان خرید
# 3 صاف می عشق ننوشد مگر %~% آنکه ز هستیش تواند برید
# 4 آنکه ازین باده بنوشد زند %~% تا با بد نعره هل من مزید
# 5 سیر نگردد بسبو یا بخم %~% کار وی از جام بدریا کشید
# 6 تا چه کند در دل و در جان مرد %~% نشاه این باده چو در سر دوید
# 7 ساقی از آن نشاه تجلی کند %~% عاشق بیچاره شود نابدید
# 8 حد و نهایت نبود عشق را %~% کی برسد وصف شه بی‌نذید
# 9 کوش که تا صاحب معنی شوی %~% فیض نسازد بتو گفت و شنید
PageV1P0408
### || [genre: Gh]
# 1 هر که روی تو ندید از دو جهان هیچ ندید %~% هر که نشنید ز تو هیچ کلامی نشنید
# 2 هر سری کو ز می عشق تو مدهوش نشد %~% چو شنید از ره گوش و ز ره چشم چو دید
# 3 از ازل تا به ابد در دو جهان گرسنه ماند %~% هر که از مائده عشق طعامی نچشید
# 4 تا بشام ابد از رنج خمار ایمن شد %~% هر که در صبح ازل ساغری از عشق چشید
# 5 آب حیوان که حضر در ظلماتش میجست %~% بجز از عشق نبود این خبر از غیب رسید
# 6 غیر عشق و غم عشق از دو جهان هیچ متاع %~% مردم چشم و دل اهل بصیرت نگزید
# 7 هر که در بحر غم عشق فروشد چون فیض %~% نه بکس نی ز کسی زهد فرو شد نه خرید
PageV1P0409
### || [genre: Gh]
# 1 خدای عزوجل گر ببخشدم شاید %~% سزای بندگیش چون ز من نمی‌آید
# 2 بهر چه بستم جز حق شکسته باز آمد %~% دل مرا بجز از یاد حق نمی‌شاید
# 3 برای توشه عقبی بسی نمودم سعی %~% ز من نیامد کاری که آن بکار آید
# 4 ز بیم آنکه مبادا خجل شود فردا %~% دلم بطاعتی امروز می نیاساید
# 5 نرفته‌ام بره حق چنانکه باید رفت %~% نکرده هیچ عبادت چنانکه می‌باید
# 6 مگر بهیچ ببخشند جرم هیچان را %~% ز هیچ هیچ نیابد ز هیچ هیچ آید
# 7 تمام روز درین غم بسر برم که صباح %~% برای من شب آبستنم چه می‌زاید
# 8 دلم رمید وز من بهتری نمی‌یابد %~% اگر دو چار گردد بگوش باز آید
# 9 حدیث واعظ پر گو نه در خور فیض است %~% بیا بخوان غزلی تا دلم بیاساید
PageV1P0410
### || [genre: Gh]
# 1 در سر چو خیال تو درآید %~% درهای فرح برخ گشاید
# 2 هرگاه به یاد خاطر آئی %~% فردوس برین بخاطر آید
# 3 نام تو چو بر زبان رانم %~% هر موی زبان شود سراید
# 4 جان را بخشد حیات تازه %~% پیکی که ز جانب تو آید
# 5 چشم از خط نامه نور گیرد %~% جان فیض ز معنیش رباید
# 6 تا دیده بخون دل نشوئی %~% حاشا که دوست رخ نماید
# 7 چشم نگریسته در اغیار %~% آن حسن و جمال را نشاید
# 8 تا دل نکنی ز غیر خالی %~% در وی دلدار در نیاید
# 9 حق در دل آن کند تجلی %~% کاین آینه از سوی زداید
# 10 چشمی که گذر کند ز صورت %~% معنیش جمال می‌نماید
# 11 چشم سر و سر گشوده دارم %~% تا او ز کدام در در آید
# 12 چون فیض دل شکسته دارد %~% او را رسد ار غمی سراید
PageV1P0411
### || [genre: Gh]
# 1 شکر تو چسان کنم که شاید %~% از جز تو ثنای تو نیاید
# 2 گر هم نکنم ثنا چه گویم %~% نطقم بچه کار دیگر آید
# 3 آن لب که ثنای تو نگوید %~% آخر بچه خوشدلی گشاید
# 4 آندست که دامنت نگیرد %~% از بهر چه زاستین برآید
# 5 آن پای که در رهت نپوید %~% سر که رود و بر که آید
# 6 آن سر که هوای تو ندارد %~% بر تن بکدام امید باید
# 7 آندل که درو محبتت نیست %~% در سینه چو نغمه می‌سراید
# 8 آن جان که ز تو نشان ندارد %~% حقا که بجای تن نشاید
# 9 آن دیده که دیده روی خوبت %~% بر غیر چگونه میگشاید
# 10 آن گوش که نام تو شنیده %~% چون حرف دگر در آن درآید
# 11 از فیض تو پای تا سر فیض %~% هر لحظه محبتی فزاید
# 12 آنم که سراسر وجودم %~% پیوسته بحمد تو سراید
PageV1P0412
### || [genre: Gh]
# 1 زاهدم گفت زهد می‌باید %~% از من این کارها نمی‌آید
# 2 جام می گیرم ار بکف گیرم %~% شاهدی گر کشم ببر شاید
# 3 زهد جز اهل عقل را نسزد %~% رند را جام باده می‌باید
# 4 من و مستی و عشق مه رویان %~% ناصحم بهر خویش می‌لاید
# 5 آنچه باید نمی‌توانم کرد %~% کنم از دستم آنچه می‌آید
# 6 داده‌ام خویش را بدست بتان %~% میکشم آنچه بر سرم آید
# 7 خویش را وقف شاهدان کردم %~% تا شهیدم کنند و جان پاید
# 8 گر کشندم بلطف می‌زیبد %~% ور کشندم بقهر می‌شاید
# 9 بر سر عاشقان خود این قوم %~% هر چه آرند شاید و باید
# 10 خوشتر از شهدو شکرست ای فیض %~% زهر کز دست دوستان آید
PageV1P0413
### || [genre: Gh]
# 1 زهد و تقوی ز من نمی‌آید %~% میکنم آنچه عشق فرماید
# 2 کرده‌ام خویش را بدو تسلیم %~% میکند با من آنچه می‌باید
# 3 بکف عشق داده‌ام خود را %~% کشدم خواه و خواه بخشاید
# 4 دم بدم صور عشق در دل من %~% عقده را به نفخه بگشاید
# 5 هر نفس از جهان جان دل را %~% شاهدی تازه روی بنماید
# 6 هر صباحی بتازگی شوری %~% شب آبست عاشقان زاید
# 7 جان فزون میشود ز شورش عشق %~% تن اگر چه ز غصه فرساید
# 8 عشق تن گیرد و روان بخشد %~% عشق کل کاهد و دل افزاید
# 9 فیض هر دو ز غیب معنی بکر %~% آورد نظم تازه ار آید
PageV1P0414
### || [genre: Gh]
# 1 جان سوخته روئیست پروانه چنین باید %~% دل شیفته روئیست پروانه چنین باید
# 2 تا لب نهدم بر لب جان میرسدم بر لب %~% احسنت زهی باده پیمانه چنین باید
# 3 گه مست زناسوتم گه غرفه لاهوتم %~% گاه از خم و گه دریا مستانه چنین باید
# 4 چشم تو کند مستم لعلت برد از دستم %~% هر جام مئی دارد میخانه چنین باید
# 5 سر مست ز ساغر گشت دل واله دلبر گشت %~% تن بیخبر از سرگشت مستانه چنین باید
# 6 زلفت ره دینم زد ابرو ره محرابم %~% ایمان بتو آوردم بتخانه چنین باید
# 7 در دل چو وطن کردی جا در تن من کردی %~% جانم بفدا بادت جانانه چنین باید
# 8 جز جان من و جز دل جائی کنی ار منزل %~% افغان کنم و نالم حنانه چنین باید
# 9 در آتش عشقت‌ فیض میسوزد و میسازد %~% تا جان برهت بازم پروانه چنین باید
PageV1P0415
### || [genre: Gh]
# 1 عاشقی را جگری می‌باید %~% احتمال خطری می‌باید
# 2 نتوان رفت در این ره با پای %~% عشق را بال و پری می‌باید
# 3 گریه نیم شبی در کار است %~% دود آه سحری می‌باید
# 4 دیده را آب ده از آتش دل %~% عشق را چشم تری می‌باید
# 5 نبری پی سوی بی‌نام و نشان %~% خبری یا اثری می‌باید
# 6 از تو تا اوست رهی بس خونخوار %~% راه رو را جگری می‌باید
# 7 تو نه مرد چنین دریائی %~% رند شوریده سری می‌باید
# 8 بر تنت بار ریاضت کم نه %~% روح را لاشه خری می‌باید
# 9 دست در دامن آگاهی زن %~% سوی او راهبری می‌باید
# 10 نتوانی تو بخود پی بردن %~% مرد صاحب نظری می‌باید
# 11 چشم و گوش تو بشرک آلوده است %~% چشم و گوش دگری می‌باید
# 12 هست هر قافله را سالاری %~% هر کجا باست سری می‌باید
# 13 ناز پرورد کجا عشق کجا %~% عشق را شور و شری می‌باید
# 14 چون مگس چند زند بر سر دست %~% فیض را لب شکری می‌باید
# 15 عاقبت نخل امید ما را %~% از وصال تو بری می‌باید
PageV1P0416
### || [genre: Gh]
# 1 هر دل که عشق ورزد از ما و من برآید %~% کوشم بجان درین کار تا جان ز تن برآید
# 2 از عشق نیست خوشتر گشتم جهان سراسر %~% سوی یقین گر آید از شک و ظن برآید
# 3 زهر فراق نوشم بهر وصال کوشم %~% حکمش بجان نیوشم تا کام من برآید
# 4 گر سر دهم نفس را آتش فتد در افلاک %~% گر در چمن کشم آه دود از چمن برآید
# 5 گر آتش نهانم پیدا شود بمحشر %~% دوزخ بسوزد از رشک دودش ز تن برآید
# 6 گر روی تو به بینم هنگام جان سپردن %~% قبرم بهشت گردد نور از کفن برآید
# 7 بر باد بوی زلفت ار جان شود ز قالب %~% سنبل ز خاک قبرم مشک از بدن برآید
# 8 حمد تو می نگارم بر لوح هر هوائی %~% شکر تو میگذارم هر جا سخن برآید
# 9 گر شعر فیض خواند واعظ فراز منبر %~% بس آه آتش افروز از مرد و زن بر آید
PageV1P0417
### || [genre: Gh]
# 1 زهر فراق نوشم تا کام من برآید %~% بهر وصال کوشم تا جان ز تن برآید
# 2 دل بر جفا نهادم تا میتوان جفا کن %~% از جان کشم جفایت تا کام من برآید
# 3 تخم وفات در جان کشتم که چون بمیرم %~% شام وفا پس از مرگ از خاک من برآید
# 4 گر بی‌وفاست معشوق کان وفاست عاشق %~% عاشق وفا کند تا از خویشتن برآید
# 5 وقف تو کرده‌ام من جان و دل و سر و تن %~% در خدمتم سراپا تا جان ز تن برآید
# 6 هر کو سفر گزیند تا مقصدی بیابد %~% باید غریب گردد ز اهل و وطن برآید
# 7 چون در سفر تو باشی صد جان فدای غربت %~% گر ره‌زنی تو مقصود از راهزن برآید
# 8 در حضرتت برد فیض پیوسته ظن نیکو %~% انجاح هر مهمی از حسن و ظن برآید
PageV1P0418
### || [genre: Gh]
# 1 بیاد یار در خلوت نشستم تا چه پیش آید %~% ره اغیار را بر خویش بستم تا چه پیش آید
# 2 چو دیدم پای سعی خویش در ره بسته بگشایم %~% بسوی رحمت حق هر دو دستم تا چه پیش آید
# 3 چشیدم در ازل یکجرعه از خمخانه عشقش %~% هنوز از نشأه آن باده مستم تا چه پیش آید
# 4 بت من هستی من بود تا دانستم این معنی %~% به نیروی یقین این بت شکستم تا چه پیش آید
# 5 گشودم از میان خویشتن ز نار شیطان را %~% کمر در خدمت الله بستم تا چه پیش آید
# 6 ندیدم چون کسی را غیر حق کاری تواند کرد %~% امید از ما سوای حق گسستم تا چه پیش آید
# 7 شکستم آرزوی نفس را در کام جان یکیک %~% ز دست نفس و شیطان هر دو جستم تا چه پیش آید
# 8 بقرص نان خلقانی قناعت کردم از دنیا %~% ز حرص آز و رنج خلق رستم تا چه پیش آید
# 9 بصورت کار من شد پیش و در معنیش پس دیدم %~% ازینمعنی بصورت پس نشستم تا چه پیش آید
# 10 خجل گشتم ازین گفتار بی کردار و بس کردم %~% دهان خویش را چون فیض بستم تا چه پیش آید
PageV1P0419
### || [genre: Gh]
# 1 بشارت کز لب ساقی دگر می صاف می‌آید %~% صفای سینه داده بر سر انصاف می‌آید
# 2 رسید این مژده از بالا بشارت ده حریفان را %~% که عنقای می صافی ز کوه قاف می‌آید
# 3 همه عالم ز یک می مست لیکن اختلافی هست %~% ز عاشق نیستی خیزد ز زاهد لاف می‌آید
# 4 ز یکجا مست مستیها تفاوت شد ازین پیدا %~% که زاهد می‌کشد دردی و ما را صاف میآید
# 5 نمی‌باشد دل بیغش نماند از صاف جز نامی %~% بگوش از صافی صوفی همین او صاف میآید
# 6 رمید از پیشم آن آهو ولیکن سر خوشم از بو %~% ز آهو گر جدا شد نافه عطر از ناف میآید
# 7 جدا گشتم ز اصل خود چو جزوی کز کتاب افتد %~% ولی شیرازه اجزا از آن صحاف می‌آید
# 8 من بیدل ز دلدارم بسی امیدها دارم %~% بشارتهای بهبودی مرا ز اطراف می‌آید
# 9 کند در لطف اگر غرقم از آن قهار میزیبد %~% بسوزد گر بنار قهر از آن الطاف میآید
# 10 نثار خاک پایش را ندارم رایج نقدی %~% ز من بپذیرد ار قلبی از آن صراف میآید
# 11 مرا در راه عشق او بسی افتاد مشگلها %~% کند گر مشکلاتم حل از آن کشاف میآید
# 12 سزد ار هر کسی کاری کند هر حاملی یاری %~% ز خوبان ترک انصاف و ز ما انصاف میآید
# 13 بده ساقی می بیغش که چون از صاف سر خوش شد %~% بدل از عالم بالا معانی صاف می‌آید
# 14 سر غوغا ندارد فیض ملا گفتگو کم کن %~% ز اهل دل بیاید آنچه از اجلاف میآید
PageV1P0420
### || [genre: Gh]
# 1 سینه را چاک چاک خواهم دید %~% لشگر غم هلاک خواهم دید
# 2 خلوتم با تو دست خواهد داد %~% بزم از اغیار پاک خواهم دید
# 3 با تو یکچند شاد خواهم زیست %~% غیر را غصه ناک خواهم دید
# 4 بر لبم چون نهی لب میگون %~% سر روحی فداک خواهم دید
# 5 عاقبت جان بوصل خواهم داد %~% رمز هذا بذاک خواهم دید
# 6 زان لب و چشم مست خواهم شد %~% حسرت جان اتاک خواهم دید
# 7 کامم از تو حصول خواهد یافت %~% بر درت فیض خاک خواهم دید
PageV1P0421
### || [genre: Gh]
# 1 یاران ز چشم دل برخ یار بنگرید %~% بلبل شوید و رونق گلزار بنگرید
# 2 تا کی ز چشم عقل نظر در اثر کنید %~% عاشق شوید و صانع آثار بنگرید
# 3 خود را چو ما بعشق سپارید در رهش %~% بیخود شوید و لذت دیدار بنگرید
# 4 از پای تا بسر همگی دیدها شوید %~% حسن و جمال دلکش دلدار بنگرید
# 5 زین آب و خاک تیره بپوشید چشم سر %~% وز چشم سر بمنبع انوار بنگرید
# 6 دکان جان و دل بگشائید در عمش %~% اقبال کار و رونق بازار بنگرید
# 7 از سو ز جان متاع فراوان کنید غرض %~% ز الله اشتراش خریدار بنگرید
# 8 تاریک و تیره درهم و آشفته و دراز %~% در زلف یار حال شب تار بنگرید
# 9 چشمی بسوی کلبه احزان ما کنید %~% افغان و نالهای دل زار بنگرید
# 10 گفتار نیک فیض شنیدند برملا %~% در خلوتش بزشتی کردار بنگرید
PageV1P0422
### || [genre: Gh]
# 1 شکر افشان دهانش نگرید %~% لبن آلوده لبانش نگرید
# 2 بنگاهی بجهان جان بخشد %~% حکم بر جان و جهانش نگرید
# 3 خلقی از مستی چشمش مستند %~% می بی کام و دهانش نگرید
# 4 زهر میگیرد از ابرو مژگان %~% سهمگین تیر و کمانش نگرید
# 5 خاطرش با من و رو باد گران %~% سوی من لطف نهانش نگرید
# 6 از لب من سخن او میگوید %~% در بیانم به بیانش نگرید
# 7 زیر هر پرده نهانش بینید %~% پرده هم اوست عیانش نگرید
# 8 فیض دل با حق و رو در خلقست %~% شرح حالش ز بیانش نگرید
# 9 گر ندانید کز اهل درد است %~% درد او در سخنانش نگرید
PageV1P0423
### || [genre: Gh]
# 1 گذشت موسم غم فصل وصل یار رسید %~% نوای دلکش بلبل به نوبهار رسید
# 2 سحاب خرمی آبی بر وی کار آورد %~% نوید عیش بفریاد روزگار رسید
# 3 شگفته شد گل سوری فلک بهوش آمد %~% بیار می بملک مستی هزار رسید
# 4 صبا پیام وصالی ز کوی یار آورد %~% شفا بخسته قراری به بی‌قرار رسید
# 5 قرار گیر دلا مایه قرار آمد %~% کنار باز کن ای جان که آن نگار رسید
# 6 شب فراق به صبح وصال انجامید %~% شکفته شو چو گل ای دل که گلعذار رسید
# 7 فراق دیده مخمور از شراب وصال %~% ز لعل یار به صهبای خوشگوار رسید
# 8 بپای لنگ و دل تنگ رفتم این ره را %~% دلم بیار و روانم بدان دیار رسید
# 9 بسی جفا که ز اغیار بر دلم آمد %~% کنون نماند غمی یار غمگسار رسید
# 10 هر آنچه خواست دلم شد بمدعا حاصل %~% هزار شکر به امید امیدوار رسید
# 11 دعای نیمشب فیض را که رد می‌شد %~% کنون اجابتی از لطف کردگار رسید
PageV1P0424
### || [genre: Gh]
# 1 عیش دنیا بجز خسان نرسید %~% جز ریاضت به عاقلان نرسید
# 2 سود کرد آنکه دل ز دنیا کند %~% مرد آزاده را زیان نرسید
# 3 گشت بیچاره آنکه دنیا خواست %~% هرچه را بست دل بآن نرسید
# 4 سود دنیا زیان زیانش سود %~% زین دو چیزی بعارفان نرسید
# 5 جان عارف گذشت از دو جهان %~% دو جهانش بگرد جان نرسید
# 6 از هوا و هوس کسی نگذشت %~% که بعشرتگه جهان نرسید
# 7 هر که دل در سرای فانی بست %~% همت کوتهش بآن نرسید
# 8 هر که روزی زیاده خواست ز قوت %~% دست جانش بقوت جان نرسید
# 9 هیچکس سر بنان فرو نارد %~% که بنانش بآب و نان نرسید
# 10 هر که دنیا بآخرت نفروخت %~% هم ازین ماند و هم بآن نرسید
# 11 همت هیچکس نشد عالی %~% که بفضل علوشان نرسید
# 12 نتوان شرح این معانی فیض %~% نه بدیعست گر بیان نرسید
PageV1P0425
### || [genre: Gh]
# 1 سوخت هرچند دل بجان نرسید %~% کارد غم به استخوان نرسید
# 2 جان بسی کند و روی یار ندید %~% دست کوشش باستخوان نرسید
# 3 یای خواهش ازین جهان کندم %~% دست کوشش بدان جهان نرسید
# 4 خواستم تا به آسمان برسم %~% دست کوته به نردبان نرسید
# 5 خواستم دل ز غم بپردازم %~% دست رازم بهم زبان نرسید
# 6 غصه این و آن دلم خون کرد %~% قصه دل به این و آن نرسید
# 7 غمگساری نماند در عالم %~% بکسی از کسی فغان نرسید
# 8 از غم جان خبر نشد دل را %~% ناله دل بگوش جان نرسید
# 9 بس دعائیکه از زمین برخواست %~% بازگشت و بآسمان نرسید
# 10 غم پیری نخورد پیر سپهر %~% بفغان دل جوان نرسید
# 11 غم جانی نخورد جانانی %~% دل زاری بدلستان نرسید
# 12 سوخت پروانه شمع رحم نکرد %~% گل بفریاد بلبلان نرسید
# 13 ناله هرچند از دلم افروخت %~% شرری رو به آسمان نرسید
# 14 از خوش آنکسکه تازه آمد و رفت %~% نو بهارش بمهر جان نرسید
# 15 هرکه چون فیض دل ز دنیا کند %~% بره عقبیش زیان نرسید
PageV1P0426
### || [genre: Gh]
# 1 در جان و دل چو آتش عشقش علم کشید %~% سلطان صبر رخت به ملک عدم کشید
# 2 مهرش چو جای کرد در اوراق خاطرم %~% بر حرفهای غیر یکایک قلم کشید
# 3 دل را که بود طایر قدسی بریخت خون %~% شوخی نگر که تیغ بصید حرم کشید
# 4 شد زنده سر که در قدم دوست خاک شد %~% جان مرد چون ز درگه جانان قدم کشید
# 5 در بزم عشق هرکه به عیش و طرب نشست %~% بس جرعها ز خون جگر دم بدم کشید
# 6 گرچه بسی کشید دلم از شراب عشق %~% از جام بود خم و سبو بحر کم کشید
# 7 ز نهار فیض دست مدار از شراب عشق %~% تا آنزمان که بحر توانی بدم کشید
PageV1P0427
### || [genre: Gh]
# 1 دیده از نور جمال دوست چون بینا کنید %~% سر بلندان گوشه چشمی بسوی ما کنید
# 2 نوجوانان چون بیاد نرگسش نوشیدمی %~% اول هر جرعه یاد من شیدا کنید
# 3 در شب زلف نگار دل فریبی گشت گم %~% بهر من روزی دل گم گشته پیدا کنید
# 4 از پی نظاره دیوانگان دادند عقل %~% در گذشتن ای پری‌رویان سری بالا کنید
# 5 از دل پر غصه ما تا گره‌ها وا شود %~% خوب‌رویان یک بیک بند قباها وا کنید
# 6 دل بتنگ آمد مرا از نام و ننگ عاقلان %~% یار بی‌مستان مرا در عاشقی رسوا کنید
# 7 فیض میخواهد که با مستان کند هم مشربی %~% بر در میخانه آمد بهر او در وا کنید
PageV1P0428
### || [genre: Gh]
# 1 خویش را اول سزاوارش کنید %~% آنگهی جان در سر کارش کنید
# 2 غمزه از چشم شوخش وا کشید %~% فتنه در خوابست بیدارش کنید
# 3 گر ندارد از غم عاشق خبر %~% ساغری از عشق در کارش کنید
# 4 پیش روی او نهید آئینه %~% در کمند خود گرفتارش کنید
# 5 گر بپرهیزد دل بیمار ازو %~% شربتی زان چشم در کارش کنید
# 6 یابه بیماری جان تن در دهید %~% یا حذر از چشم بیمارش کنید
# 7 خار منعی گر زند دل خسی %~% باده گلرنگ در کارش کنید
# 8 گر نسازد با جفای دوست دل %~% با فراق او شبی یارش کنید
# 9 بار عشق ار بر ندارد دوش فیض %~% کارهای عاقلان بارش کنید
PageV1P0429
### || [genre: Gh]
# 1 یاران میم ز بهر خدا در سبو کنید %~% آلوده غمم بمیم شست و شو کنید
# 2 جام لبالب می از آن دستم آرزوست %~% بهر خدا شفاعت من نزد او کنید
# 3 چو مست می شوید ز شرب مدام دوست %~% مستی بنده هم بدعا آرزو کنید
# 4 ابریق می دهید مرا تا وضو کنم %~% در سجده‌ام بجانب میخانه رو کنید
# 5 بیمار چون شوم ببریدم بمیکده %~% از بهر صحتم بخم پی فرو کنید
# 6 از خویش چون روم بمیم باز آورید %~% آیم به خویش باز میم در گلو کنید
# 7 وقت رحیل سوی من آرید ساغری %~% رنگم چو زرد شد بمیم سرخ رو کنید
# 8 تابوت من ز تاک و کفن هم ز برگ تاک %~% در میکده بباده مرا شست و شو کنید
# 9 تا زنده‌ام نمیروم از میکده برون %~% بعد از وفات نیز بدان سوم رو کنید
# 10 در خاکدان من بگذارید یک دو خم %~% دفنم چو میکنید میم در گلو کنید
# 11 از مرقدم بمیکده‌ها جویها کنید %~% از هر خم و سبوی رهی هم بجو کنید
# 12 دردی کشان ز هم چو بپاشد وجود من %~% در گردن شما که ز خاکم سبو کنید
# 13 ناید بغیر ریزه خم یا سبو بدست %~% هر چند خاکدان مرا جست‌وجو کنید
# 14 بی بادگان چو مستیتان آرزو شود %~% آئید و خاک مقبره فیض بو کنید
PageV1P0430
### || [genre: Gh]
# 1 هر که راه عشق پوید هم ز عشقش بر بروید %~% هر که جد و جهد ورزد عاقبت مقصد بجوید
# 2 که با تو آشنا شد از جهان بیگانه گردد %~% ترک خان ومان بگوید دست از جان هم بشوید
# 3 هر که او روی تو بیند بر تو کی غیری گزیند %~% جز حدیث تو نگوید جز وصال تو نجوید
# 4 هر که ذوقی از تو دارد یا که بوئی از تو یابد %~% مل نخواهد گل نخواهد مل ننوشد گل نبوید
# 5 هر که رو سوی تو دارد سوی دیگر رو نیارد %~% هر کرا شادی میسر کی خورد غم یا بموید
# 6 ذوق ذکرت هر که دارد ذکر غیرش کی گوارد %~% کام شیرین از حدیثت حرف دیگر کی بگوید
# 7 فیض دارد با تو سری زانسبب پیوسته بیخود %~% جز حدیث تو نگوید غیر راه تو نپوید
PageV1P0431
### || [genre: Gh]
# 1 هدهدی کو که از سبا گوید %~% خبر یار آشنا گوید
# 2 کو سلیمان که رمز منطق طیر %~% از خدا گیرد و بما گوید
# 3 کو خضر تا که موسی جانرا %~% از لدنا اشار ها گوید
# 4 نوح کو تا که کشتی سازد %~% من رکب فیه قد نجا گوید
# 5 کو خلیلی که رو بحق آرد %~% لا احبی بما سوی گوید
# 6 کو کلیم اللهی لقا جوئی %~% روبرو حرف با خدا گوید
# 7 کو مسیحی که مرده زنده کند %~% خبری چند از سما گوید
# 8 کو محمد که سر ما او حی %~% با احبا و اولیا گوید
# 9 کو علی آن در مدینه علم %~% تا ز حق شمه بما گوید
# 10 یا چو جامی ز هل اتی نوشد %~% رمزی از سر انما گوید
# 11 اهل بیت نبی کجا رفتند %~% و آنکه ز ایشان حدیث واگوید
# 12 همدمی کو که آشنا باشد %~% با دلم حرف آشنا گوید
# 13 یا دل از مدعی نهان با او %~% چند حرفی بمدعا گوید
# 14 کو طبیب دلی درین عالم %~% خسته درد دل کرا گوید
# 15 تا بگوشم رسد ندای الست %~% هر سر موی من بلی گوید
# 16 یا شوم مست باده توحید %~% تا سرا پای من خدا گوید
# 17 با دل از مدعی نهان با دوست %~% چند حرفی بمدعا گوید
# 18 یا چو آن فانیان سبحانی %~% بزبان خدا ثنا گوید
# 19 بس کن ای دل که حرف نازک شد %~% فیض را گوی تا دعا گوید
# 20 شکوه بس فیض اهل دردی کو %~% تا طبیبش از او دوا گوید
PageV1P0432
### || [genre: Gh]
# 1 از نکاه نیم مستت العیاذ %~% وز بلای زلف شستت العیاذ
# 2 بر صف دلها زد و تاراج کرد %~% فتنهای چشم مستت العیاذ
# 3 دل ز من بردی و قصد جان کنی %~% کی برم من جان ز دستت العیاذ
# 4 زلف بگشا موبمو وارس به بین %~% هیچ دل از دام رستت العیاذ
# 5 از میانت نیست چیزی در میان %~% وز دهان نیست هستت العیاذ
# 6 از سرا پا هرچه داری الحذر %~% پای تا سر هر چه هستت العیاذ
# 7 فیض از تو هم پناه آرد بتو %~% گرنه پروای منست العیاذ
PageV1P0433
### || [genre: Gh]
# 1 از بلای چشم مستت العیاذ %~% العیاذ از هر چه هستت العیاذ
# 2 تن ز گل نازکتر و دل همچو سنگ %~% چون توان رستن ز دستت العیاذ
# 3 یک نظر کردم برویت شدنشان %~% از نگاهی روی حسنت العیاذ
# 4 شب همه شب نالم از دست غمت %~% هیچ پروای منستت العیاذ
# 5 ناله من ز آسمانها در گذشت %~% هیچ میگوئی چه استت العیاذ
# 6 تا بشادی در برویم بسته %~% از گشادت همچو بستت العیاذ
# 7 فیض صد توبه گر از عشقت رهد %~% باز می‌افتد بشستت العیاذ
PageV1P0434
### || [genre: Gh]
# 1 مراست دیدن روی تو بی‌نقاب لذیذ %~% چنانکه تشنه دو روزه است آب لذیذ
# 2 بود لذیذ مرا در بهشت ذوق و صال %~% چنانکه عابد صد ساله را ثواب لذیذ
# 3 بود مراد تو ترک حساب ای زاهد %~% مراست چون و چراهاش در حساب لذیذ
# 4 مرا بروز قیامت پس از لقای حبیب %~% بود جوار وی و پرسش و خطاب لذیذ
# 5 ز حور و قصر بلوز و عسل مگوی که من %~% جزاوم هیچ نباشد بهیچ باب لذیذ
# 6 بود ز چشم خوش یار لذت مستیم %~% چنانکه عامه را مستی شراب لذیذ
# 7 از این جهان غم او انتخاب کردم من %~% که نزد من غم او هست بیحساب لذیذ
# 8 بود ز سینه بربان خود مرا لذت %~% چنانکه گرسنه را بود کباب لذیذ
# 9 نماند صحبت اصحاب را دگر فیضی %~% مراست فیض‌ همین صحبت کتاب لذیذ
PageV1P0435
### || [genre: Gh]
# 1 زاهد گر ترا ریاست لذیذ %~% من دلداده را هواست لذیذ
# 2 گر ترا عافیت بود مطلوب %~% من دیوانه را بلاست لذیذ
# 3 گر ترا جوی شیر خوش آید %~% نزد من اشک بی‌بهاست لذیذ
# 4 گر تو با جوی خمر خوش داری %~% مر مرا خون دیدهاست لذیذ
# 5 گر ترا انگبین دهد لذت %~% حرف شیرین او مراست لذیذ
# 6 گر تو حور و قصور میخواهی %~% عاشقانرا ازو لقاست لذیذ
# 7 فیض با زاهدان جدال مکن %~% عشق نزد خسان کجاست لذیذ
PageV1P0436
### || [genre: Gh]
# 1 بدل کاشتم مهر آن طفل جاهل ز راه نظر %~% بجز طفل اشکم نشد هیچ حاصل ازین رهگذر
# 2 کنون در کنارم نشستند طفلان بپهلوی هم %~% چه طفلان ز خون قطره چند سایل ز دل با جگر
# 3 کند طالع واژگون خرق عادت نظر کن ببین %~% چه دانه چه بر درنگر تخم و حاصل عجایب نگر
# 4 نشد نرم ازین اشکهای پیاپی زمین دلش %~% همانا ز سنگ آفریدند آن دل و زان سخت تر
# 5 نه یکجو وفائی نه یکذره رحمی ببار آمدم %~% همه سعی من گشت باطل ندیدم ثمر
# 6 از آن زلف خم در خم پیچ پیچش بمن میرسد %~% بلاها بلاها قوافل قوافل بحالم نگر
# 7 اگر چشم از آنرو بپوشم بتلخی شکیبا شوم %~% شود کار بر فیض دشوار و مشکل ز بد هم بتر
PageV1P0437
### || [genre: Gh]
# 1 از پای تا سر چشم شو حسن و جمالش را نگر %~% ور ره نیایی سوی او بنشین جمالش را نگر
# 2 در نرمش ار بارت دهد از چشم مستش باده کش %~% زان باده چون دل خوش شوی غنج و دلالش را نگر
# 3 گیسوی عنبر بوی او وان زلف تو بر توی او %~% وان نرگس جادوی او آن خط و خالش را نگر
# 4 افسونگری‌ها را به بین وان جادوئیها را ببین %~% صد فتنه آرد یکنظر چشم غزالش را نگر
# 5 در خنده شیرین او بس زهره بین شادی کنان %~% وز عارض و ابروی او بدر و هلالش را نگر
# 6 یکدم به پیش او نشین کان حیا و شرم بین %~% یکره برویش کن نظر وان انفعالش را نگر
# 7 یک بوسه از لعلش بگیر زان زنده جاوید شو %~% لعل مذابش را بچش آب زلالش را نگر
# 8 از خنده زیر لبش رمز جمالش فهم کن %~% وز ناز واز تمکین او جاه و جلالش را نگر
# 9 ای پند گوی هوشمند جان و دلم را شد پسند %~% از روی و مویش بند و بند پندی مگو بندی میار
# 10 من واله جانانه‌ام از خویشتن بیگانه‌ام %~% عاقل نیم دیوانه‌ام دیوانه را کاری مدار
# 11 دیوانه را تدبیر چیست جزبند و جززنجیر چیست %~% این وعظ و این تذکیر چیست یکدم مرا با من گذار
# 12 دل از جهان بگسسته‌ام در زلف جانان بسته‌ام %~% از خویشتن هم رسته‌ام با غیر یارم نیست کار
# 13 من ترک مستی چون کنم روسوی پستی چون کنم %~% در عشق سستی چون کنم عشقست عالم را مدار
# 14 از من مجو صبر و درنک بگذار حرف عار و ننگ %~% نی صبر دارم نی در نک نه ننگ میدانم عار
# 15 عاشق ملامت جو بود راه سلامت کی رود %~% رسوائی او را میسزد با وعظ و پند او را چکار
# 16 ای واعظ عاقل نما فیض از کجا پند از کجا %~% بگذر تو از تقصیر ما جرم از مجانین در گذر
PageV1P0438
### || [genre: Gh]
# 1 بهر جا راه گم کردم بر آوردم ز کویت سر %~% بهر دلبر که دادم دل تو بودی حسن آن دلبر
# 2 بهر سو چشم بگشادم جمالت جلوه گردیدم %~% بهر بستر که بغنودم خیالت یافتم در بر
# 3 بهر جائی که بنشستم تو بودی همنشین من %~% نظر هرجا که افکندم ترا دیدم در آن منظر
# 4 بهر کاری که دل بستم تو بودی مقصد و مطلب %~% بهر یاری که پیوستم تو بودی همدم و یاور
# 5 گر آهنگ حضر کردم تو بودی منزل و ماوا %~% و گر عزم سفر کردم تو بودی هادی و رهبر
# 6 برون از خود نظر کردم ترا بیرون ز خود دیدم %~% چو سر بردم بجیب خود تو خود بودی بجیب اندر
# 7 درون خانه چون رفتم مقیمت یافتم آنجا %~% چو از خانه برون رفتم مقامت بود خود بر در
# 8 ندیدم جز جمال تو ندیدم جز کمال تو %~% اگر در شهر اگر صحرا اگر در بحر اگر در بر
# 9 شدم از فیض چون فانی ندیدم جز تو دیاری %~% یکوی نیستی رفتم بر آوردم ز هستی سر
PageV1P0439
### || [genre: Gh]
# 1 گشتم به بحر و بر پی یار بی سیر %~% تا پای سعی آبله شد ماندم از سفر
# 2 بر خشک و بر گذشتم و جستم نشان وی %~% از وی نشان نداد نه خشکی مرا نه تر
# 3 از هر که شد دچار گرفتم سراغ او %~% کز یار بی‌نشان چه دهد بی‌خبر خبر
# 4 جانم به لب رسید و نیامد بسر مرا %~% کس دیده مرده نرسد عمر او بسر
# 5 آمد سحر بخواب من آن دزد خواب من %~% هم دزد را گرفتم و هم خواب را سحر
# 6 گفتم ز من چه خواهی و گفتا که جان و دل %~% گفتم که حاضر است بیا هر دو را ببر
# 7 بگرفت جان و دل ز من آن یار دلنواز %~% او جای خود گرفت و شدم من ز خود بدر
# 8 آیم اگر بخویش دگر باره جان دهم %~% آن خواب را که روزی من شد در آن سحر
# 9 گفتم به فیض خواب ز بیداریت بهست %~% اینک بخواب دیدی بیداری دگر
PageV1P0440
### || [genre: Gh]
# 1 ای بهار جان و ای جان بهار %~% ز ابر رحمت جان ما را تازه دار
# 2 تاب قهری بر هوای دل بزن %~% آب لطفی بر زمین دل ببار
# 3 پای توفیق از سر ما وا مگیر %~% دست تائید از دل ما بر ندار
# 4 ریشه جان را از آن کن آبکش %~% میوه دلرا ازین کن آبدار
# 5 مبتلای محنت هجرم مکن %~% بر سر من هرچه میخواهی بیار
# 6 هرچه میخواهی بکن آن توام %~% لیکن از خود یکنفس دورم مدار
# 7 ای ز تو سر سبز باغ عاشقان %~% سایه خود از سر ما بر مدار
# 8 دست غفران چون برون آری ز جیب %~% این سر شوریده ما را بخار
# 9 ره بسوی خود نمودی فیض را %~% از کرم دارش درین ره استوار
# 10 در ازل لطفی عنایت کرده %~% تا ابد این رحمت پاینده دار
PageV1P0441
### || [genre: Gh]
# 1 آمدم کآتش زنم در بیخ جبر و اختیار %~% تا بسوزد شرک و گردد نور توحید آشکار
# 2 آمدم تا خویش را بر لا و بر الا زنم %~% تا نماند غیر یار اغیار گردد تار و مار
# 3 آمدم فانی شوم در ساقی جام الست %~% تا بقا یابم بدان ساقی بمانم پایدار
# 4 آمدم تا سر گشایم باده‌های کهنه را %~% تا نماند در میان عاقلان یک هوشیار
# 5 آمدم تا توپهای خشک و مغزان بشکنم %~% تلخشان شیرین کنم زین آب تلخ خوشکوار
# 6 آمدم تا بر سر رندان بریزم بادها %~% تا نه در میخانها مخمور ماند نی خمار
# 7 آمدم بر گیرم از روی معانی پرده‌ها %~% تا شو اسرار پنهان بر خلایق آشکار
# 8 آمدم پس میروم تا منبع هر هستی %~% تا به بینم ز آینه آغاز کار انجام کار
# 9 میروم تا باز جویم معدن این شور و شر %~% از کجا این مستی آمد چیست اصل این خمار
# 10 میروم تا باز جویم اصل این جوش و خروش %~% تا مگر واقف شوم از منبع این چشمه سار
# 11 تا به بینم باده و مستی و مستی بخش را %~% می کدام و چیست مستی کیست آنجا میگسار
# 12 میروم تا باز بینم روح را ماوا کجاست %~% از کجا آمد کجا خواهد گرفت آخر قرار
# 13 باز می‌آیم بدینجا تا نشان‌ها آورم %~% از دیار شهریار و شهریاران دیار
# 14 باز می‌آیم که تا آگه کنم زان رازها %~% آنکه را نبود خبر از کار سر و از سرکار
# 15 باز می‌آیم که نگذارم به عالم کج روی %~% رهزنانرا رهبرانیم رهروانرا راهوار
# 16 باز می‌آیم که تا ارواح در ابدان دمم %~% مردگانرا زنده سازم در دم اسرافیل وار
# 17 باز می‌آیم که تا از خود نمایم رستخیز %~% تا شود سر قیامت هم در اینجا آشکار
# 18 باز می‌آیم که تا با فیض گیرم الفتی %~% تا کنم جمعیتی حاصل ز بود مستعار
PageV1P0442
### || [genre: Gh]
# 1 شهر یارم آرزو شد در دیار در دیار %~% در دیارم برد آخر تا دیار شهریار
# 2 بود عقل و هوش یارم بردم از سر هوش یار %~% در طریق عشقبازی هستم اما هوشیار
# 3 ارزو بوئی صبا سویم که جانم آرزوست %~% هم بیار از من خبر بر هم خبر از وی بیار
# 4 گفت آن مهرو که هر مهرو نمایم همچو بدر %~% روی بنمود و هلالی گشتم اندر انتظار
# 5 بارها گفتم که بارت میکشم باری بده %~% بر درت یکبار بارم داردم در زیر بار
# 6 چون از آن گلزار گشتم سوی گلزار آمدم %~% چون هزاران صد هزاران ناله کردم زار زار
# 7 روزگار من گذشت و روزگار من گذشت %~% حالیا در ماتم خود میگذارم روزگار
# 8 راح روحی فی هواه راح قلبی من هموم %~% مرحبا بالموت راحا لیس فیها من خمار
# 9 فاض قلب الفیض من فیض الحکم فیضوضه %~% کالسحاب الماطر الفیاض او فیض البحار
PageV1P0443
### || [genre: Gh]
# 1 بکوش ساقی از آن باده ساغری دست آر %~% که بوی ان کند ارواح مست را هشیار
# 2 چو روح از آن بکشد دین و دل و بباد دهد %~% چو عقل از آن بچشد افکند سر و دستار
# 3 بدل سرور بیارد ز سر غرور برد %~% بدیده نور ببخشد خرد خرد ز خمار
# 4 بیک پیاله شود صد هزار عاقل مست %~% هزار مست بیکجرعه زان شود هشیار
# 5 ز کج رویش از آن می سپهر گردد راست %~% ز خواب غفلت از آن می جهان شود بیدار
# 6 از آن میی که شود زنده گر بمرده چکد %~% از آن میی که بخار ار چگد شود گلزار
# 7 از آنشراب که بالفرض زاهد ار نوشد %~% کند میا من مستیش محرم اسرار
# 8 از آنشراب که گر منکری از آن بچشد %~% بر غم انف خودش در زمان کند اقرار
# 9 از آنشراب که گرمست این شراب خورد %~% رهد ز باده انگور و از صداع و خمار
# 10 خیال آن می شیرین بکله شود افکند %~% بصبر تلخ مکن کام فیض زود بیار
PageV1P0444
### || [genre: Gh]
# 1 فروغ نور جمال تو در دل بیدار %~% ز دود ز آینه کون ظلمت اغیار
# 2 بسوخت غیر سراسر در آتش غیرت %~% منادی لمن الملک واحد قهار
# 3 چو سیل قهر جلال احد هجوم آرد %~% چه چاره جز که بجولان او رود اغیار
# 4 بساحت جبروتش کجا رسد اوهام %~% چو عقل را ملکوتش ببسته راه گذار
# 5 شروق نور ازل شد چو در دلی تابان %~% ز اهل دل برباید بصیرت و ابصار
# 6 چه‌سان توان بجمالی نظر توان افکند %~% که صف کشیده پی دور باش او انوار
# 7 کند طلوع چه خورشید ما حی الاعیان %~% چه جای نور سنا برق بذهب الابصار
# 8 چه دست باز شود عز فرد بی‌پایان %~% کجا بماند از اغیار در جهان آثار
# 9 ثنای او مشنو فیض خرز گفته او %~% که نیست درد و جهان غیر ذات او دیار
PageV1P0445
### || [genre: Gh]
# 1 ساقی قدحی بیار سرشار %~% تا هر دو کشیم می بیکبار
# 2 از دست شویم هر دو با هم %~% یک مست شویم ما دو هشیار
# 3 تن را بدهیم و جبه بر سر %~% از سر برهیم و بار دستار
# 4 گردیم دمی ز خویش بیخود %~% باشیم دمی ز خود خبردار
# 5 یکرنگ شویم در غم هم %~% تا غم شادی و گل شود خار
# 6 تا تن همه جان شود درینره %~% تا جان جانان شود درین کار
# 7 تا از من و تو اثر نماند %~% جز او نبود کسی درین دار
# 8 هم خود با خویش عشق بازد %~% هم خود باشد خویش را یار
# 9 نه عشق بماند و نه عاشق %~% ماند معشوق پاک از اغیار
# 10 ای فیض تو از میانه برخیز %~% تا پرده برافتد از رخ یار
PageV1P0446
### || [genre: Gh]
# 1 ما را پیوسته بسته بر کار %~% دارد با ما عنایتی یار
# 2 دادند بدست خلق ما را %~% پا بسته فتاده‌ایم در کار
# 3 دادند عنان بدست سفله %~% ما را کردند بر خسان خوار
# 4 هر دم بتن از کسی رسد رنج %~% هر دو بدل از خسی جهد خار
# 5 بر دوش گرفته بار خلقی %~% رانیم بره خران بی‌بار
# 6 صد شکر خدایرا که یکدوش %~% از پهلوی ما نمی‌کشد بار
# 7 ما بر دل کس گران نباشیم %~% کو بر دل ما گران شود یار
# 8 هر کو بر دوش خلق بارست %~% او را ندهند نزد حق بار
# 9 آنکس که بگوشه نشیند %~% آسوده ز رحمت خس و خار
# 10 نی بار نهد بدوش مردم %~% نی بر گیرد بدوش کس بار
# 11 وارسته ز جور گلعذاران %~% فارغ ز جفای خار اغیار
# 12 او را نشود کمال حاصل %~% او را نرسد عنایت از یار
# 13 از وی کمتر بگویمت کیست %~% راحت ‌طلبان مردم آزار
# 14 زین قوم حذر کن ای برادر %~% از صحبتشان هزار زنهار
# 15 چون فیض ستمکش ار نباشی %~% بر خسته دلان مشو ستمکار
PageV1P0447
### || [genre: Gh]
# 1 شب همه شب زاری بر در پروردگار %~% روز چو شد یاری خسته دلان فکار
# 2 داد گدائی بده بر در الله دوست %~% داد گدایان بده از مدد کردگار
# 3 غم ز دل خستگان تا بتوانی ببر %~% بر در حق نالها تا بتوانی بیار
# 4 یاد قیامت بروز تا بتوانی بکن %~% اشک ندامت بشب تا بتوانی بیار
# 5 کیسه پر زر برو در ره مسکین بریز %~% کاسه چوبین فقر بر در حق شب بدار
# 6 شب همه شب جان بده در طلب مغفرت %~% روز چو شدنان بده از طلب کسب و کار
# 7 کن سبک از ناله شب دوش ز بار گناه %~% روز ز بهر کسان دوش بنه زیر بار
# 8 دوش نگردد سبک از غم یک معصیت %~% تا نکشی از خسان جور گرانی هزار
# 9 باش چو در محفلی دل بخدا ارو بخلق %~% چونکه بخلوت روی روی دلت سوی یار
# 10 آنچه نمودم بتو راه صوابست فیض %~% گر روی اینره رسی زود بپروردگار
PageV1P0448
### || [genre: Gh]
# 1 اهل الدیار اهل الدیار هل جامع العشق القرار %~% با عشق کی گنجد قرار ناصح برو شرمی بدار
# 2 ناصح برو شرمی بدار با پند عاشق را چه کار %~% پایند بهر او بیار یا با جنونش واگذار
PageV1P0449
### || [genre: Gh]
# 1 با عشق کی گنجد قرار ناصح برو شرمی بدار %~% با پند عاشق را چکار ناصح برو شرمی بدار
# 2 من حرف او را طی کنم من ترک نقل و می کنم %~% این کارها من کی کنم ناصح برو شرمی بدار
# 3 ای عاقلان بهر خدا جان من و جان شما %~% من از کجا عقل از کجا ناصح برو شرمی بدار
# 4 جائی که او گر می‌کند صد لطف و صد نرمی کنم %~% چون دیده بی شر می‌کند ناصح برو شرمی بدار
# 5 زان یار با مهر و وفا دوری کجا باشد روا %~% بهر خدا بهر خدا ناصح برو شرمی بدار
# 6 ما رسته‌ایم از غیر یار ما را بود با یار کار %~% با یار ما را واگذار ناصح برو شرمی بدار
# 7 چون عشق بر ما چیر شد در حلق ما زنجیر شد %~% از دست ما تدبیر شد ناصح برو شرمی بدار
# 8 چون عشق در دل ریشه‌کرد دل عشقبازی پیشه‌کرد %~% کی میتوان اندیشه کرد ناصح برو شرمی بدار
# 9 دیر آمدی دیر آمدی چون جست این تیر آمدی %~% بی رای و تدبیر آمدی ناصح برو شرمی بدار
# 10 من از کجا و وعظ و پند یکدم دهان خود ببند %~% هرزه درائی تا بچند ناصح برو شرمی بدار
# 11 تا چند ازین چون و چرا تا کی کنی این ماجرا %~% کشتی مرا کشتی مرا ناصح برو شرمی بدار
# 12 ناصح چه میگوئی بما ناصح چه میجوئی ز ما %~% ناصح چه میخاری قفا ناصح برو شرمی بدار
# 13 از روی ما شرمی بدار بهر خدا شرمی بدار %~% ناصح بیا شرمی بدار ناصح برو شرمی بدار
# 14 با عاشق شوریده حال کم کن دل آزار جدال %~% فیض از کجا و قیل و قال ناصح برو شرمی بدار
PageV1P0450
### || [genre: Gh]
# 1 مرا رنجور کردی یاد میدار %~% ز خویشم دور کردی یاد میدار
# 2 چو دل بستم بوصل از من بریدی %~% مرا مهجور کردی یاد میدار
# 3 نهان کردی ز من خورشید رویت %~% مرا بی‌نور کردی یاد میدار
# 4 چو در عشق خودم کردی گرفتار %~% غمم پر زور کردی یاد میدار
# 5 چو مست باده آن چشم گشتم %~% مرا مخمور کردی یاد میدار
# 6 نمیبایست زاول آن وفا کرد %~% مرا مغرور کردی یاد میدار
# 7 امید وصل تو شمع دلم بود %~% چرا غم کور کردی یاد میدار
# 8 نمک زان لب فشاندی بر دل ریش %~% سرم پرشور کردی یاد میدار
# 9 ستم بر فیض کردی در شکایت %~% مرا معذور کردی یاد میدار
PageV1P0451
### || [genre: Gh]
# 1 ز حق جوئی نشان الله اکبر %~% نشان کی میتوان الله اکبر
# 2 نشان از بی‌نشان ی میتوان یافت %~% نیاید در نشان الله اکبر
# 3 برو در عالم اسما سفر کن %~% مظاهر را بدان الله اکبر
# 4 ز اقلیم هیولی رخت بر گیر %~% برو تا لا مکان الله اکبر
# 5 گذر کن ز آسمان و عرش و کرسی %~% بسوی کن فکان الله اکبر
# 6 حقیقت را به بین اندر مظاهر %~% ورای جسم و جان الله اکبر
# 7 جهان آینه نور حق آمد %~% درین بین عکس آن الله اکبر
# 8 ز خط و خال معنی گیر و بگذر %~% صور را با زمان الله اکبر
# 9 کبیر است و جلیلست و عظیمست %~% نگنجد در جهان الله اکبر
# 10 لطیفست و ندارد مثل و مانند %~% نه پیدا نه نهان الله اکبر
# 11 بدو تا با خودی راهت نباشد %~% بجا در را با من الله اکبر
# 12 بمان این هستی عاریتی را %~% مگر یابی نشان الله اکبر
# 13 ز گفت‌وگوی فیض اسرار پنهان %~% نمیگردد عیان الله اکبر
# 14 ز دیدن یا رسیدن بر توان خورد %~% نیاید در بیان الله اکبر
PageV1P0452
### || [genre: Gh]
# 1 گفتی مرا که چیست ز خوبان عجیب‌تر %~% ز ایشانست آفرینش ایشان عجیب‌تر
# 2 در آب و خاک روح دمیدم عجب بود %~% در خون و نطفه صورت انسان عجیب‌تر
# 3 گویند آفتاب عجیبسب و مه غریب %~% از مهر و ماه عارض خوبان عجیب‌تر
# 4 ابرو و چشم بر رخ خورشید طلعتان %~% ز ابرو و چشم غمزه خوبان عجیب‌تر
# 5 ناز و کرشمه خد و قد بس عجب بود %~% گشتن اسیر صورت چسبان عجیب‌تر
# 6 از جان عجیب تر چه بود در سرای تن %~% عشقست در سرای تن از جان عجیب‌تر
# 7 گوشم شنید قصه مجنون عامری %~% چشمم بدید قصه خود زان عجیب‌تر
# 8 خون خوردن کسیست برای کسی عجب %~% آنکه برای بی‌غم ناران عجیب‌تر
# 9 ای کاش داشتند ز دل دلبران خبر %~% از دلبری تغافل ایشان عجیب‌تر
# 10 رندی و شاعری عجبست از طریق فیض %~% آنگاه شعرهای پریشان عجیب‌تر
PageV1P0453
### || [genre: Gh]
# 1 دلم تابان مهر اوست یا رب باد تابان تر %~% بصر حیران حسن اوست یا رب باد حیران‌تر
# 2 فروزان از جمال دوست شد چشم خدا بینم %~% خدایا دم بدم سازش بلطف خود فروزان‌تر
# 3 مرا گیرد ز من هر دم دگر با خویشتن آرد %~% شود هر لحظه بهر صید من آن غمزه فتان‌تر
# 4 نمیدانم چه افسون می‌دمد در من که هر ساعت %~% شود شوق من افزون‌تر شود در دم فراوان‌تر
# 5 شدم چون جمع در کاری کند رد دم پریشانم %~% پس افزاید پریشانیم تا گردم پریشان‌تر
# 6 چه او خواهد پریشانیم بیزارم ز جمعیت %~% چو او سوزد دلم را خواست یا رب باد سوزان‌تر
# 7 چه او خواهد پریشانیم فزون بادم پریشانی %~% شود رو چون پریشان‌تر شود کارم بسامان‌تر
# 8 نگنجد درد تو در دل که این ننگ و آن فراوانست %~% فراوان میدهی چون درد کن دلرا فراوان‌تر
# 9 چو دردت بر دلم ریزد ز جانم ناله برخیزد %~% فزون کن درد دل تا جان شود زین درد نالان‌تر
# 10 مهل یکدم دو چشمم را که تا از گریه باز آیند %~% ز بحر خشیت آبی ده که تا باشند گریان‌تر
# 11 پیشمان کن مرا یا رب از آن کاری که من کردم %~% ز کار خود پشیمان دار و از خویشم پشیمان‌تر
# 12 دلم گر معصیت خواهد توانی آنکه بازاریش %~% چه خواهد طاعت او را میتوانی کرد خواهان‌تر
# 13 نمیدانم چرا با من کسی الفت نمیگیرد %~% نه می‌بینم بسوی خود ز وحشت هیچ آسان‌تر
# 14 خدایا از بدم بگذر که از هر بد پشیمانم %~% ز من کس نیست مجرم‌تر ز من هم کس پشیمان‌تر
# 15 خدا آسان کند بر فیض کاری را که دشوار است %~% چو کاری باشد آسان سازدش از لطف آسان‌تر
PageV1P0454
### || [genre: Gh]
# 1 ای ز تو در هر دلی نوری دگر %~% وز غمت در هر سری شوری دگر
# 2 تا برد از چشم بیمارت شفا %~% هر طرف بنشسته رنجوری دگر
# 3 سرمه خاک رهت را منتظر %~% بر سر هر کوچه کوری دگر
# 4 بر سر بازار عشقت دارها %~% بر سر هر دار منصوری دگر
# 5 در خرابات وصالت بادها %~% تشنه هر باده مخموری دگر
# 6 میکشم تا بار غمهای تو را %~% میبرم از هر غمی روزی دگر
# 7 چند باشم زنده در گور فراق %~% یا بکش یا وصل یا گوری دگر
# 8 دورم از خود کردی و گفتی بناز %~% باش گر از وصل ما دوری دگر
# 9 نی همین فیض است مهجور از درت %~% بر سر هر کوست مهجوری دگر
PageV1P0455
### || [genre: Gh]
# 1 ای در سرم از تو جوش دیگر %~% در کشور جان خروش دیگر
# 2 در چشمه سلسبیل نوشی است %~% و اندر دهن تو نوش دیگر
# 3 هر عاشق را غمی و جوشی است %~% عشاق تر است جوش دیگر
# 4 هر کس باشد ز ساقی مست %~% وین قوم ز میفروش دیگر
# 5 هر قومی راست عقل و هوشی %~% مجنون تراست هوش دیگر
# 6 هر دوش این بار بر نتابد %~% عشق تو کشم بدوش دیگر
# 7 آن حرف که از زبان عشق است %~% من میشنوم بگوش دیگر
# 8 آن را که زبان عشق فهمد %~% گوش دگر است و هوش دیگر
# 9 هرکس ز غمی سرآید فیض %~% دارد ز غمت سروش دیگر
PageV1P0456
### || [genre: Gh]
# 1 تجلی حسنه من معدن النور %~% فدک القلب منی دکه الطور
# 2 حرزت صاعقا ثم استفقت %~% رأیت الموت و الاحیا بلاصور
# 3 تخرب فی هواه دار جسمی %~% و لکن بیت قلبی فیه معمور
# 4 و من ینظر الی آیات وجهه %~% یجده مصحفافی الحسن مسطور
# 5 حوالی خده شعرات خضر %~% کان المسک ممزوج بکافور
# 6 و ما الخضرا شعرا حول فیه %~% فراهم آمده گرد شکر مور
# 7 نهنگ عشق دل را لقمه کرد %~% چو افتادم در این در یاری پر شور
# 8 دموعی بحر و الهجران نیران %~% من بیچاره غرق بحر مسجور
# 9 ازینسان شعرها میگوئی ای فیض %~% نویسد تا ملک بر رق منشور
PageV1P0457
### || [genre: Gh]
# 1 میبرد دل را هوا دستم تو گیر %~% پای می‌لغزد ز جا دستم تو گیر
# 2 پای دل در دام دنیا بند شد %~% اوفتادم در بلا دستم تو گیر
# 3 روز روشن در ره افتادم به چاه %~% کور گشتم از قضا دستم تو گیر
# 4 در ره عصیان بسر گشتم بسی %~% تا که افتادم ز پا دستم تو گیر
# 5 کار چون از دست شد آگه شدم %~% سر نهادم مر ترا دستم تو گیر
# 6 آمدم بر درگهت ای کان لطف %~% ناتوان گشتم بیا دستم تو گیر
# 7 بیکس و بیچاره و درمانده‌ام %~% عاجز و بی‌دست و پا دستم تو گیر
# 8 دست و پائی میزدم تا پای بود %~% چونکه پایم شد ز جا دستم تو گیر
# 9 چون تو دل را سر بصحرا داده %~% هم تو خود راهش نما دستم تو گیر
# 10 چنگ در لطفت زنم هر دم مباد %~% کردم از وصلت جدا دستم تو گیر
# 11 فیض را بیگانگان افکنده‌اند %~% ای رحیم آشنا دستم تو گیر
# 12 بر سر خاک رهت افتاده خار %~% یا معز الاولیا دستم تو گیر
PageV1P0458
### || [genre: Gh]
# 1 ای که در گل زار حسنش میخرامی مست ناز %~% میفکن گاهی نگاهی جانب اهل نیاز
# 2 ای که سر تا بپا روئی چو خور بنمای رو %~% تا به بینم شاهد حق ز آینه ارباب راز
# 3 روی دارم سوی آنکو روی دارد سوی او %~% روی او پیداست در روی اسیران نیاز
# 4 عیشها دارند ز الطاف نهانی مخلصان %~% قصه الطاف محمود است و اخلاص ایاز
# 5 آه از ینصورت پرستان تهی از معرفت %~% از جمال شاهد معنی بصورت مانده باز
# 6 چند و چند از صورت صورت پرستی شرمدار %~% شاهد معنی است حاضر تو بصورت عشقباز
# 7 رو بشهرستان معنی آر از این صورتکده %~% تا که باشی در میان اهل معنی سر فراز
# 8 هر که دستش کوته از معنی است در صورت زند %~% لیک باید کرد معنی را ز صورت امتیاز
# 9 چون نداری معرفت لب را ببنداز گفتگو %~% العیاذ از آستین کوته و دست دراز
# 10 از ریا و غل و غش خالی شو ای طاعت‌پرست %~% صدق و اخلاص و امانت بهتر است از صد نماز
# 11 شستن ظاهر ز انواع نجاستها چه سود %~% باطن آکنده است چون از شرک و کین و حرص و آز
# 12 از ره عجز و نیاز آمد بدرگاه تو فیض %~% بر دلش بگشا دری ای بی‌نیاز چاره‌ساز
PageV1P0459
### || [genre: Gh]
# 1 گوشه چشمی بسوی دردمندان کن بناز %~% تا به بینی روی ناز خود بمرآت نیاز
# 2 آنکه از خود رفت از دیدار تو بازار رخت %~% باز می‌آید بخود چشمی کند گر باز باز
# 3 ناز کن هرچند بتوانی که عاشق میکشد %~% عاشقان را مغتنم باشند ز اهل ناز ناز
# 4 چون بخاطر بگذرانی اینکه راهی سر دهی %~% در زمان آن ناز را‌ آیند جان‌ها بیشواز
# 5 مست بیرون آی و از مستان عشقت جان طلب %~% نا کند جان‌ها بسویت بهر سبقت تر کتاز
# 6 چشم مستت را بگو تا بنگرد از هر طرف %~% چون گذر آری بعمری بر اسیران نیاز
# 7 چون گذر آری بر اهل دل توقف کن دمی %~% تا شود چشم نظر بازان بر آن رخساره باز
# 8 بر درت خوار ایستاده از تو خواهم یکنظر %~% ای بصد تمکین نشسته بر سریر عز و ناز
# 9 آنکه رویت دیده یکباره دگر بنماش روی %~% تا کند چشمی بروی دلگشایت باز باز
# 10 چند باشم در امید و بیم وصل و هجر تو %~% دل مبر یا جان ببر ای دلنواز جان گداز
# 11 در فراق خود مسوزانم بده کامم ز وصل %~% رحم کن بر زاریم جز تو ندارم چاره ساز
# 12 روی آتشناک بنما تا بسوزد بیخ غم %~% در فراقت فیض را تا چند داری در گداز
PageV1P0460
### || [genre: Gh]
# 1 ای دل ار بگذری ز عشق مجاز %~% بر تو گردد در حقیقت باز
# 2 چو به پهنای راه میگردی %~% از برای حقیقت است مجاز
# 3 راه بسیار رو بمقصد کن %~% راه نبود مگر برای جواز
# 4 بهل این قوم بی حقیقت را %~% اسب همت ز مهرشان در تاز
# 5 آتش پر شرند و پر ز شرر %~% ذره نیست سوز سانرا ساز
# 6 روزگاری دل ترا سوزند %~% تا که کردند یکدمت دمساز
# 7 آتشی در دل تو افروزند %~% کاین وصالست با هزاران ناز
# 8 جگرت خون کنند گه ز فراق %~% گاهی از وعده‌های دور و دراز
# 9 بهر شان چند آب رو ریزی %~% یا گذاری بخاک روی نیاز
# 10 دست از دل ز مهرشان بکسل %~% تا کند در فضای حق پرواز
# 11 جای حق است دل بوب از غیر %~% غیر باطل بود بحق پرواز
# 12 حق چنین گفت در دل من فیض %~% آنچه حق گفت با تو گفتم باز
PageV1P0461
### || [genre: Gh]
# 1 دامن از دوستان کشیدی باز %~% مهر از عاشقان بریدی باز
# 2 زانکه پیوند با تو محکم کرد %~% بی سبب مهر بگسلیدی باز
# 3 می ندانم دگر چه بد کردم %~% می نگوئی ز تن چه دیدی باز
# 4 خسته کردی دلم بجور و جفا %~% وز سر رحم ننگر یدی باز
# 5 در حق دوستان مخلص خود %~% سخن دشمنان شنیدی باز
# 6 می نهم از غم تو سر در کوه %~% جامه صبر من دریدی باز
# 7 گفته بودی وفا کنم با فیض %~% گفتی و مصلحت ندیدی باز
PageV1P0462
### || [genre: Gh]
# 1 بیاد عشق ما میسوز و میساز %~% بدرد بی‌وفا میسوز و میساز
# 2 سفر دیگر مکن زینجا بجائی %~% در اقلیم بلا میسوز و میساز
# 3 چو پروانه بدل نوریت گرهست %~% بگرد شمع ما میسوز و می ساز
# 4 چو بلبل گر هوای باغ داری %~% درین گل زار ما میسوز و می ساز
# 5 دلت از جور ما گر تیره گردد %~% به امید صفا میسوز و می ساز
# 6 بحلوای وصالت گر امید است %~% درین دیک جفا میسوز و می ساز
# 7 گهی در آتش ما شعله میزن %~% بخوی تند ما میسوز و می ساز
# 8 گهی در فرقت ما صبر میکن %~% به امید لقا میسوز و می ساز
# 9 که از وصل خودش ما کام میجوی %~% درین نور و ضیا میسوز و می ساز
# 10 سر زلفم اگر در شستت آید %~% در آن دام بلا میسوز و می ساز
# 11 وفا از ما مجو ما را وفا نیست %~% درین جور و جفا میسوز و می ساز
# 12 کسان عشق بتان ورزندای فیض %~% تو در عشق خدا میسوز و میساز
PageV1P0463
### || [genre: Gh]
# 1 برون آی و خورشید رخ بر افروز %~% شب فرقت ماست مشتاق روز
# 2 ز هجر تو تا چند سوزد دلم %~% جمالی بر افروز و هجران بسوز
# 3 فراق تو تاکی گهی وصل هم %~% همه شب مده گاه شب گاه روز
# 4 دلا وصل و هجران شب و روزیست %~% گهی این گهی آن بساز و بسوز
# 5 گهی مست شو گاه مخمور باش %~% گهی پرده در باش که پرده روز
# 6 چو زاهد ز مستیت پرسد بگو %~% مرا جایز آمد ترا لایجوز
# 7 بجو وصل دایم تو ای فیض ازو %~% نه قابل این سعادت هنوز
PageV1P0464
### || [genre: Gh]
# 1 بکین غم فلک بر خواست امروز %~% بیا ساقی که روز ماست امروز
# 2 بگردان جام می دوران شادی است %~% هوای ساغر و میناست امروز
# 3 بگردش آر چشمان تو میناست %~% لبانت ساغر صهباست امروز
# 4 بخواب آمد مرا خورشید امشب %~% فروغت بزم ما آراست امروز
# 5 گران از بزم رفت و یار بنشست %~% غم از جان و دلم برخواست امروز
# 6 صفای سینها و باده صاف %~% جدال محتسب بیجاست امروز
# 7 قیامت قامتی از جای برخواست %~% از آن قامت مرا فرداست امروز
# 8 مشو غافل که در مژگانش ای فیض %~% بقتل ما اشارتهاست امروز
# 9 ز تو خنجر ز من بنهادن سر %~% مرا عید و ترا اضحاست امروز
PageV1P0465
### || [genre: Gh]
# 1 ای خفته رسید یار برخیز %~% از خود بفشان غبار برخیز
# 2 همین بر سر لطف و مهر آمد %~% ای عاشق یار زار برخیز
# 3 آمد بر تو طبیب غم خوار %~% ای خسته دل نزار برخیز
# 4 ای آنکه خمار یار داری %~% آمد مه می گسار برخیز
# 5 ای آنکه به هجر مبتلائی %~% هان مژده وصل یار برخیز
# 6 ای آنکه خزان فسرده کردت %~% اینک آمد بهار برخیز
# 7 هان سال تو و حیوت تازه %~% ای مرده لاش یار برخیز
# 8 ای کاهل سست چند خسبی %~% هین چیست بکار و یار برخیز
# 9 هین مرغ سحر بنغمه آمد %~% جانرا تو بنغمه آر برخیز
# 10 آهی ز درون خسته بر کش %~% از دیده سرشک بار برخیز
# 11 فرصت تنگست و کار بسیار %~% بر خویش تو رحم آر برخیز
# 12 کاری بکن ار تنت درست است %~% ور نیست شکسته وار برخیز
# 13 رو چند بسوی پستی آری %~% سر راست نگاه‌دار برخیز
# 14 ترسم که نگون بچاه افتی %~% برخیز ازین کنار برخیز
# 15 یاران رفتند جمله بشتاب %~% تأخیر روا مدار برخیز
# 16 ما ناپای تو درنگار است %~% دستت گیرد نگار برخیز
# 17 خواهی تو باضطرار برخواست %~% حالی تو باختیار برخیز
# 18 اصحاب اگر بخواب رفتند %~% ای فیض تو زینهار برخیز
PageV1P0466
### || [genre: Gh]
# 1 یکدیگر را عیب می‌جویند خلقان در لباس %~% ور نباشد عیب بشمارند خلقان در لباس
# 2 هر کسی عیبی که دارد میکند پنهان ز خلق %~% عیب جانرا در سکوت و عیب ابدان در لباس
# 3 عیب‌جویان از سکوت کس برون آرند عیب %~% وز لباسش هم برون آرند پنهان در لباس
# 4 تا بیکدیگر نشستند این گروه عیب جو %~% آن ازین بی‌پرده جوید عیب و این زان در لباس
# 5 فاسقان بی‌پرده میگویند عیب یکدگر %~% صالحان گویند عیب اهل ایمان در لباس
# 6 یوسفان از دست گرگان گر درون چه روند %~% پوستین یوسفان درند گرگان در لباس
# 7 آنکه را عاجز شوند از جستن عیب صریح %~% صد فسون آرند تا بندند بهتان در لباس
# 8 از هنر آنکس که عاری باشد او را چاره نیست %~% غیر آنکو عیب بندد بر نکویان در لباس
# 9 خیل دانایان که خوی حق در ایشان جای کرد %~% عیب معیوبان کنند از خلق پنهان در لباس
# 10 صدهزاران آفرین بر جان بینائی که او %~% خلق را بینند همه از عیب عریان در لباس
# 11 عیب فیض را کرد پنهان از خلق ستارالعیوب %~% از حسد لیکن برو بندند بهتان در لباس
# 12 خواستم تا من نگویم عیب اخوان چاره نیست %~% بر زبانم رفت عیب عیبجویان در لباس
PageV1P0467
### || [genre: Gh]
# 1 یک غمزه جان ستان مرا بس %~% از وصل تو کام جان مرا بس
# 2 تا هستی آن شود یقینم %~% دشنامی از آن دهان مرا بس
# 3 از عشرت و عیش و کام دنیا %~% درد دل و سوز جان مرا بس
# 4 آب گرمی و نان سردی %~% از نعمت این جهان مرا بس
# 5 دل می ندهم به دلستانان %~% آن دلبر دلبران مرا بس
# 6 کی عشوه شاهدان نیوشم %~% آن شاهد شاهدان مرا بس
# 7 دل کی بندم به فانیان فیض %~% آن ساقی بانیان مرا بس
PageV1P0468
### || [genre: Gh]
# 1 دل را عبرت ازین جهان بس %~% جان را عرفان جان جان بس
# 2 سر را سودای عشق جانان %~% از لذتهای جاودان بس
# 3 چشم و گوش و زبان و دل را %~% قرآن و حدیث و شرح آن بس
# 4 تن را خلقان و قرض نانی %~% از نعمتهای این جهان بس
# 5 آنگو راضی به این نباشد %~% او را رنج و غم روان بس
# 6 آلوده معصیت چو شد نفس %~% اقرار و انابت و فغان بس
# 7 آنرا که بصبر چاره سازد %~% بیرون ز حساب اجر آن بس
# 8 آن مؤمن صالح‌العمل را %~% فردوس و نعیم جاودان بس
# 9 چون فیض انیس جان چو خواهی %~% یاد جانان انیس جان بس
PageV1P0469
### || [genre: Gh]
# 1 در دلم مهر ماهروئی بس %~% در سر از عشق‌های و هوئی بس
# 2 آب چشم و هوای دل داری %~% آتش عشق و خاک کوئی بس
# 3 چون مرا نیست تاب بزم وصال %~% سر کوئی و جستجوئی بس
# 4 بخیال از وصال خرسندم %~% ز آب دنیا مرا سبوئی بس
# 5 زان دهان قانعم به دشنامی %~% یادم آرد بگفتگوئی بس
# 6 دست در گردنش نیارم کرد %~% زان رخ و زلف رنگ و بوئی بس
# 7 هر دو عالم فدای یک مویش %~% فیض را مویه و موئی بس
PageV1P0470
### || [genre: Gh]
# 1 درد دل ما ز یار ما پرس %~% احوال نهان ز آشنا پرس
# 2 چون بنده خدای را شناسد %~% اوصاف خدا هم از خدا پرس
# 3 سر اسما ملک نداند %~% او ادنی راز مصطفی پرس
# 4 رازی که خدا بمصطفی گفت %~% از غیر مجوز مرتضا پرس
# 5 کی می‌داند اسیر تقدیر %~% اسرار قدر هم از قضا پرس
# 6 این مسئله متقیان ندانند %~% افسانه عشق را ز ما پرس
# 7 سر را از کبر ساز خالی %~% آنگاه سخن ز کبریا پرس
# 8 زین شیفته حال دل چه پرسی %~% زان زلف بجو و از صبا پرس
# 9 گر فیض خمش کند ز گفتن %~% سر خمشی ز گفتها پرس
PageV1P0471
### || [genre: Gh]
# 1 ای نگاه خفته‌ات صیاد کس %~% غمزه مستانه‌ات جلاد کس
# 2 باد ویران از غمت دلهای ما %~% ای خراب توبه از آباد کس
# 3 کم مباد از عاشقان بی‌داد تو %~% ای فدای جور و ظلمت داد کس
# 4 ای که هم شادی ز تو هم غم ز تو %~% شاد میکن خاطر ناشاد کس
# 5 ای ز نو بر عشقان بیدادها %~% غیر بیداد تو ندهد داد کس
# 6 کی رسی هرگز بفریاد کسی %~% یا رسد هرگز بتو فریاد کس
# 7 ای که در یاری کسانرا روز و شب %~% هیچ میآری تو هرگر یاد کس
# 8 فیض از بیداد تو شد داد خواه %~% کی دهد بیداد خوبان داد کس
PageV1P0472
### || [genre: Gh]
# 1 سلسله فکر را در ره دانش بکش %~% تا برسی منزلی کان نبود محرمش
# 2 چونکه بدانجا رسی باده عرفان بنوش %~% پس ز پی معرفت ذوق محبت بچش
# 3 نور محبت چو تافت بر دل و بر جان تو %~% باده ناب ازل از خم وحدت بکش
# 4 در ره عشق حبیب تا بتوانی بکوش %~% محنت اگر رو دهد تا بتوانی بکوش
# 5 شاد بزی عنقریب وار هی از چارونه %~% کام بگیر از حبیب خارج ازین پنج و شش
# 6 چونکه بلی گفته وقت سماع الست %~% وصل ترا حاصلست لیک پس از کش مکش
# 7 آنکه رعایت نکرد شرط بلی را نخست %~% کوش بلی گوش گیر سوی منادیش کش
# 8 حکم کند تا بر او آنچه مر او را سزاست %~% رهزن و کمره بحق وارهد ار کش مکش
# 9 شرط بلای الست معرفت اولیاست %~% فیض چو تو عارفی جان و دلت باد خوش
PageV1P0473
### || [genre: Gh]
# 1 بیا ساقیا بر سرم نور پاش %~% که از حد مستی گذشت انتعاش
# 2 ز عشقست تا روز مستیش پود %~% بجز ساقی من از دل خوش قماش
# 3 پیاپی بده ساقیا جام می %~% که بی مستیم نیست ممکن معاش
# 4 بده سفال شکسته میم %~% اگر جام زرین نباشد مباش
# 5 اگر محتسب گویدم درچه %~% بگویم شرابست و مستیست فاش
# 6 چه پنهان کنم از که پنهان کنم %~% بداند کسی گو بدان هر که باش
# 7 چو نتوانی از حق نهفتن گنه %~% چه ترسی ز واعظ بترس از خداش
# 8 مرا از درون هست مستی ندام %~% که دارم ز خود باده بی تلاش
# 9 می کهنه‌ام ار برون نو بنو %~% فزاید بدل دم بدم انتعاش
# 10 ز می آنقدر خرقه‌ام پاک نیست %~% که پیر مغانش نگیرد بلاش
# 11 بنوش آنچه در ساغرت میکنند %~% ترا نیست کاری بدرد وصفاش
# 12 سر توبه را گر ببرند فیض %~% ز چشمان ساقی دهد خونبهاش
PageV1P0474
### || [genre: Gh]
# 1 میکنم هرچند پنهان میشود این راز فاش %~% عشق را نتوان نهفتن هست بیجا این تلاش
# 2 دل ز من بردی ببر جان نیز اگر خواهی رواست %~% هر دو عالم باشد ار قربان یکموی تو باش
# 3 مدعائی نیست دلرا غیر جان کردن فدا %~% مدعی گر غیر این گوید سپردم با خداش
# 4 مرغ دل خواهد که بر گرد سرت گردد مدام %~% گر بجان میشد میسر بنده میکردم تلاش
# 5 ماه و خورشید فلک شمع و پری حور و ملک %~% هر فروزان روی پیش روی تابان تولاش
# 6 سرو شمشاد و صنوبر کی رسد بر قامتت %~% هر سهی قدی بلاگران بالای تو کاش
# 7 دل بر آن ناید عبث آن زلف را بر هم مزن %~% این دل آشفته جز زلف پریشان نیست جاش
# 8 ای که گفتی نیست خوبانرا وفا بردار دل %~% از پی دل میرود کاری ندارم با وفاش
# 9 گر تو گوئی دل نسازد با جفای گلرخان %~% دیده سازد با رخش کو دل نسازد با جفاش
# 10 هرکسی خواهد که از خود دفع گرداند بلا %~% فیض میخواهد که باشد تا که باشد در بلاش
PageV1P0475
### || [genre: Gh]
# 1 در میکده دوش رند قلاش %~% میگفت به پاکباز اوباش
# 2 کز سر حقیقتم خبر ده %~% یک نکته بگو برمز یا فاش
# 3 گفتا سخن برهنه خواهی %~% بشنو تو ز عور مفلس لاش
# 4 جز ذات یگانه مجرد %~% کس نیست در اینسرا تو خوشباش
# 5 پیوسته موحد است خود را %~% پنهان شده لام و الف در الاش
# 6 هر کو فانی دروست باقیست %~% من مات من الهوی فقد عاش
# 7 این حرف اگر فقیه فهمد %~% شاباش زهی فقیه شاباش
# 8 چون فیض اگر شوی مجرد %~% بس فیض که یابی از سخنهاش
PageV1P0476
### || [genre: Gh]
# 1 دلبرا درد مرا درمان تو باش %~% عاشقانرا سر توئی سامان تو مباش
# 2 درد بی‌درمان مرا در جان ز تست %~% هم دوای درد بی درمان تو باش
# 3 شد دل بریانم از تو داغدار %~% مرهم داغ دل بریان تو باش
# 4 در ره تو جان و دل کردم فدا %~% مر مرا هم دل تو و مرهم تو باش
# 5 دل برفت و جان برفت ایمان برفت %~% دل تو باش و جان تو باش ایمان تو باش
# 6 بی دلانرا دلبر و دلدار تو %~% عاشقانرا جان تو و جانان تو باش
# 7 از سر هر دو جهان برخواستم %~% فیض را هم این و هم آن تو باش
PageV1P0477
### || [genre: Gh]
# 1 ای دل اندر راه او ده اسبه ران را جل مباش %~% چست ران چالاک رو لابث مشو کاهل مباش
# 2 تا جمال او نه بینی یک نفس ساکن مشو %~% تا نیایی وصل ره رو رهن هر منزل مباش
# 3 خویشتن را بی‌محابا در خطرها در فکن %~% در میان بحر رو وابسته ساحل مباش
# 4 راه دور و وقت دیر و مرکبت زشت و ضعیف %~% بال عشقی چو بپر در بند آب و گل مباش
# 5 دمبدم در هر قدم هوش دگر در سر در آر %~% آگهی در آگهی جو مست لایعقل مباش
# 6 آگهی گر نیستت با عشق میکن احتیاط %~% رو دلیلی جو چو عقلت نیست بی عاقل مباش
# 7 جمله عالم را همه حق دان و در حق ثبت شو %~% حق شنو حقگوی و حق‌بین حق شنو باطل مباش
# 8 چون حدیث او کنی سر تا بپا گفتار شو %~% چون شراب او کشیدی مست شو غافل مباش
# 9 تا توانی همچو فیض از مغز کو بگذر ز پوست %~% همچو شعر شاعر بیمغز ولا طایل مباش
PageV1P0478
### || [genre: Gh]
# 1 بغم خوردن بنه دل شاد میباش %~% خدا را بنده آزاد میباش
# 2 هوا را پشت پا زن خاک ره شو %~% تهی دست از جهان چون باد میباش
# 3 بر افکندگان افکندگی کن %~% بر سنگین دلان فولاد میباش
# 4 خلیل حق چه بینی شو ذبیحش %~% بنمرودی رسی شداد میباش
# 5 چو بینی موسی میباش هرون %~% و گر فرعون ذوالاوتاد میباش
# 6 بعاد ار بگذری میباش صرصر %~% چو برخوردی بهودی هاد میباش
# 7 بیا شاگردی آل نبی کن %~% جهانرا سربسر استاد میباش
# 8 از ایشان گیر تعلیم قواعد %~% پس آنگه صاحب ارشاد میباش
# 9 خدا را بندگی کن در همه حال %~% چو فیض ازهر دو کون آزاد میباش
# 10 اگر خواهی رهی سوی حقایق %~% رسوم شرع را منقاد می‌باش
PageV1P0479
### || [genre: Gh]
# 1 چو مرد او شدی مردانه میباش %~% چو مست او شدی مستانه میباش
# 2 اگر در سر هوای دوست داری %~% ز خویش و آشنا بیگانه میباش
# 3 چه خواهی لذت مستی بیابی %~% شراب عشق را پیمانه میباش
# 4 چه درهای سعادت بازخواهی %~% کلید عشق را دندانه میباش
# 5 چو زلف او پریشان شد بصد دل %~% درو آویز خود را شانه میباش
# 6 و گر زلفش شود زنجیر عشاق %~% برو عاشق شو و دیوانه میباش
# 7 چو گل باشد تو بلبل باش و مینال %~% و گر شمعست رو پروانه میباش
# 8 اگر جز جان تو مسند کند دوست %~% فغان کن ناله کن حنانه میباش
# 9 تو یک قطره ز بحر لامکانی %~% درون این صدف دردانه میباش
# 10 خمش کن گفتگو بگذار ای میباش %~% دهانرا مهرکن بی چانه میباش
PageV1P0480
### || [genre: Gh]
# 1 تا در رخت دید سیمای آتش %~% شد این دل من مأوای آتش
# 2 از عشق نامی من می‌شنیدم %~% کی دیده بودم در پای آتش
# 3 از رشک رویت وز رشک خویت %~% سوزد سراپا اجزای آتش
# 4 زلف سیاهت بر روی ماهت %~% مانند دودیست بالای آتش
# 5 تا در دل من جا کرد عشقت %~% جا کرد در سر سودای آتش
# 6 بر سینه‌ام گوش بگذار و آنگه %~% تا نشنیده باشد غوغای آتش
# 7 در آتشت فیض در فیضت آتش %~% هم آتشش جا هم جای آتش
PageV1P0481
### || [genre: Gh]
# 1 در عشق دیدم غوغای آتش %~% زین پس ندادم پروای آتش
# 2 کو‌ آشنا شو با عشق آن کو %~% خواهد به بیند دریای آتش
# 3 در آتش عشق هر کس که سوزد %~% کی باشد او را پروای آتش
# 4 دوزخ ندارد بر عاشقان پای %~% کاین دست عشق است بالای آتش
# 5 در عالم عشق من هر دو دیدم %~% دریای آتش صحرای آتش
# 6 اندر سرم من بهر تماشا %~% بشنو در آنجا هیهای آتش
# 7 تا هر که آید جز دوست سوزد %~% شد این دل فیض مأوای آتش
PageV1P0482
### || [genre: Gh]
# 1 یار آمد یار پیش دویدش %~% هم دل و هم جان پیش کشیدش
# 2 هرچه بخواهد بنزد وی آرید %~% هر چه بگوید سر بنهیدش
# 3 دل خود که بود جان خود که بود %~% محو شویدش محو شویدش
# 4 غیری ابدی هستی فروشد %~% بخنجر لا سر ببریدش
# 5 غیر که باشد سوی چه باشد %~% هی بکشیدش هی بکشیدش
# 6 عشق دوست را چه حلاوتست %~% الصلا یاران هی بچشیدش
# 7 خامی ار گوید عشق چه باشد %~% آتش بزنید خوش به پزیدش
# 8 محتسبی اگر گرانی کند %~% رطل گرانی پیش نهیدش
# 9 عشق فیض را گردید میهمان %~% از دل و از جان خوان بکشیدش
PageV1P0483
### || [genre: Gh]
# 1 رفتیم من و دل دوش ناخوانده بمهمانش %~% دزدیده نظر کردیم در حسن درخشانش
# 2 دیدیم ز حسن احسان دیدیم در احسان حسن %~% دل برد ز من حسنش جان داد بدل خوانش
# 3 مدهوش رخش شد دل مفتون لبش شد جان %~% این را بگرفت انیش آنرا بربود آنش
# 4 دل یافت بنزدش یار بنشست بر دلدار %~% جان ز لطف جانان دید پیوست بجانانش
# 5 دل خواست ازو چاره جان جست ازو درمان %~% هریک چو بدید او بود خود چاره و درمانش
# 6 دل داد بعشقش جان بگرفت دو صد چندان %~% ای کاش شدی صد جان هر لحظه بقربانش
# 7 جان داد بعشق ایمان بستند بعوض ایقان  %~% ایمان چون به ایقان داد با عین شد ایمانش
# 8 چش %~% یعنی چو نفهمد فیض حاجب تو بفهمانش
# 9 چون نیک نظر کردم در عالم بیهوشی %~% دیار ندیدم هیچ جز حسن و جز احسانش
PageV1P0484
### || [genre: Gh]
# 1 سحر رسید ز غیبم بکوش هوش سروش %~% که خیز و از لب ما باده طهور بنوش
# 2 از آن سروش شدم مست و بیخود افتادم %~% شراب تا چه کند چون سروش برد از هوش
# 3 گذاشتم تن و با پای جان روانه شدم %~% روان روان شد و تن تن زد از سماع سروش
# 4 بقدسیان چو رسیدم مرا گرفت از من %~% صلای ساقی ارواح و بانگ نوشانوش
# 5 ندا رسید دگر بار کای قتیل فراق %~% بیا و از لب ما شربت حیات بنوش
# 6 ز پای تا سر من مو بمو دهانی شد %~% چشید ذوق حیاتی از آن خجسته سروش
# 7 مرا گرفت ز من خود بجای من بنشست %~% فؤاد من شد و چشم من و مرا شد گوش
# 8 نهاد بر سر من زان حیات سرپوشی %~% که مرگ دست ندارد بزیر آن سرپوش
# 9 حیاه غیب رسید و سر مماه رسید %~% چنان برید که ننشست دیک فیض از جوش
PageV1P0485
### || [genre: Gh]
# 1 آمد خیالش دوشم در آغوش %~% بگرفت تنگم رفتم از هوش
# 2 هشیار گشتم دیدم جمالی %~% کز دیدنش عقل گشت مدهوش
# 3 گفتم میم ده تا مست گردم %~% گفتا که پیش آیی از لبم نوش
# 4 چون پیش رفتم تا گیرمش لب %~% لب ناگرفته رفت از سرم هوش
# 5 زان پس دگر من خود را ندیدم %~% تا آنکه گشتم از خود فراموش
# 6 گوئی که من خود هرگز نبودم %~% او بوده تنها من بوده روپوش
# 7 بودم نقابی یا خود سرابی %~% او بوده هم دوش خود را در آغوش
# 8 نی مست بودم نی هست بودم %~% بودم خیالی در خواب خرگوش
# 9 این قصه را فیض جائی نگوئی %~% میدار در دل میباش خاموش
PageV1P0486
### || [genre: Gh]
# 1 دل برد از من ترک قباپوش %~% بسته کمر من در خیل هندوش
# 2 از حد چو بگذشت ایام هجرش %~% در خفیه رفتم تا بر سر کوش
# 3 گفتم وصالت گفتا رخ دوست %~% تا وقتش آید اکنون تو میکوش
# 4 گفتم نگاهی گفتا که زود است %~% چندی بحسرت خون جگر نوش
# 5 گفتم که لطفی گفتا که خامی %~% در دیگ قهرم یکچند میجوش
# 6 گفتم که زلفت زد راه دینم %~% گفتا چه دینی پر زهد مفروش
# 7 گفتم که خون شد دل در غمت گفت %~% در یاد ما کن دل را فراموش
# 8 گفتم که هجرت بنیاد ما کند %~% گفتا که ای فیض بیهوده مخروش
# 9 رفتم که دیگر حرفی بگویم %~% بر لب زد انگشت یعنی که خاموش
PageV1P0487
### || [genre: Gh]
# 1 بتی از دور اگر بینی مرو پیش %~% که من دیدم سزای خویش از خویش
# 2 بکوی دلبری افتد گذارت %~% بهر دو دست گیر ای دل سر خویش
# 3 در آن کو صد بلا می‌آید از پس %~% در آن کو صد خطر میخیزد از پیش
# 4 شود تن زار و جان مأوای انوار %~% جگر از غصه خون دل از جفا ریش
# 5 گهی از غمزه بر دل خورد نیر %~% گه از مژگانی آید بر جگر نیش
# 6 گه از زلفی بجان آید کمندی %~% گه از گیسوئی افتد دل بتشویش
# 7 چها از عشق اینان من کشیدم %~% هنوزم تا چه آید بعد ازین پیش
# 8 طبیبانرا ز غم دل خون شود خون %~% اگر دستی نهندم بر دل ریش
# 9 برسوائی کشد آخر مرا کار %~% ندارم طاقت کتمان ازین پیش
# 10 مگر عشق خدائی گیردم دست %~% که سازم عاشقی را مذهب و کیش
# 11 رساند تا مرا آخر بجائی %~% که نبود حد انسانی ازین بیش
# 12 خدایا فیض را عشق رسائی %~% کرم کن از محبت خانه خویش
PageV1P0488
### || [genre: Gh]
# 1 چو جان ز قدس سرازیر گشت با دلریش %~% که تا سفر کند از خویشتن بخود در خویش
# 2 فتاد در ظلمات ثلاث و حیران شد %~% نه راه پیش نه پس داشت ماند در تشویش
# 3 ز حادثات و نوایب به بر و بحر افتاد %~% بلند و پست بسی آمده بره در پیش
# 4 هم از مقام و هم از خویشتن فرامش کرد %~% فتاد در ظلمات حجاب مذهب و کیش
# 5 یکی بچاه طبیعت فرو شد آنجا ماند %~% یکی اسیر هوا گشت و شد محال اندیش
# 6 بلاف کرد گهی دعوی الو هیت %~% گهی گزاف سخن گفت از حد خود بیش
# 7 یکی بعالم عقل آمد و مجرد شد %~% یکی باوج علا شد بآشیانه خویش
# 8 یکی چو فیض میان کشاکش اضداد %~% اسیر بی دل و بیچاره ماند در تشویش
PageV1P0489
### || [genre: Gh]
# 1 ای که میجوئی برون از خویشتن دلدار خویش %~% در درون جان تست از خویشتن جویار خویش
# 2 پرده دلدار تو جویای دلدار تو است %~% جستجو بگذار تا بینی رخ دلدار خویش
# 3 گر نداری تو بصر وام کن از وی بصر %~% تا به بینی در درون جان خود دلدار خویش
# 4 از گل رویش درون خویش را گلزار کن %~% زین گلستانها گذر کن باش خود گلزار خویش
# 5 بگذر از دری که آب و گل بود بنیاد آن %~% مسکن از دل ساز و از جان دار با خوددار خویش
# 6 از دل و جان ساز دارو باش خود هم جان و دل %~% هم دار خویش باش و هم تو خود دیار خویش
# 7 گر تجارت میکنی خود را بیار خود فروش %~% تا زیانت سود گردد باش خود بازار خویش
# 8 بی‌بصیرت کار کردن پشت برره کردنست %~% رو بصیرت کن پس روی کن در کار خویش
# 9 بار بر کس گر نهی دوش خودت گردد گران %~% دوش خودخواهی سبک بر کس میفکن بار خویش
# 10 در حقیقت هست آزار کسان آزار خود %~% بگذر از آزار کس فارغ شو از آزار خویش
# 11 فیض را بس زار دیدم گفتمش زار که %~% گفت حاشا یار من من زار خویشم زار خویش
PageV1P0490
### || [genre: Gh]
# 1 عالم چو خاتمیست که این است عشق قص %~% از قصه‌است قصه عشق احسن القصص
# 2 حق در کلام خویش بآیات مستبین %~% در شأن عشق و رتبه عالیش کرد نص
# 3 ارواح ما ز عالم قدسست و کان عشق %~% محبوس در بدن شده کالطیر فی القفص
# 4 روزی چو کرد حصه مقسم قرار داد %~% خون جگر وظیفه عشاق زان حصص
# 5 بس دور شد که دور فتادیم ز اصل خویش %~% طول النوی بحر عنا هذه الغصص
# 6 عاشق فنای خویش طلب میکند مدام %~% اهل عزیمتست نمیجوید او رخص
PageV1P0491
### || [genre: Gh]
# 1 عبرت بگیر ای دل ازین دهر پر غصص %~% ز احوال انبیا و سلاطین شنو قصص
# 2 بنگر چها ز قوم کشیدند انبیا %~% بس جرعهای خون که کشیدند از غصص
# 3 حق کرد بر خواص مو کل بلای خویش %~% قسمت زیاده داده کسی را که بود اخص
# 4 شاهان نگر که با دل پر حسرت از جهان %~% رفتند سوی گور ز قصر مشید جص
# 5 دانا در اینجهان ننهد دل تنش در و %~% چون جان اوست در تن چون مرغ در قفص
# 6 بر راستی کار جهان این دلیل بس %~% کو کرد بر جفاش بکردار خویش نص
# 7 فریاد میکند که من اینم مخور فریب %~% از بهر خود مجوی در آمیزشم رخص
# 8 پنهان نمی‌کند بدی خود چو اهل غدر %~% پیدا و روشن است بدیهاش چون برص
# 9 ای فیض قسمتیست معدل نعیم و غم %~% بر اهل نشأتین مساوی بود حصص
PageV1P0492
### || [genre: Gh]
# 1 عشق دردیست از خزانه خاص %~% عشق را کی دهند جز بخواص
# 2 جهد کن تا ز اهل عشق شوی %~% که بجز عشق نیست راه خلاص
# 3 گر فلاطونی و نداری عشق %~% عامی عامی نه ز خواص
# 4 عمر بی‌عشق اگر گذشت ترا %~% اوفتادی ولات حین مناص
# 5 عام باشی و عشق هست ترا %~% میشوی عنقریب خاص الخاص
# 6 اهل علمی که خالی از عشقند %~% علماشان مخوان بگو قصاص
# 7 فیض اگر عاشقی سخن بس کن %~% گفتگو را بمان بقاضی وقاص
PageV1P0493
### || [genre: Gh]
# 1 توشه عام و بنده بنده خاص %~% خدمتت را غلام با اخلاص
# 2 گر نوازیم از خواص شوم %~% ور کشی در غمم ز خاص الخاص
# 3 هر که در چون تو شاهدی دل بست %~% تا سر و جان بتاخت نیست خلاص
# 4 دو جهان شد مسخر حکمت %~% تا که بر وحدت تو باشد ناص
# 5 می‌کشد هر کجا که میخواهد %~% عاشقان را گرفته عشق نواص
# 6 هر دلی کو بدام عشق افتاد %~% نیست او را نه زان مفرنه مناص
# 7 شاهدان خلق را شهید کنند %~% نه بر ایشان دیت بود نه قصاص
# 8 زانکه عشاق کشته عشقند %~% عشق را جایز است قتل خواص
# 9 سخن فیض چون شکر گردد %~% زان لب لعل گردهیش مصاص
PageV1P0494
### || [genre: Gh]
# 1 بر جمال تو هست خالت نص %~% خط بود نیز بر کمالت نص
# 2 نزد بینا دو شاهد عدلند %~% خال و خط هر دو بر جمالت نص
# 3 شاهد خط شود چو شاهد روز %~% خال کتمان کند بحالت نص
# 4 نزد قاضی شود شهادت رد %~% محو گردد ز خط و خالت نص
# 5 چونکه آن زور کرد این کتمان %~% چون توان کرد بر جمالت نص
# 6 نون ابرو وصاد چشمت نیز %~% هر دو هستند بر جمالت نص
# 7 یک بیک زین دو چون نکول کند %~% هر دو باشد بر انفعالت نص
# 8 باز چون خال و خط شود بیرنگ %~% هر دو باشند بر زوالت نص
# 9 بر ثبات خیالت اما هست %~% صورت اول خیالت نص
# 10 در سر فیض نقش اول حسن %~% هست بر حسن بیزوالت نص
PageV1P0495
### || [genre: Gh]
# 1 سمآ الناس المعشاق ارض %~% لهم فی ارضهم طی و فرض
# 2 سما العاشقین ذات طی %~% و للناس لها طول و عرض
# 3 فلو للناس فی الغد فیض ارض %~% لنا فی قبضه الیوم ارض
# 4 و ارض العشق فیحا عجیب %~% ففی الطی لها طول و عرض
# 5 فلو بذل الدراهم فرض قوم %~% فبذل الروح للعشاق فرض
# 6 فلو تبدیل ما کان قرضا %~% لنا تبدیل عین الذات قرض
# 7 الایا فیض امسک حسبک الان %~% و حسب القوم مما فاض عرض
PageV1P0496
### || [genre: Gh]
# 1 غم با دلت آشناست ای فیض %~% جانت هدف بلاست ای فیض
# 2 هر درد و غمی که روز و شب زاد %~% بر جان و دلت قضاست ای فیض
# 3 هر فتنه که از سپهر آید %~% اندر سر تست جایش ای فیض
# 4 خم و دردی که از حبیبت %~% بی مرهم و بی دواست ای فیض
# 5 چه زخم و چه درد هرچه او کرد %~% هم مرهم و هم شفاست ای فیض
# 6 رد تو دوا غم تو شادیست %~% چون روی تو با خداست ای فیض
# 7 حاشا که ز غم کنی شکایت %~% دانی چو غم از کجاست ای فیض
PageV1P0497
### || [genre: Gh]
# 1 عمر تو همه هباست ای فیض %~% درد دینت کجاست ای فیض
# 2 بهر دنیا مباش غمناک %~% تا در نگری فناست ای فیض
# 3 روی دل ازینجهان بگردان %~% بنگر که چه در قفاست ای فیض
# 4 خود میدانی که در قیامت %~% ز آشوب و بلا چهاست ای فیض
# 5 چون کار ز دست ما برون شد %~% دردیست که بیدواست ای فیض
# 6 ما نا مفتون شاهدانی %~% رنگ ز ردت گواست ای فیض
# 7 کردم بطبیب حال خود عرض %~% گفت از اثر است ای فیض
# 8 گفتم که هوا ز سر بدر شد %~% گفتا هوا بجاست ای فیض
# 9 غافل منشین ز فتنه نفس %~% این نفس تو اژدهاست ای فیض
# 10 بگذار حدیث نفس و بگذر %~% بس شر که ز گفت خواست ای فیض
PageV1P0498
### || [genre: Gh]
# 1 عشقت ره و رهنماست ای فیض %~% جز عشق رهی کجاست ای فیض
# 2 در عشق به بین جمال مقصود %~% عشق آینه خداست ای فیض
# 3 جان و دل ما بعشق باقیست %~% عشق آب حیات ماست ای فیض
# 4 هم در ره عشق کان شادیست %~% غمهای دگر بلاست ای فیض
# 5 از عشق طلب هر آنچه خواهی %~% کو معدن هر عطاست ای فیض
# 6 ز عشق توان ز فتنه رستن %~% عشق آفت فتنهاست ای فیض
# 7 در عشق گریز و در غم عشق %~% جز عشق همه فناست ای فیض
# 8 پیوسته ز عشق فیض جو فیض %~% کو منبع فیضهاست ای فیض
PageV1P0499
### || [genre: Gh]
# 1 ای رهنمای گم شدگان اهدنا الصراط %~% وی چشم راه روان اهدنا الصراط
# 2 در دوزخ هوا و هوس مانده‌ایم زار %~% گم کرده‌ایم راه جنان اهدنا الصراط
# 3 بگذشت عمر در لعب و لهو بی خودی %~% شاید تدارکی بتوان اهدنا الصراط
# 4 ره دور وقت دیر و شب تار و صد خطر %~% مرکب ضعیف و جاده نهان اهدنا الصراط
# 5 غولی ز هر طرف ره وا مانده زنده %~% آه از صفیر راهزنان اهدنا الصراط
# 6 نی ره بسوی سود و نه سوی زیان بریم %~% ای از تو سود و از تو زیان اهدنا الصراط
# 7 از شارع هوا و هوس در نمی‌رویم %~% گاهی در این و گاه در آن اهدنا الصراط
# 8 رفتند اهل دل همه با کاروان جان %~% ما مانده‌ایم بی‌دل و جان اهدنا الصراط
# 9 گم گشت فیض و راه بجائی نمیبرد %~% ای رهنمای گمشدگان اهدنا الصراط
PageV1P0500
### || [genre: Gh]
# 1 سوی ما میکنی نگه بغلط %~% دل ما می بری ز ره بغلط
# 2 با دلم لطف اگر کنی سهلست %~% می کند آدمی گنه بغلط
# 3 رغم من سوی غیر مینگری %~% دل من می کنی سیه بغلط
# 4 گر مرا دیگری ز کوچه مقصود %~% نگه خود میکنی تبه بغلط
# 5 باز گردی ز کوچه مقصود %~% گر دوچارم شوی بره بغلط
# 6 شاه فرمان روا توئی ایجان %~% دیگران راست نام شه بغلط
# 7 نیست جای سپاه غم دل من %~% این طرف آمد این سپه بغلط
# 8 لطفت از بهر غیر عمدا هست %~% فیض را نیست هیچگه بغلط
PageV1P0501
### || [genre: Gh]
# 1 غیر عشق رخ دلدار غلط بود غلط %~% هرچه کردیم غیر این کار غلط بود غلط
# 2 هر چه گفتیم و شنیدیم خطا بود خطا %~% جز حدیث لب دلدار غلط بود غلط
# 3 کاش اول شدمی از دو جهان بیگانه %~% آشنائی بجز آن یار غلط بود غلط
# 4 اینکه گفتند وفائی بجهان میباشد %~% ما ندیدیم وفادار غلط بود غلط
# 5 یار غمخوار وفادار بجز دوست نبود %~% سخن یاری اغیار غلط بود غلط
# 6 هوس گلشن فردوس سبک بود سبک %~% عشوه دنیی غدار غلط بود غلط
# 7 ای برادر ز من راست شنو حرف درست %~% هرچه جز یار و غم یار غلط بود غلط
# 8 فیض جز عشق و غم عشق دیگر چیزی نیست %~% کار دیگر بجز این کار غلط بود غلط
PageV1P0502
### || [genre: Gh]
# 1 حرف بیگانگی یار غلط بود غلط %~% سخن دوری و آزار غلط بود غلط
# 2 آشنا بود وفادار و بدلها نزدیک %~% غیر این در حق آن یار غلط بود غلط
# 3 راست آن بود که مستان غمش میگفتند %~% سخن مردم هشیار غلط بود غلط
# 4 یار با ماست نه دورست نه بیکار ز ما %~% آن سخنهای دل‌ آزار غلط بود غلط
# 5 هرچه گفتیم و شنیدیم باو بود و ازو %~% تهمت صحبت اغیار غلط بود غلط
# 6 حسن او بود که بر روی بتان جلوه نمود %~% حسن اغیار جفاکار غلط بود غلط
# 7 عشق او بود که آتش بدل و جان میزد %~% عشق خوبان ستمکار غلط بود غلط
# 8 عمر آنست که با دوست سراید ای فیض %~% هر چه کردیم جز این کار غلط بود غلط
PageV1P0503
### || [genre: Gh]
# 1 روی دل سوی هوا کردم غلط %~% جاده در راه خدا کردم غلط
# 2 چشم عقلم بود و بستم کاشگی %~% کور بودم از عما کردم غلط
# 3 یا گمان بردم هوا هم رهبریست %~% رهزنی را رهنما کردم غلط
# 4 دل نمیبایست بستن در هوا %~% دل چو بستم در هوا کردم غلط
# 5 کاشکی یکبار بودی یا دو بار %~% اندرین ره بارها کردم غلط
# 6 کاشکی یک یا دو جا بودی غلط %~% گام و گام و جابجا کردم غلط
# 7 هیچ کس با من نمیگوید درست %~% کز کجا این راه را کردم غلط
# 8 ای عزیزان روز روشن راه راست %~% چشم بینا از کجا کردم غلط
# 9 بست چشم عقل را دست هوا %~% فیض را از هوا کردم غلط
PageV1P0504
### || [genre: Gh]
# 1 اهل دنیا را ز جان کندن چه حظ %~% از عنای جان و برنج تن چه حظ
# 2 مرگ را نشناختن تا وقت مرگ %~% غافلان را از چنین مردن چه حظ
# 3 سعی کردن بهر دنیا روز و شب %~% ناگهانی مردن و ماندن چه حظ
# 4 خواجه را از جمع کردنها چسود %~% تخم حسرت در جهان کشتن چه حظ
# 5 عاقلانرا از مراعات رسوم %~% جز مشقتهای جان و تن چه حظ
# 6 اهل عزت را ز عزو سروری %~% جز مراعات گران کردن چه حظ
# 7 کار عقبا را پس افکندن چه سود %~% فوت کردن وقت تا رفتن چه حظ
# 8 زینت دنیا ندارد چون بقا %~% عاقلانرا دل در آن بستن چه حظ
# 9 فیض را زین پندهای بیهده %~% گفتن و بنوشتن و خواندن چه حظ
PageV1P0505
### || [genre: Gh]
# 1 بی دلانرا از نکو رویان چه حظ %~% رأفت دین و بلای جان چه حظ
# 2 زاهدان را چون ز خوبان بهره نیست %~% از دل ایشانرا چه سود از جان چه حظ
# 3 شاهدان را از جمال خود چه ذوق %~% عاشقانرا از غم اینان چه حظ
# 4 چون کسی را تاب دیدار تو نیست %~% از جمالت ای مه تابان چه حظ
# 5 تا نگه کردی دلم را برده %~% زین نگاه دلربا ای جان چه حظ
# 6 دل بری و دین بری و جان بری %~% از تو ای بر همزن سامان چه حظ
# 7 درد تو چون خستگان را راحتست %~% خسته را از جستن درمان چه حظ
# 8 هجر تو جان میستاند وصل دل %~% مرمر ازین وصل وزین هجران چه حظ
# 9 درد تو در دست و درمان نیز درد %~% فیض را زین دردو زین درمان چه حظ
PageV1P0506
### || [genre: Gh]
# 1 ای یار مخوان ز اشعار الا غزل حافظ %~% اشعار بود بیکار الا غزل حافظ
# 2 در شعر بزرگان جمع کم یابی تو این هر دو %~% لطف سخن و اسرار الا غزل حافظ
# 3 استاد غزل سعدیست نزد همه کس لیکن %~% دل را نکند بیدار الا غزل حافظ
# 4 صوفیه بسی گفتند درهای نکو سفتند %~% دل را نکشد در کار الا غزل حافظ
# 5 در شعر بزرگ روم اسرار بسی درج است %~% شیرین نبود ای یار الا غزل حافظ
# 6 آنها که تهی‌دستند از گفته خود مستند %~% کس را نکند هشیار الا غزل حافظ
# 7 غواص بحار شعر تا در بکفش افتد %~% نظمی که بود در بار الا غزل حافظ
# 8 شعری که پسندیده است آنست که آن دارد %~% آن نیست بهر گفتار الا غزل حافظ
# 9 ای فیض تتبع کن طرز غزلش چون نیست %~% شعری که بود مختار الا غزل حافظ
PageV1P0507
### || [genre: Gh]
# 1 هر آنکه سوی تو آمد شد از فنا محفوظ %~% بزیر سایه لطفت شد از بلا محفوظ
# 2 ز خوف و حزن پناهیست کعبه وصلت %~% درین پناه بود جان زهر عنا محفوظ
# 3 اشاره‌ایست ز ابرو و چشم و تیر و کمان %~% که تا بما نگریزی نه زما محفوظ
# 4 فرو گذاشت ز رخ آن دو عروه وثقی %~% که هر که چنگ بما زد شد از بلا محفوظ
# 5 بزیر سبزه خطش نهفته لب میگفت %~% که آب چشمه خضر است نزد ما محفوظ
# 6 تو تا بخود نگری مرگ با تو دارد کار %~% ز خود برآی که تا باشی از فنا محفوظ
# 7 تو چند باشی حافظ رسوم مردم را %~% بیا بدرگه ما تا شوی بما محفوظ
# 8 بسوی مأمن عشق خدا گریز ای فیض %~% که تا زخویش رهی گردی از فنا محفوظ
# 9 کسی که غور کند نکتهای شعر مرا %~% شود ز جهل و ضلال ایمن از خدا محفوظ
PageV1P0508
### || [genre: Gh]
# 1 خورشید روئی گردید طالع %~% دردم نهان شد چون برق لامع
# 2 گر ایستادی آتش فنادی %~% هم در مدارس هم در صوامع
# 3 آنرا که دیدش طالع قوی بود %~% وانکو ندیدش از ضعف طالع
# 4 این ماه رویان کم رو نمایند %~% آنماه چرخست کان هست طالع
# 5 از بس عزیزند از کس گریزند %~% دیدارشانرا باشد موانع
# 6 مهر زمین را مه مه توان دید %~% مهر فلک هست هر روز طالع
# 7 خورشید رویان هرجا نباشند %~% خورشید چرخست کان هست واسع
# 8 ساقی بده می بیگانه نیست %~% از خویش رفتم دیگر چه مانع
# 9 بگذار ای فیض اشعار باطل %~% از حق سخن گو کان هست نافع
PageV1P0509
### || [genre: Gh]
# 1 نحم خیالت گردد چو طالع %~% در چرخ آیند اهل صوامع
# 2 رو مینماید دل می‌رباید %~% لیکن نپاید چون برق لامع
# 3 آن هم بوقتی بر نیک بختی %~% کو کرده باشد رفع موانع
# 4 گه دل رباید گه جان فزاید %~% گه غم زداید دارد منافع
# 5 دلخستگانیم بر خاک کویت %~% تا تو کرائی بختست و طالع
# 6 بر درگه تو بهر شفاعت %~% جز تو نداریم خود باش شافع
# 7 دیگر نگوئی ای فیض الا %~% شعری که باشد اندر مجامع
PageV1P0510
### || [genre: Gh]
# 1 مطرب عمر این سراید در سماع %~% میروم ای عیش جویان الوداع
# 2 هر کرا باز است گوش هوش جان %~% میکند این نغمه از عمر استماع
# 3 هر که او زین نغمه باشد بهره‌ور %~% باشدش از زندگانی انتفاع
# 4 جان من در کارسازی سعی کن %~% دم بدم بانگ رحیل است و وداع
# 5 گر بحق نزدیک گردی یک وجب %~% او شود نزدیک تو بر یک ذراع
# 6 گر ذراعی میشوی نزدیک تو %~% او شود نزدیک تو مقدار باع
# 7 گر تو آهسته بسوی او روی %~% فهو للعبد للاسراع راع
# 8 از عبادت قرب حق تحصیل کن %~% در تقرب از فنا گیر انتفاع
# 9 شو ز خود فانی بحق باقی چو فیض %~% خویش را و ما سوا را کن وداع
# 10 بی‌شجاعت نیست کو صف بشکند %~% آنکه خود را بشکند نعم الشجاع
PageV1P0511
### || [genre: Gh]
# 1 یار بما نکرد صبر و شکیب را وداع %~% ناله ما اثر نکرد صبر و شکیب را وداع
# 2 یار نظر نمیکند ناله اثر نمیکند %~% غصه سفر نمیکند صبر و شکیب را وداع
# 3 یار زما کرانه کرد شرم و حیا بهانه کرد %~% صبر مرا روانه کرد صبر و شکیب را وداع
# 4 یار بعشق اشاره کرد عشق بناله چاره کرد %~% جامه صبر پاره کرد صبر و شکیب را وداع
# 5 آتش عشق درگرفت ناطقه رخت بر گرفت %~% عقل ره سفر گرفت صبر و شکیب را وداع
# 6 آتش عشق تیز شد جان بره گریز شد %~% باقی صبر نیز شد صبر و شکیب را وداع
# 7 عشق شکیب میبرد جامه صبر می‌درد %~% کس غم ما نمیخورد صبر و شکیب را وداع
# 8 فیض ز عشق مست شد مست می الست شد %~% دین و دلش ز دست شد صبر و شکیب را وداع
PageV1P0512
### || [genre: Gh]
# 1 بر سر خسته‌ات بیا دم نزع %~% تا ترا سر نهم بپا دم نزع
# 2 تا که جانرا بپایت افشانم %~% قدمی رنجه کن بیا دم نزع
# 3 زندگی را ز سر دگر گیرم %~% پرسشی گر کنی مرا دم نزع
# 4 آرزوی دل آن بود ای جان %~% که به بینم رخ ترا دم نزع
# 5 نفس باز پس به پیشت اگر %~% بسپارم خوشا خوشا دم نزع
# 6 پیشتر آئی ار دمی خوشتر %~% که ندارد اثر دوا دم نزع
# 7 تا نفس هست ذکر دوست کنم %~% فیض در خدمتست تا دم نزع
PageV1P0513
### || [genre: Gh]
# 1 ایاک ادعوا انت السمیع %~% ایاک ارجوا انت الشفیع
# 2 همت بلندم کوتاه دستم %~% انت الرفیع انت المنیع
# 3 هر جا کنم رو روی تو بینم %~% بالا و پستی انت الوسیع
# 4 یا من احاط بکل شی %~% والکل احصی انت الجمیع
# 5 دنیای من تو عقبای من تو  %~% هم این و هم آن انت البدیع
# 6 طی کن کتابم وقت حسابم %~% بگذر ز من زود انت البدیع
# 7 کأسا اذقنی من عین حبک %~% فیض الفیض یدعوا انت السمیع
PageV1P0514
### || [genre: Gh]
# 1 عشق بر اکوان محیطست و وسیع %~% عشق در عالم مطاع است و مطیع
# 2 عشق در دلها حیاتست و روان %~% عشق در سرها سماع است و سمیع
# 3 عشق در مردان حق آئینه است %~% مینماید پرتو حسن منیع
# 4 عشق در سالک رهست و راهبر %~% میرساند تا بدرگاه رفیع
# 5 عشق در املاک واله بودنست %~% عشق در افلاک جولان سریع
# 6 عشق آتش سوختن افروختن %~% عشق در انجم نظرهای بدیع
# 7 عشق در کوی زمین افتادگی است %~% عشق در انهار جریان سریع
# 8 عشق در بحرست امواج غریب %~% عشق در بر است دامان وسیع
# 9 عشق در کوهست تمکین و ثبات %~% عشق در باد هوا سیر سریع
# 10 عشق در مرغان خوش الحان نعم %~% عشق در گلهاست الوان بدیع
# 11 عشق در اطفال لهوست و لعب %~% در زنان ازواج را بودن مطیع
# 12 عشق در نادان ز دانایان سوال %~% عشق دانا دانش و خلق وسیع
# 13 عشق دلهای تهی از عشق حق %~% پر شدن از مهر رخسار بدیع
# 14 عشق در شاعر معانی بستن است %~% عشق در فیض است احصای جمیع
PageV1P0515
### || [genre: Gh]
# 1 هرکه جا داد او رسوم اهل دنیا در دماغ %~% از شراب خون دل هر دم کشد چندین ایاغ
# 2 آنکه بار ننگ و عار ابلهان گیرد بدوش %~% او الاغ است او الاغ است او الاغ است او الاغ
# 3 دل چو پر شد از غم دنیا نماند جای دین %~% شغل دنیا کی گذارد بهر دینداری دماغ
# 4 در کمین عمر بنشسته است دزدی هر طرف %~% از زن و فرزند و مال و خانه و دکان و باغ
# 5 آنزمان آگه شود کز عمر ماند یکنفس %~% بر زبان واحسرتا و بر دل و جان درد و داغ
# 6 پیر شد آن بوالهوس گوید جوانم من هنوز %~% کار خواهم کرد زیر پس عمر بگذارد بلاغ
# 7 ریش مردک شد سفید و ماند از آن ده موسیه %~% گوید او هست این دو رنگ از ریش خود گیرد کلاغ
# 8 ابلهانرا واعظی کردن نه کار تست فیض %~% کار خود نیکو کن و می دار از عالم فراغ
PageV1P0516
### || [genre: Gh]
# 1 جان اسیر محنت و غم دل قرین درد و داغ %~% بیدماغم بیدماغم بیدماغم بیدماغ
# 2 میشود از قصه خون وز دیده می‌آید برون %~% لحظه لحظه میخورم از خون دل چندین ایاغ
# 3 در درونم لاله هست و گل ز یمن داغها %~% وز برون نه گشت صحرا خواهم و نه سیر باغ
# 4 شد ملول از صحبت جان سوزم از پیشم برفت %~% از که گیرم این دل گم گشته را یا رب سراغ
# 5 دل بفرمانم نشد تا چند بتوان داد پند %~% زین غم جانسوز سر تا پای گشتم داغ داغ
# 6 از مراد خود گذشتم هرچه خواهد گو بشو %~% خواهش آن بیغمان من دارم از خواهش فراغ
# 7 من بخود درمانده و بیچاره با صد درد و غم %~% دم بدم بیدردی آید گیرد از حالم سراغ
# 8 مهربانیهای دم سردان بسی سرد است سرد %~% گرمی این بیغمان سوزنده‌تر از سوز داغ
# 9 آنکه از حال دلم پرسید گوید کو جواب %~% ای برادر رحم کن بر فیض بیدل کو دماغ
PageV1P0517
### || [genre: Gh]
# 1 ز عشق تو نرهیدم که گفت رست دروغ %~% چرا کنند چنین تهمتی بدست دروغ
# 2 که گفت دل بسر زلف دیگری بستم %~% خداش در نگشاید چنانکه بست دروغ
# 3 که گفت با دیگری بود مست و می در دست %~% کجا و کی دیگری که چه می چه مست دروغ
# 4 دروغ کس مشنو با تو من بگویم راست %~% نه راستست که بر عاشق تو بست دروغ
# 5 بمهر غیر نیالوده‌ام دل و جان را %~% هر آنچه در حق من گفته‌اند هست دروغ
# 6 ز فیض پرس اگر حرف راست می‌پرسی %~% که هرگزش بزبان در نبوده است دروغ
# 7 ز راستان سخن راست پرس و راست شنو %~% مگو و مشنو و باور مکن بد است دروغ
PageV1P0518
### || [genre: Gh]
# 1 هر چه نبود سخن یار دروغ است دروغ %~% جز حدیث لب دلدار دروغ است دروغ
# 2 یار آنست که او با تو بود در همه حال %~% گوید ار غیر منم یار دروغ است دروغ
# 3 هیچکس را بجهان نیست جز او غمخواری %~% حرف غمخواری اغیار دروغ است دروغ
# 4 یار با ماست بهر جای تو از جای مرو %~% حرف اغیار دل آزار دروغ است دروغ
# 5 آید از حسن فروشی چو سروشی در گوش %~% که چو من نیست ببازار دروغ است دروغ
# 6 اعتمادی نبود بر سخن نوش لبان %~% آنچه گفت آن بت عیار دروغ است دروغ
# 7 حسن آن یار وفاپیشه باقی حسن است %~% حسن اغیار جفاکار دروغ است دروغ
# 8 یار یکتا بگزین وز دو جهان دل برگیر %~% وصف یک چیز به بسیار دروغ است دروغ
# 9 از من راست شنو فیض ز هر کج مشنو %~% اوست حق هستی اغیار دروغ است دروغ
# 10 محرم راز بجز عاشق صادق نبود %~% زاهد و دعوی این کار دروغ است دروغ
PageV1P0519
### || [genre: Gh]
# 1 هی نیاری بر زبان حرف دروغ %~% حیف باشد زان دهان حرف دروغ
# 2 من چو با تو راستم تو راست باش %~% تا نباشد در میان حرف دروغ
# 3 آن اشارات دروغینت بس است %~% نیست حاجت در میان حرف دروغ
# 4 نکته باریک گویم عذر آن %~% گرچه آید زان دهان حرف دروغ
# 5 بشکند در تنگنا آن حرف راست %~% در هم افتد گردد آن حرف دروغ
# 6 فیض بس کن کی کجا سر میزند %~% از دهان آنچنان حرف دروغ
# 7 گر شنیدی از کسی باور مکن %~% او کی آرد بر زبان حرف دروغ
PageV1P0520
### || [genre: Gh]
# 1 گذشت عمر و نکردیم هیچ کار دریغ %~% نه روزگار بماند و نه روزگار دریغ
# 2 برفت عمر بافسانه و فسون افسوس %~% گذشت وقت به بیهوده و خسار دریغ
# 3 نکرده‌ام همه عمر یک عمل حاصل %~% نبوده‌ام نفسی با تو هوشیار دریغ
# 4 هر آنچه گفتم و کردم تمام ضایع بود %~% بهرزه رفت مرا روز و روزگار دریغ
# 5 بپار گفتم کامسال کار خواهم کرد %~% گذشت عمر من امسال همچو پار دریغ
# 6 زهر خموشی بی‌باد تو هزار افسوس %~% زهر سخن که نه حرف تو صد هزار دریغ
# 7 زهر چه بینم و رویت در آن نمی‌بینم %~% هزار بار فسوس و هزار بار دریغ
# 8 نه یک فسوس و ده و صد که بیحساب افسوس %~% نه صد دریغ و هزاران که بیشمار دریغ
# 9 غنیمتی شمر این یکدو دم که ماند ای فیض %~% بکار کوش نگو رفت وقت کار دریغ
PageV1P0521
### || [genre: Gh]
# 1 بهرزه شیفته شد دل بهر خیال دریغ %~% نبرد ره بتماشای آن جمال دریغ
# 2 بسوی عشق حقیقی نیافتیم رهی %~% فدای دوست نکردیم عمر و مال دریغ
# 3 ببوم سینه نکشتیم تخم مهر و وفا %~% نخورد هیچ دل ما غم مآل دریغ
# 4 خیال وصل بسی پخت این دل پر شور %~% بدست هیچ نیامد از آن خیال دریغ
# 5 تمام عمر بعشق مجاز فانی رفت %~% بماند جان ز حقیقت در انفعال دریغ
# 6 نخورد جان غم جانان درینجهان روزی %~% گذشت در غم بیهوده ماه و سال دریغ
# 7 گذشت عمر بمهر بتان سنگین دل %~% بعشق حق ننمودیم اشتغال دریغ
# 8 نشست زنگ حوادث بر آینه دل ما %~% نتافت پرتو آن حسن بی‌زوال دریغ
# 9 ز عشق نیست بجز نام فیض را افسوس %~% ز دوست نیست بدستش بجز خیال دریغ
PageV1P0522
### || [genre: Gh]
# 1 ز عشق جوی کرامت ز عشق جوی شرف %~% بغیر عشق نباشد رهی بهیچ طرف
# 2 بغیر عشق مکن هیچ کار اگر بکنی %~% غرامتست و ندامت تحسر است واسف
# 3 بعشق کوش که فخر است عشق مردانرا %~% مفاخران نرسد شان بغیر عشق صلف
# 4 بکوش تا که کند عشق رخنه در دل تو %~% ز سینه ساز برای خدنگ عشق هدف
# 5 بغیر عشق منه دل که زود برگیری %~% بغیر عشق مکن نقد عمر خویش تلف
# 6 بهر طرف بمپوی و عنان بعشق سپار %~% برد ترا بهمان ره که رفت شاه نجف
# 7 ز من شنو سخن راست یار در دل ماست %~% بعشق کوش و برون آور این گهر ز صدف
# 8 اگر تو غوص کنی در بحار گفته فیض %~% سفینه پر کنی از در که آوریش بکف
PageV1P0523
### || [genre: Gh]
# 1 ای که با ما وعدها کردی خلاف %~% از وفا و عهد و پیمانت ملاف
# 2 وعدهای تو دروغ اندر دروغ %~% لافهای تو گزاف اندر اندر گزاف
# 3 چند غم را سر بجان من دهی %~% در دل من بهر غم سازی مصاف
# 4 چند غم در دور من گرد آوری %~% تا بگردم روز و شب آرد طواف
# 5 چند بافی بهر من از غم پلاس %~% چند سازی بهر من از غم لحاف
# 6 گاهم از شادی لباسی هم بدوز %~% بستری از شادمانی هم بباف
# 7 جان نخواهی برد از دست غمش %~% فیض گفتم با تو حرف پاک و صاف
PageV1P0524
### || [genre: Gh]
# 1 در دل تنگم خموشی میکند انبار حرف %~% محرمی کو تا بگویم اندک از بسیار حرف
# 2 حرفهای پخته سنجیده دارم در درون %~% گر بنطق آیم توانم گفت صد طومار حرف
# 3 محرمی خواهم که در یابد بحدس صایبش %~% از لب خاموش من بی منت اظهار حرف
# 4 حال دل از چشم گویا فهمد آنکش دیده هست %~% عاشقانرا نیست جز از چشم گوهر بار حرف
# 5 من نمیخواهم که گویم حرفی از اندوه دل %~% میکند چون میتراود از دل خونبار حرف
# 6 خارخار گفتنی چون تنگ دارد سینه را %~% آید از بهر گشایش بر زبان ناچار حرف
# 7 چند حرف از قشر بتوان گفت با اصحاب کل %~% اهل دل کو تا بهم گوئیم از اسرار حرف
# 8 بحر پر در معارف خواهم و کان سخن %~% تا بریزد بر دلم از لعل گوهر بار حرف
# 9 از بلاغت میزداید گاه زنگ از دل سخن %~% وز حلاوت گاه دلرا میبرد از کار حرف
# 10 صاحب دلراست فهم رازها از سازها %~% صاحب دل شو شنو از نای و موسیقار حرف
# 11 نکتها در جست در صوت طیور آگاه را %~% گر ترا هوشی است در سر بشنو از منقار حرف
# 12 شد مضامین در میان اهل معنی مبتذل %~% تازه گوئی کو که آرد فکرش از ابکار حرف
# 13 هرکه قدر حرف نشناسد مکن با او خطاب %~% حیف باشد حیف جز با مردم هشیار حرف
# 14 مستمع ز افسردگی خمیازه‌اش در خواب کرد %~% با که گویم کی توان الا بر بیدار حرف
# 15 چون نمی‌یابی کسی گوشی دهد حرف ترا %~% بعد از این ای فیض میگو با در و دیوار حرف
PageV1P0525
### || [genre: Gh]
# 1 جز خدا را بندگی حیفست حیف %~% بی غم او زندگی حیفست حیف
# 2 درغمش در خلد عشرت چون کنم %~% ماندگی از بندگی حیفست حیف
# 3 جز بدرگاه رفیعش سر منه %~% بهر غیر افکندگی حیفست حیف
# 4 سر ز عشق و دل ز غم خالی مکن %~% بی‌خیالش زندگی حیفست حیف
# 5 عمر و جان در طاعت حق صرف کن %~% در جهان جز بندگی حیفست حیف
# 6 کالبد را پرورش ظلمست ظلم %~% جان کند جز بندگی حیفست حیف
# 7 جان و دل در باز در راه خدا %~% غیر این بازندگی حیفست حیف
# 8 اهل دنیا را سبک کن ناتوان %~% با گران افکندگی حیفست حیف
# 9 یارب از عشقت بده شوری مرا %~% فیض را افسردگی حیفست حیف
PageV1P0526
### || [genre: Gh]
# 1 فدای دوست نکردیم جان و دل صد حیف %~% ز اختیاز نرستیم ز آب و گل صد حیف
# 2 ز عشق حق نزدیم آتشی بجان نفسی %~% همیشه ز آتش دیویم مشتعل صد حیف
# 3 بکام دوست نبودیم یکنفس صد آه %~% رسید دشمن آخر بکام دل صد حیف
# 4 جهاز عقبی باقی نمی‌کنیم دمی %~% بکار دنیی فانیم مشتغل صد حیف
# 5 گذشت عمر نکردیم از سر اخلاص %~% عبادتی که زند سر ز نور دل صد حیف
# 6 نیافت آینه دل صفا ز صیقل ما %~% بماند در دل ما زنگ ز آب و گل صد حیف
# 7 دل از پی هوس و دست رفت از پی دل %~% بکار دوست نداریم دست و دل صد حیف
# 8 بروز داوری از کردهای خود باشیم %~% بنزد دوست چه شرمنده و خجل صد حیف
# 9 براه دوست نرفتی و عمر رفت ای فیض %~% نکرد روح عزیران ترا بحل صد حیف
PageV1P0527
### || [genre: Gh]
# 1 ای که هستی بنور هستی طاق %~% احی من احرقته نار فراق
# 2 لطف کن جامی از شراب وصال %~% سوختند از فراق تو عشاق
# 3 ارنا من لقائک المیمون %~% نظره بالعشی و الاشراق
# 4 می‌توانی که زنده گردانی %~% بوصال آنکه را کشی ز فراق
# 5 جانم از فرقت تو می‌نالد %~% بشنو از دوست ناله عشاق
# 6 دل ما را گزید مار هوا %~% قد اتینا الیک انت الراق
# 7 کام ما تلخ ماند از بعدت %~% نرسد شهر فربت ار بمزاق
# 8 بر تو آسان و سهل بخشش قرب %~% دوری و صبر از تو بر ما شاق
# 9 گر تو ما را برانی از در خود %~% مالنا منک من ولی واق
# 10 بکجا از درت پناه بریم %~% درگه تست ملجا عشاق
# 11 فیض اگر با غم تو باشد جفت %~% در دو عالم بود شادی طاق
PageV1P0528
### || [genre: Gh]
# 1 ای تو در لطف و نکوئی طاق %~% رحم کن بر اسیر قهر فراق
# 2 بتو دادیم امیدها هر چند %~% در بدی کرده‌ایم استغراق
# 3 هم تو ما را نگاه دار از خود %~% ما لنا منک ربنا من واق
# 4 کاری از دست ما نمی‌آید %~% هم تو کن کار ما توئی خلاق
# 5 ما همه فانئیم و تو باقی %~% ما لنا ینفد و مالک باق
# 6 طاعت ما پذیر از در لطف %~% جرم بخشای از ره اشفاق
# 7 بر تو بخشایش گنه آسان %~% صبر بر جان ما بغایت شاق
# 8 جگر ما گزید مار هوا %~% قدر سمعنا و عندک الرتاق
# 9 نظری کن ز روی لطف و کرم %~% فیض را بالعشی و الاشراق
PageV1P0529
### || [genre: Gh]
# 1 هی نیاری بر زبان جز حرف حق %~% نیست لایق زان دهان جز حرف حق
# 2 لا اوحش الله زان دهان شکرین %~% حیف باشد زان لبان جز حرف حق
# 3 بر وفای عهد و پیمان دل منه %~% بر زبانت مگذران جز حرف حق
# 4 من چو حق گویم تو هم حق گوی باش %~% تا نباشد در میان جز حرف حق
# 5 هی چه می‌گویم از آن حقه دهان %~% گفتگو کی می‌توان جز حرف حق
# 6 باطل اندر آن دهان حق می‌شود %~% کی برون آید از آن جز حرف حق
# 7 حق و باطل زان دهان شیرین بود %~% فیض مشنو زاندهان جز حرف حق
PageV1P0530
### || [genre: Gh]
# 1 شکرلله که شد عیان ره حق %~% یافت جانم درین جهان ره حق
# 2 پیشتر ز آنکه پا زره ماند %~% دید چشم دلم عیان ره حق
# 3 در تنم بود مرغ روح قریب %~% برد او را به آشیان ره حق
# 4 در پس پرده ره عیان دیدم %~% دیدم از رهزنان نهان ره حق
# 5 در طلب خون دل بسی خوردم %~% نتوان یافت رایگان ره حق
# 6 از برونش سؤال می‌کردم %~% بود در جان من نهان ره حق
# 7 همه کس را نمی‌دهند نشان %~% هست مخصوص عاشقان ره حق
# 8 ای بسا عاقلی که آمد و رفت %~% رو نهان ماند در جهان ره حق
# 9 فیض در خودبخود سفر میکن %~% که ترا در دلست و جان ره حق
PageV1P0531
### || [genre: Gh]
# 1 ای وصل تو جانفزای عاشق %~% وی یاد تو دلگشای عاشق
# 2 ذکر خوش تو حلاوت او %~% نام تو گره گشای عاشق
# 3 ای روی تو والضحی و مویت %~% و اللیل اذا سجای عاشق
# 4 مویت کفرست و روی ایمان %~% ای مایه ابتلای عاشق
# 5 دردش از تو دواش از تو %~% ای راحت و ای بلای عاشق
# 6 تو با وی و او ترا طلبکار %~% وصل تو خرد ربای عاشق
# 7 در روی تو بیند آنچه خواهد %~% ای جام جهان نمای عاشق
# 8 از تو آید بتو گراید %~% ای مبدا و منتهای عاشق
# 9 جان میکندت فدا چه باشد %~% گر به پذری فدای عاشق
# 10 در حنجره ملک نباشد %~% آن نغمه دلربای عاشق
# 11 در حوصله فلک نگنجد %~% آن ناله چون درای عاشق
# 12 ای باعث هوی هوی صوفی %~% وز بهر تو های های عاشق
# 13 پیوسته تو از برای خویشی %~% هرگز نشوی برای عاشق
# 14 هرگز نشدی بمدعایش %~% ای مقصد و مدعای عاشق
# 15 او را یک کس بجای تو نیست %~% داری تو بسی بجای عاشق
# 16 هم قوت دل و روان اوئی %~% هم قوت دست و پای عاشق
# 17 فیض است دعای تو چه باشد %~% گر گوش کنی دعای عاشق
PageV1P0532
### || [genre: Gh]
# 1 تا بکی حسرت برم بر کشتگان زار عشق %~% هرچه باداباد گویان میروم بردار عشق
# 2 ز آشنایان جهان بیگانه گشتم در غمش %~% از جهان بیزار گردد هرکه باشد زار عشق
# 3 هر که با عشق آشنا شد خویش را بیگانه دید %~% عافیت را پشت پا زد هر که شد بیمار عشق
# 4 پیش ازین هم گرچه بودم مست وار خود بیخبر %~% مستی دیگر چشیدم تا شدم هشیار عشق
# 5 چند ترسانی مرا از رستخیز خواب مرگ %~% صد قیامت پیش دیدم تا شدم بیدار عشق
# 6 هر کتابی خوانده باشد جمله از یادش رود %~% هر که او خواند چو من یکحرف از طومار عشق
# 7 ای که میپرسی که یارت کیست یار کیستی %~% یار من عشقست و من هم نیستم جز یار عشق
# 8 میفروشم صد هزاران دانه تسبیح زهد %~% تا خرم ازاهل دل یکرشته از زنار عشق
# 9 کار من عشقست و بیکاریم عشق کار ساز %~% بهتر است از صد هزاران کاروان بیکار عشق
# 10 الصلا یاران کشید از هرچه جز عشقست دست %~% نیست کار و بار الا کار عشق و بار عشق
# 11 بس به تنگ آمد مرا از هرچه جز عشقست دل %~% میفروشم خویش را یک تنگه در بازار عشق
# 12 هر که پرسد فیض زار کیست میگویم بلند %~% زار عشقم زار عشقم زار عشقم زار عشق
PageV1P0533
### || [genre: Gh]
# 1 جان منزل جانان عشق دل عرصه جولان عشق %~% تن زخمی چوکان عشق سر گوش در میدان عشق
# 2 عشق است در عالم علم عشقست شاه و محتشم %~% شی لله دلها نگر بر درگه سلطان عشق
# 3 هم‌طالب و مطلوب‌عشق هم‌راغب و مرغوب عشق %~% خواهنده ومحبوب عشق‌ عشق است هم‌خواهان عشق
# 4 هم‌قاصد و مقصود عشق هم واجد و موجود عشق %~% هم عابد و معبود عشق عشق است سرگردان عشق
# 5 هم شادی و هم غم بود هم سور و هم ماتم بود %~% عشق است اصل دردها عشق است هم درمان عشق
# 6 عشق است مایه درد و غم عشق است تخم هر الم %~% هم سینها بریان عشق هم دیدها گریان عشق
# 7 هم‌مایه شادی است عشق هم خط آزادیست عشق %~% هم گردن گردنکشان در حکم و در فرمان عشق
# 8 بس یونس روشن دلی کورا نهنگ عشق خورد %~% بس یوسف گل پیرهن در چاه در زندان عشق
# 9 دلرا سزا جزعشق نیست جانرا جزا جزعشق نیست %~% راحت‌فزا جز عشق نیست من بنده احسان عشق
# 10 جنت بود بستان عشق دوزخ بود زندان عشق %~% آن پرتوی از نوی عشق وین دودی از نیران عشق
# 11 بر خوان غم میهمان منم زان میخورم خون جگر %~% خون جگر سازد غذا هرکس که شد مهمان عشق
# 12 بر عشق بستم خویش را بر خویش بستم عشق را %~% تا عشق باشد زان من من نیز باشم زان عشق
# 13 عشق است او را راهبر از عشق کی باشد مفر %~% عشقست دلها را مقر جانهاست هم قربان عشق
# 14 تا باشدم جان در بدن از عشق میگویم سخن %~% عشق است جان جان من ای من بلا گردان عشق
# 15 ای فیض فیض از عشق جوی تا میتوان از عشق گوی %~% از جان و از دل دست شوی شو واله و حیران عشق
PageV1P0534
### || [genre: Gh]
# 1 تن را بگداز در ره عشق %~% جان را در باز در ره عشق
# 2 درمان مطلب مخواه راحت %~% با درد بساز در ره عشق
# 3 از دیده بریز خون دل را %~% شو جمله نیاز در ره عشق
# 4 تن را از اشک شست شو ده %~% جان پاک بباز در ره عشق
# 5 از خون جگر دلا وضو کن %~% هنگام نماز در ره عشق
# 6 دل را ز غیر رفت و رو کن %~% شو محرم راز در ره عشق
# 7 بگذر ز رعونت و نزاکت %~% بگذار تو ناز در ره عشق
# 8 کبرو نخوت ز سر بدر کن %~% شو پاک ز آز در ره عشق
# 9 بر رخش بلا سوار شو فیض %~% خوش خوش می‌تاز در ره عشق
PageV1P0535
### || [genre: Gh]
# 1 زنده آن سر کو بود سودای عشق %~% حبذا آن دل که باشد جای عشق
# 2 از سر شوریده من کم مباد %~% تا قیامت آتش سودای عشق
# 3 خارها در دل بخون میپرورم %~% بو که روزی بشکفد گلهای عشق
# 4 رفته رفته دل خرابی میکند %~% عاقبت خواهم شدن رسوای عشق
# 5 خویش را کردم تهی از غیر دوست %~% تا وجودم پر شد از غوغای عشق
# 6 کار و کسب من همین عشق است و بس %~% مگسلاد این دست من از پای عشق
# 7 خدمت او را بدل بستم کمر %~% هستم از جان بنده و مولای عشق
# 8 هم زمین هم آسمان را گشته‌ایم %~% نیست دری در جهان همتای عشق
# 9 تا ننوشی باده از جام فنا %~% مست کی گردد سر از صهبای عشق
# 10 تا پزی در دیگ سر سودای سود %~% کی چشی هرگز تو از حلوای عشق
# 11 چون فرو خواهیم شد ما عاقبت %~% خود همان بهتر که در دریای عشق
# 12 ناله میکن فیض ایرا خوش بود %~% نالهای زار در سودای عشق
PageV1P0536
### || [genre: Gh]
# 1 در جهان افگنده غوغای عشق %~% عالمی را کرده شیدای عشق
# 2 آفتاب و ماه و اخترها روان %~% روز و شب سرگشته سودای عشق
# 3 کرد مینای فلک قالب تهی %~% بر زمین تا ریختی صهبای عشق
# 4 میدهد جانرا حیوتی دم بدم %~% صور اسرافیل بی آوای عشق
# 5 میکشد جانهای اهل دل ز تن %~% دست عزرائیل استیلای عشق
# 6 عقلها را همچو سحر ساحران %~% میکند یک لقمه اژدرهای عشق
# 7 رفته رفته میشوم از خود تهی %~% تا سرم پر گردد از سودای عشق
# 8 در دل شب عاشقانرا عیشهاست %~% خوشتر است از روزها شبهای عشق
# 9 روزهای تیره بر شبها فزود %~% عمر من شد یک شب یلدای عشق
# 10 ای تهی از معرفت زحمت ببر %~% فیض داند قدر نعمتهای عشق
PageV1P0537
### || [genre: Gh]
# 1 عشق است اصل بندگی من بنده و مولای عشق %~% عشق است آب زندگی من بنده و مولای عشق
# 2 برتر ز جان دان عشق را مشمار آسان عشق را %~% مفروش ارزان عشق را من بنده و مولای عشق
# 3 عشق است جان جان جان از عشق شد پیدا جهان %~% عشق است پیدا و نهان من بنده و مولای عشق
# 4 جنت سرای عشق دان دوزخ بلای عشق دان %~% جانرا فدای عشق دان من بنده و مولای عشق
# 5 عالم برای عشق دان آدم قبای عشق دان %~% خاتم لقای عشق دان من بنده و مولای عشق
# 6 عشق‌است چون شیر ژیان عشق‌است چون ببردمان %~% عشقست نادر پهلوان من بنده و مولای عشق
# 7 مشمار منکر عشق را هشیار بنگر عشق را %~% بازیچه مشمر عشق را من بنده و مولای عشق
# 8 نزدیکش آئی گم شوی چون قطره در قلزم شوی %~% در آتشش هیزم شوی من بنده و مولای عشق
# 9 جان موجه دریای عشق دل گوهر یکتای عشق %~% سر کاسه صهبای عشق من بنده و مولای عشق
# 10 سر مطبخ سودای عشق جان محفل غوغای عشق %~% دل جای های های عشق من بنده و مولای عشق
# 11 کار من و تدبیر عشق سعی من و تقدیر عشق %~% حلق من و زنجیر عشق من بنده و مولای عشق
# 12 فخر من از بالای عشق از همت والای عشق %~% وز کبر و استغنای عشق من بنده و مولای عشق
# 13 من عاشق سیمای عشق من واله و شیدای عشق %~% من چاکر و لالای عشق من بنده و مولای عشق
# 14 دست منست و پای عشق کرد منست ورای عشق %~% فیض است و استیلای عشق من بنده و مولای عشق
PageV1P0538
### || [genre: Gh]
# 1 هم توئی راحت جانم ای عشق %~% هم توئی درد و غمانم ای عشق
# 2 هم توئی حاصل و محصول دلم %~% هم توئی جان و جهانم ای عشق
# 3 هم توئی مایه سوداگریم %~% هم توئی کار و دکانم ای عشق
# 4 هم توئی اصل وجود و عدمم %~% هم توئی سود و زیانم ای عشق
# 5 هم توئی طاعت و هم معصیتم %~% هم توئی ناز و جنانم ای عشق
# 6 هم توئی مایه آشفتگیم %~% هم توئی امن و امانم ای عشق
# 7 گاه میسوزی و گه میسازی %~% تا چه خواهی تو ز جانم ای عشق
# 8 دوست کس دیده که دشمن باشد %~% هم تو اینی و هم آنم ای عشق
# 9 دل من بردی و جان می‌خواهی %~% ای بقربان تو جانم ای عشق
# 10 در دل فیض بمان یکدو نفس %~% تا که جان بر تو فشانم ای عشق
PageV1P0539
### || [genre: Gh]
# 1 بوی گلزار هوست قصه عشق %~% میبرد سوی دوست قصه عشق
# 2 میکشد رفته رفته جان از تن %~% مغز گیرد ز پوست قصه عشق
# 3 ای که صد چاک در دلست ترا %~% چاک دلرا رفوست قصه عشق
# 4 هست در ذکر حق نهان مستی %~% می حق را کدوست قصه عشق
# 5 هر که دارد ز حق بدل شوقی %~% بردش سوی دوست قصه عشق
# 6 دم بدم رو بسوی حق دارد %~% هر کرا گفت گوست قصه عشق
# 7 هر سر موی من کند شکری %~% که مرا موبموست قصه عشق
# 8 روبروی خدا بود عاشق %~% که جهان پشت و روست قصه عشق
# 9 یکنفس ذکر حق ز دست مده %~% دوست دارد چو دوست قصه عشق
# 10 گلستان حق و بوی گل ذکرش %~% حق محیط است وجوست قصه عشق
# 11 خام افسرده بهره نبرد %~% پختگانرا نکوست قصه عشق
# 12 ذکر حق فیض بوی حق دارد %~% گل گلزار اوست قصهعشق
PageV1P0540
### || [genre: Gh]
# 1 درد دل مرا نکند به دوای خلق %~% بیماری خدای بهست از شفای خلق
# 2 رنج از خداست راحت و راحت ز خلق رنج %~% قربان یک بلای خدا صد عطای خلق
# 3 صحرا و کوه خوشترم آید ز شهر و ده %~% صد ره صدای کوه بهست از ندای خلق
# 4 هر یک ترا بدام بلای دگر کشد %~% ای چشم بسته روی مکن در قفای خلق
# 5 گویند خلق راه حق ایسنت زینهار %~% مشنو مرد بسوی جهنم بپای خلق
# 6 میکن حذر ز پیروی دیو سیرتان %~% زنهار سیلی نخوری ز ابتلای خلق
# 7 بار گرانشان بدل و جان به و برو %~% میکش برای حق دو سه روزی بلای خلق
# 8 آزار خلق روی دلت سوی حق کند %~% راهیست سوی معرفت حق جفای خلق
# 9 دانی تو فیض آنکه نیاید ز خلق هیچ %~% بگذر ز گفتگوی ملالت فزای خلق
PageV1P0541
### || [genre: Gh]
# 1 عاشق که بود غلام معشوق %~% سرمست علی‌الدوام معشوق
# 2 از خویشتنش خبر نباشد %~% دایم مست مدام معشوق
# 3 مستی نکند ز آب انگور %~% مستیش همه ز جام معشوق
# 4 برخواسته از سر دو عالم %~% پابنده شده بدام معشوق
# 5 از کام و هوای خویش رسته %~% کامش همه گشته کام معشوق
# 6 گامی ننهاده هیچ جائی %~% جز بر آثار گام معشوق
# 7 گم کرده نشان و نام خود را %~% گشته است نشان بنام معشوق
# 8 وحشی صفت از جهان رمیده %~% وز جان و دلست رام معشوق
# 9 گوش هر قوم با سروشی است %~% گوش فیض و پیام معشوق
PageV1P0542
### || [genre: Gh]
# 1 ارانی اراک و لست اراک %~% ارانی سواک و لست سواک
# 2 ارانی اراک و انت بمرای %~% ارانی و انت سوی ما اراک
# 3 ارانی و لست اری غیر وجهک %~% ارانی اری ما سواک سواک
# 4 هواک اراک ولست بمرای %~% ارانی و انت سوی ما رآک
# 5 سواک سواک اراک و انی %~% فلست اری فی سواک سواک
# 6 اری ما سواک طلالا و فینا %~% فما هو سواک و ما انت ذاک
# 7 اراک اراک سواک سوائی %~% و لست سوائی و لست سواک
# 8 ارانی و انی کسانا لباسا %~% ارانی سواک و لست بذاک
# 9 سوای ارانی سواک و انی %~% فلست اری فی وجودی سواک
# 10 و انی و انی فدآ لانک %~% و ما نیتی دون انی فداک
# 11 لقاک هوای و حق اللقا %~% هوای فیض افناؤه فی لقاک
PageV1P0543
### || [genre: Gh]
# 1 الهی الهی فقیر اتاک %~% ولا یرتجی من لدنک سواک
# 2 لقاک هوای رضاک منای %~% فهب لی لقاک وهب لی رضاک
# 3 هواک رضای رضاک هوای %~% هوای هواک رضای رضاک
# 4 جفاک وفآ و حق الوفآ %~% جفاک وفا فکیف و فاک
# 5 غنای لدیک و فقری الیک %~% و فقری غنای غنای غناک
# 6 شفائی و دائی و روحی وهمی %~% لدیک و عنک و فی یبتغاک
# 7 حنینی انینی لجائی رجائی %~% الیک علیک لدیک لداک
# 8 اراک معی اینما کنت کنت %~% و انت نرانی و لست اراک
# 9 امامی و رائی یمینی شمالی %~% اذا ما نظرت فها انت ذاک
# 10 و لست اخاف سواک فانی %~% بمرای لک لک ازل فی حماک
# 11 و لا ارتجی عیرک ان فیضفا %~% وثوق بان لم تخب من رجاک
PageV1P0544
### || [genre: Gh]
# 1 ذاب قلبی من اشتیاق لقاک %~% حسرت وصل می‌بریم بخاک
# 2 بر سر آتش تو می‌سوزیم %~% در هوای تو می‌شویم هلاک
# 3 چون ضروریست سوختن ما را %~% احرق ارواحنا بنار هواک
# 4 می‌دهیم از پی صال تو جان %~% اهدانا ربنا سبیل رضاک
# 5 گر تو خواهی که ما هلاک شویم %~% جان فشانیم از برای هلاک
# 6 دوست خواهد چه سوزش و شورش %~% من و سوز درون و سینه چاک
# 7 دل و جان پاک کردم از اغیار %~% پاک باید رود به عالم پاک
# 8 ز آتش عشق گر بسوزد فیض %~% گم شو از بحر کوخس و خاشاک
PageV1P0545
### || [genre: Gh]
# 1 بهوای تو می‌شویم هلاک %~% وز برای تو می‌شویم هلاک
# 2 بر سر آتش تو می‌سوزیم %~% در هوای تو می‌شویم هلاک
# 3 می‌دهیم از پی رضای تو جان %~% در رضای تو می‌شویم هلاک
# 4 گر پسندی که ما هلاک شویم %~% برضای تو می‌شویم هلاک
# 5 هر چه هستیم سخره قدریم %~% وز قضای تو می‌شویم هلاک
# 6 ای ردای تو کبریا تو کبیر %~% در ردای تو می‌شویم هلاک
# 7 در سرای وجود غیر تو نیست %~% در سرای تو می‌شویم هلاک
# 8 ما همه فانئیم و تو باقی %~% در سرای تو می‌شویم هلاک
# 9 لمن الملک واحد القهار %~% زین نداری تو می‌شویم هلاک
# 10 دل ما گرچه تنک و تاریکست %~% در فضای تو می‌شویم هلاک
# 11 همه جانها بدرگهت سپریم %~% در فنای تو می‌شویم هلاک
# 12 فیض چون نیستی سزای نجات %~% بسزای تو می‌شویم هلاک
PageV1P0546
### || [genre: Gh]
# 1 چه بنشینم چه برخیزم قعودی لک قیامی لک %~% ترا ام نیستم خود را شخوصی لک مقامی لک
# 2 اگر گویم سخن با کس اگر خاموش بنشینم %~% بتو وزتست بهر تو سکوتی لک کلامی لک
# 3 شفا خواهم که تا باشم توانا بر عبودیت %~% بلا خواهم که جان بازم شفائی لک سقامی لک
# 4 ثیاب ز بهر آن پوشم شوم شایسته طاعت %~% غذا از بهر آن نوشم لباسی لک قوامی لک
# 5 کنم از بهر آن طاعت که قربان رهت گردم %~% صلوتی لک زکوتی لک جهادی لک صیامی لک
# 6 اگر بیدار و هشیارم نظر بر روی تو دارم %~% و گر در خواب و در مستی فکری لک منامی لک
# 7 سرا پایم چو ملک تواست میخواهم ترا باشم %~% مرا از شرک خودبینی بجرا جعل تمامی لک
# 8 دوائی من ک دائی منک رجائی منک شغلی بک %~% سماعی منک و جدی فیک سکری فی کلامی لک
# 9 کشیدم جرعه از باده عشقت ز خود رفتم %~% تیقنت دوامی بک و انی فی دوامی لک
# 10 بدنیا تا زیم عشق جمال تو بجان ورزم %~% کنم چون روی در جنت بود آنجا مقامی لک
# 11 وجود فیض شد در ذات تو مستهلک و فانی %~% فلست منه فی شی تمامی لک تمامی لک
# 12 ز خود فانی بتو باقی بتو وز تو کنم مستی %~% شدی چون بنده را ساقی تکرر فی کلامی لک
PageV1P0547
### || [genre: Gh]
# 1 در دلم تا جای کرد از لطف آن رشگ ملک %~% غیر او تا ثبت کردم غیرت او کرد حک
# 2 گفت فارغ ساز بهر من فان القلب لی %~% گفتمش از جان برم فرمان فان الامر لک
# 3 رو بوصل تو نبردم چند گشتم کو بگو %~% ای دل سرگشته خون شووزره چشمم بچک
# 4 اشگ خونین از جگر میریز بر روی زمین %~% آه آتشناک ار جان میرسان سوی فلک
# 5 در جحیم نفس باشی چند با شیطان قرین %~% در بهشت جان در آی و همنشین شو با ملک
# 6 گر تو مردی با هوای نفس میکن کارزار %~% ور نه مانند زنان چادر بسر بند و لچک
# 7 بگذر از دنیای دون وسعی کن بهر جنان %~% بهر حورالعین گذر کن زین عجوز مشترک
# 8 او بدور تو محیطست و توئی غافل ازو %~% در میان آب و غافل ز آب میباشد سمک
# 9 آب و تابی در سخن باید که تاثیری کند %~% اشک و آهی بایدت ای فیض آوردن کمک
PageV1P0548
### || [genre: Gh]
# 1 ای دهانت تنک شکر لعل لب کان نمک %~% نیستم گر قابل بسیار از آن باری کمک
# 2 وه چه رفتار و چه گفتار و دهانست و میان %~% ای ز سر تا پای شیرین وی ز پا تا سر نمک
# 3 چشم و ابرو خط و خال و زلف و گیسو خدوقد %~% لطف صنع ایزدی را شاهد آمد یک بیک
# 4 از نگاهی می‌توانی عالمی بی‌خود کنی %~% زانچه میخواهم ز تو دستی تهی بر مردمک
# 5 ای که میپرسی چه‌سان او با کسان سر میکند %~% میکند لطفی ولی با عاشقانش کمترک
# 6 خواستم کامی ز لعلش لب گزید آنگه مکید %~% یعنی هرگز نخواهد شد لب حسرت بمک
# 7 گفت جای ماست دل مگذار غیری را در آن %~% کان بود با دیگران مانند بوبکر و فدک
# 8 گفتمش در وصل خواهی کشتنم یا در فراق %~% گفت بی‌تابی مکن خواهیم کردن زین دو یک
# 9 داد من از خود بخواهد خواست روزی آن صنم %~% گر تو داری فیض شکی من ندارم هیچ شک
PageV1P0549
### || [genre: Gh]
# 1 میبرد غیرت ز حسن تو ملک %~% رشک دارد بر تو خورشید فلک
# 2 کو ملکرا چشم و ابروی چنین %~% کی بود حور جنانرا این نمک
# 3 از میانت میشوم من در گمان %~% وز دهانت نیز می افتم بشک
# 4 نی توانم نفی و نی اثبات کرد %~% دیده کس بود و نبود مشترک
# 5 دل ز من بردی و قصد جان کنی %~% رحم کن بگذار با من زین دو یک
# 6 هم دل و هم جان چه‌سان شاید گرفت %~% عدل کن الروح لی و القلب لک
# 7 فیض را گر زان دهان لطفی کنی %~% آب حیوانی زید ور نه هلک
PageV1P0550
### || [genre: Gh]
# 1 یا املی و بغیتی لیس هوای فی سواک %~% لیس سواک منیتی لیس هوای فی سواک
# 2 انت حبیب مهجتی انت طبیب علتی %~% انت شفا لوعتی لیس هوای فی سواک
# 3 یار گرفته‌ام کسی چون تو ندیده‌ام کسی %~% غیر تو نیست مونسی لیس هوای فی سواک
# 4 فیک لقیت ما لقیت غیر رضاک ما رضیت %~% اختبرک کیف شئت لیس هوای فی سواک
# 5 حبک فی سریرتی نورک فی بصیرتی %~% سیر هواک سیرتی لیس هوای فی سواک
# 6 تسلمنی الی الهلاک لا و هواک ما اراک %~% ان هوای فی هواک لیس هوای فی سواک
# 7 گر بکشی زهی شرف ان لقاک فی التلف %~% تیغ بکش ولاتخف لیس هوای فی سواک
# 8 ما املی سوی لقاک ان ردای فی نواک %~% ان تلفی یکن رضاک لیس هوای فی سواک
# 9 فیض سواک ما هوی غیر لقاک ماهوی %~% غیر هواک ما هوی لیس هوای فی سواک
PageV1P0551
### || [genre: Gh]
# 1 آن روی در نظر چو نداری ببار اشک %~% چون حق بندگی نگذاری ببار اشک
# 2 از بهر کار آمده یا به ساز کار %~% ور نه بعذر بیهده کاری ببار اشک
# 3 از پای تا بسر همه تقصیر خدمتی %~% در عذر آن بگریه و زاری ببار اشک
# 4 ریزند اشک‌های ندامت مقصران %~% جانا مگر تو چشم نداری ببار اشک
# 5 روز شمار تا نشوی از خجالت آب %~% بشمار جرم خویش و بزاری ببار اشک
# 6 آمد خزان عمر و بهارش ز دست رفت %~% در ماتمش چو ابر بهاری ببار اشک
# 7 چون وقت کار رفت فغان نیز می‌رود %~% اکنون که هست فرصت زاری ببار اشک
# 8 خلق از حجاب گریه شود مر ترا برون %~% بر روز خویش در شب تاری ببار اشک
# 9 بی‌شمع روی دوست چو شب میکنی بروز %~% چون شمع سوزناک به زاری ببار اشک
# 10 تا هست آب در جگر و چشم تر بسر %~% بر کردهای خویش بزاری ببار اشک
# 11 تخمی چو کشت دهقان آبیش می‌دهد %~% تخم عمل تو نیز چو کاری ببار اشک
# 12 سوی جحیم تا نروی از ره نعیم %~% آهی بکش چو فیض و بزاری ببار اشک
PageV1P0552
### || [genre: Gh]
# 1 پرورد گارا بنده‌ام الملک لک و الحمد لک %~% ز احسان تو شرمنده‌ام الملک لک و الحمد لک
# 2 دل بسته فرمان تو جان غرقه احسان تو %~% پیش تو سر افکنده‌ام الملک لک و الحمد لک
# 3 از خود ندارم هیچ هیچ جز احتیاج پیچ پیچ %~% وز تو برحم از زنده‌ام الملک لک و الحمد لک
# 4 دادی بمن جان رایگان گفتی بمن ده باز آن %~% جان میدهم تا زنده‌ام الملک لک و الحمد لک
# 5 گفتی بامرم سر بنه بهر لقایم جان بده %~% منت بجان من بنده‌ام الملک لک و الحمد لک
# 6 از لطف و از قهر تو من از زهر و پا زهر تو من %~% در گریه و در خنده‌ام الملک لک و الحمد لک
# 7 در عشق خودسوزی مرا چون شمع افروزی مرا %~% از لطف تو تابنده‌ام الملک لک و الحمد لک
# 8 راهم نمودی سوی خود دادی نشان کوی خود %~% جوینده یابنده‌ام الملک لک و الحمد لک
# 9 جانرا خریدی از ضلال دادی شرف گفتی تعال %~% کی من بدین ارزنده‌ام الملک لک و الحمد لک
# 10 از من نه خیر آید نه شر نی مالک نفعم نه ضر %~% تو مالک و من بنده‌ام الملک لک و الحمد لک
# 11 بی تو ز هر بد بدترم و ز هیچ هم بس کمترم %~% با تو بجان ارزنده‌ام الملک لک و الحمد لک
# 12 از خود فنای بیکران و ز تو بقای جاودان %~% من فانی پاینده‌ام الملک لک و الحمد لک
# 13 از خود نیرزم یک پشیز از تو شد این ناچیز چیز %~% آخر مکن شرمنده‌ام الملک لک و الحمد لک
# 14 ای فیض حق را بنده‌ام از غیر حق دل کنده‌ام %~% گویم بحق تا زنده‌ام الملک لک و الحمد لک
PageV1P0553
### || [genre: Gh]
# 1 وجودی لک شهودی لک ثبوتی لک ثباتی لک %~% بقائی لک حیاتی لک فنائی لک مماتی لک
# 2 قیامی لک قعودی لک رکوعی لک سجودی لک %~% خضوعی لک خشوعی لک قنوتی لک صلاتی لک
# 3 سکوتی لک کلامی لک فطوری لک صیامی لک %~% عکوفی فی المساجد لک زکوتی لک
# 4 مجی لک من الفج و احرامی الی الحج %~% و کشفی لک عن الراس اتینی تبیاتی لک
# 5 و قوفی بالمشاعر لک و سعیی فی الشعایر لک %~% و بالبیت طوافی لک و مشیی هرولاتی لک
# 6 و حلقی لک و تقصیری و ذکرک لک و تکبیری %~% لک رمی بجمرات و هدنی اضحیاتی لک
# 7 زیاراتی و خیراتی عباداتی و طاعاتی %~% بک منک بتوفیقی و نیاتی لهاتی لک
# 8 و ان عشت فعشنی لک و ان موه فمتنی لک %~% لک ابقی و فیک افنی حیاتی لک و فاتی لک
# 9 فوادی مهجتی لبی مثالی نیتی حسی %~% خیالی فکرتی عقلی اری مجموع ذاتی لک
# 10 رقیت فی مقاماتی وجدت الفیض مرقاتی %~% قنیت فیک عن ذاتی فذاتی لک صفاتی لک
PageV1P0554
### || [genre: Gh]
# 1 کی بود دل زین چنین گردد خنک %~% جانم از برد الیقین گردد خنک
# 2 وارهم ز اغیاد و گردم مست یار %~% خاطرم از آن و این گردد خنک
# 3 جان بمهر او دهم تا دل مرا %~% زان عذار آتشین گردد خنک
# 4 بر فراز آسمان‌ها پا نهم %~% تا دل من از زمین گردد خنک
# 5 نزد من آری و مرا بستان زمن %~% تا گمانم آن یقین گردد خنک
# 6 تیزتر کن آتش عشق مرا %~% خاطرم عشق اینچنین گردد خنک
# 7 بیخودم کن تا بیاساید دلم %~% خاطر اندوهگین گردد خنک
# 8 جان ز من بستان ز خویشم وارهان %~% آتش هجران بدین گردد خنک
# 9 زان کفم ده باده کافوری %~% زان چنان تا اینچنین گردد خنک
# 10 جرعه زان بر فلک ریزد ملک %~% تا دل عرش برین گردد خنک
# 11 جرعه هم بخش کن بر دیگران %~% تا که دلهای حزین گردد خنک
# 12 بس کنم زین نالهای بیهده %~% کی دل فیض از انین گردد خنک
PageV1P0555
### || [genre: Gh]
# 1 آفریننده جهان لبیک %~% هرچه گوئی کنم بجان لبیک
# 2 سر فرمان نهاده‌ام پیشت %~% امر فرما مرا بخوان لبیک
# 3 گر بیا عبدیم خطاب کنی %~% تا ابد گویمت بجان لبیک
# 4 گر ندائی کنی مرا پنهان %~% من هویدا کنم عیان لبیک
# 5 گر بمیرانیم دمی صد بار %~% گویم ار خوانیم بجان لبیک
# 6 چون شود خاک ذره ذره تنم %~% شنوی از گلم همان لبیک
# 7 در قیامت چو خوانیم گوید %~% موبمویم یکان یکان لبیک
# 8 هرکه خواند زروی صدق ترا %~% آیدش فاش ز آسمان لبیک
# 9 هرکه ده بار گویدت یا رب %~% گوئی اندر دلش نهان لبیک
# 10 گر بود عارف او برد ذوقی %~% ورنه گردد ذخیره آن لبیک
# 11 چو خوشست ایخدای روزی کن %~% از تو در سر عاشقان لبیک
# 12 عاشقم کن بده خطاب و جواب %~% تا برد فیض ذوق آن لبیک
PageV1P0556
### || [genre: Gh]
# 1 گذر کن ز بیغوله نام و ننگ %~% بشه راه مردان درآبی درنگ
# 2 رسوم سفیهان ابله بمان %~% که رسم سفیهان کند کار تنگ
# 3 فراخست و هموار راه خرد %~% در اینراه نه خار باشد نه سنگ
# 4 بدست آوری گر تو میزان عقل %~% نباشد ترا با خود و غیر جنگ
# 5 چو آهنگ جان تو آرد هوا %~% به حبل هوای خدا زن تو چنگ
# 6 هوس بر سرت چون نزول آورد %~% فرو بر هوس را بدم چون نهنگ
# 7 بقدر ضرورت ز دنیا بگیر %~% مکن بار بر خود گران و ملنگ
# 8 کمی مال افزونی راحت است %~% کمی جاه آسایش از نام و ننگ
# 9 پذیرفتی این نکته را گرچه فیض %~% وگرنه سر خالی از عقل و سنگ
PageV1P0557
### || [genre: Gh]
# 1 دلم بحر و عشق تو در وی نهنگ %~% نهنگی که جا کرده بر بحر تنگ
# 2 هزاران هزار ار غم آید بدل %~% کند جمله را لقمه عشق شنگ
# 3 غمم بر سر غم نه و شاد باش %~% دل عاشق از غم نیاید به تنگ
# 4 غمی کز تو آید بشادی خورم %~% که تلخ از تو شیرین و صلحست جنگ
# 5 بقربان کفر سر زلف تو %~% همه چین و ماچین خطا و فرنگ
# 6 سوی بوستان گر خرامی بناز %~% بر ایمان بود کفر را عار و ننگ
# 7 ترا فیض چون عشق شد دستگیر %~% درین راه پایت نیاید به سنگ
PageV1P0558
### || [genre: Gh]
# 1 عاشق و معشوق را راهی بود از دل بدل %~% امشبم این نکته روشن گشت از آنشمع چگل
# 2 شور عشقی در سرم هر لحظه افزون میکند %~% لطف شیرینی که هر دم میرسد از راه دل
# 3 صحبتی داریم با هم بی‌غباری از رقیب %~% عشرتی داریم خوش بیزحمتی از آب و گل
# 4 قاصد و پیغام هر دم میرسد از جان بجان %~% میبرد هر لحظه پیکی نامه از دل بدل
# 5 گاه لطف و گاه قهر و گاه ناز و گه نیاز %~% گه کنارو گه کناوه گاه عزو و گاه دل
# 6 میرسد از پیچ زلفی تا بشی هر دم بجان %~% میفتد از مهر روئی پرتوی هر دم بدل
# 7 نی غم مهجوری و دوری نه منع ناصحی %~% دل بر دلدار دایم جان بجانان متصل
# 8 منبع هر لطف و زیبائی و خوبی اوست فیض %~% از دو عالم شو بآن معشوق یکتا مشتغل
# 9 بر سر هر دو جهان نه جان و در راهش فکن %~% و ز جمیع ماسوی یکبارگی بردار دل
PageV1P0559
### || [genre: Gh]
# 1 پرتو شمع رخت شد در وجودم مشتعل %~% سوخت از من هرچه بود از اقتضای آب و گل
# 2 بود ذرات دلم هر یک بفرمان کسی %~% مهرت آمد حاکم این مملکت شد مستقل
# 3 گفت از بهر نثار ما چه داری غیر جان %~% خود فدای ما نمودی روز اول دین و دل
# 4 گفتم از بهر نثار مقدمت جانی کم است %~% لیکن از دستم نیاید غیر آن جهد المقل
# 5 ای ز رویت هر چه جانرا هست ازانوار قدس %~% وی ز مویت مانده دل در ظلمت این آب و گل
# 6 ای فدایت هر که او راهست عز و اعتبار %~% وی برایت هر که هرجا میکشد خاری و دل
# 7 جان چه باشد با دل و دین تا که قربانت کنند %~% گر دو عالم را ببازم در رهت باشم خجل
# 8 در نعیم سایه مهر رخت آسوده بود %~% پیش از آن کارند جانها را بقید آب و گل
# 9 باز آنجا میروم تا جان بر آساید ز غم %~% میگشایم قید آب و گل ز پای جان و دل
# 10 فیض اگر خواهی که جا در قدس علیین کنی %~% جسم و جانرا پاک کن ز آلایش این آب و گل
PageV1P0560
### || [genre: Gh]
# 1 نگاه ارکنی جان ستانی تغافل کنی دل %~% ز وصلت جگر خستگانرا مه من چه حاصل
# 2 چه لطفت نوازد کسی را چو قهرت گدازد %~% چو زهر تو نوش است و نوش تو زهر قاتل
# 3 چو آئی ز شادی دهم جان روی چون ز اندوه %~% ز دست فراق و وصال توام کار مشکل
# 4 نشینی بر من دمی هوشم از سر ربائی %~% چو برخیزی از پیش من فرقتت خون کند دل
# 5 برافرازی ار قد و قامت قیامت شود راست %~% بر افروزی ار رخ شود نور خورشید عاطل
# 6 اگر جان ستانی و گر دلربائی بهر حال %~% بود دل زهر جا ز هر کس بسوی تو مایل
# 7 چه سازد ز دست بتان ستمگر دل فیض %~% بجز آنکه خواند الا ما خلا الله باطل
PageV1P0561
### || [genre: Gh]
# 1 گلزار رخت دیدم شد خار بچشمم گل %~% پیچید دلم را عشق در سنبل آن کاکل
# 2 چشمت ز نگه سر مست لب ساغر می در دست %~% اجزای تو هر یک مست از باده حسن گل
# 3 حسن تو جهان بگرفت ای جسم جهانرا جان %~% افکند می عشقت در خم فلک غلغل
# 4 از چشم خمارینت پیمانه کشد نرگس %~% و ز خط نکارینت در یوزه کند سنبل
# 5 دیدارت از آن من پیمانه ز بیگانه %~% رخسارت از آن من گلرا بنه بلبل
# 6 از طره مشگینت روز سیهی دارم %~% باشد که شبی بینم بر گردن خویشش غل
# 7 گریم ز فراق تو بر رهگذر مردم %~% چندانکه همی بندند بر سیل سرشگم پل
# 8 از شعله آه من افتد بزمین آتش %~% و ز ناله زار من بیحد بفلک غلغل
# 9 سودای سخن در سر هر دم بنوای تو %~% گوید بضمیر فیض با لهجه تازی قل
PageV1P0562
### || [genre: Gh]
# 1 ای جمال هر جمیل و ای جمالت بی‌مثال %~% هر جمال از تست زانرو دوست میداری جمال
# 2 از جمالت پرتوی بر هر جمیل افکنده %~% زین سبب دل میبرد هر جانبی صاحبجمال
# 3 تا بود اهل نظر را حسن خوبان دلربا %~% میرسد هر دم تجلی از جمال بی زوال
# 4 میرباید ز اهل دل دلرا بصد افسونگری %~% حسنهای ذوالجمال و جلوه‌های ذوالجلال
# 5 خانه تقوی خراب از سطوت سلطان حسن %~% ملک دین ویران ز تیغ لشکر غنج و دلال
# 6 حسن صورت دلفریب و حسن سیرت دلپذیر %~% این بود پاینده آن در کاهش و در انتقال
# 7 آن نباشد حسن کان کاهد ز دوران سپهر %~% حسن آن باشد که افزاید بهر روزی کمال
# 8 آن نباشد کز وی کام دل گردد روا %~% حسن آن باشد که خون از دل بریزد بی‌قتال
# 9 حسن آن باشد که جانها را بسوزد بی‌نظیر %~% حسن آن باشد که تنها را گدازد ز انفعال
# 10 حسن آن باشد که مهرش چون کند در سینه جا %~% با دل آمیزد چو جان آسوده از بیم زوال
# 11 حسن آن باشد که بشناسد محبت از هوس %~% تا دهد آنرا سرافرازی و این را پایمال
# 12 حسن نشناسد مگر صاحب کمالی کوچو فیض %~% در ترقی باشد او هر روز و هفته ماه و سال
PageV1P0563
### || [genre: Gh]
# 1 منزلگه یار است دل ماوای دلدارست دل %~% از غیر بیزارست دل کی جای اغیار است دل
# 2 جمعیت خاطر مده از دست بهر کار تن %~% در بارگه قدس جان پیوسته در کار است دل
# 3 گر در ره دلدار نیست بر اهل دل عار است جان %~% از مهر جانان گر تهیست بر دوش جان بار است دل
# 4 از پرتو رخسار او جان مجمع انوار شد %~% از عکس خال و خط او پیوسته گلزار است دل
# 5 تا روی او را دیده‌ام محراب جان ابروی اوست %~% تا چشم او را دیده‌ام پیوسته بیمار است دل
# 6 گیسوش تا آشفته شد دود از سر من میرود %~% تا شد پریشان زلف او مشتاق زنار است دل
# 7 طرز خرام قامتش یاد از قیامت می‌دهد %~% جان واله از بالای او بیخود ز رفتار است دل
# 8 بر دور شمع روی او پروانه دل بی‌شمار %~% در تار زلفش مو بمو گم گشته بسیار است دل
# 9 از روی او در آتشم از موی او در دود و آه %~% از خوی او جان در بلا در عشق او زار است دل
# 10 تا در دل من جا گرفت عشقش بدل ماوا گرفت %~% کار جنون بالا گرفت از عقل بیزار است دل
# 11 گاهی ز وصلش سرخوشم گاهی بهجران مبتلا %~% گه سود دارد گه زیان در عشق ما زار است دل
# 12 دل را به بند ای فیض دراز جسم و بگشا سوی جان %~% زان رهگذر راحت رسان زین ره در آزار است دل
PageV1P0564
### || [genre: Gh]
# 1 صد شکر که عاقبت سر آمد غم دل %~% کرد آنکه دلم ریش شد او مرهم دل
# 2 شد دوزخ من بهشت اندوه و نشاط %~% بگرفت سپاه خرمی عالم دل
# 3 آمد سحری بدل سرافیل سروش %~% صوری بدمید سور شد ماتم دل
# 4 یکچند اگر دیو هوا داشت رسید %~% آخر بسلیمان خرد خاتم دل
# 5 کوهی شده بود از احد سنگین‌تر %~% از بس که نشسته بود بر هم غم دل
# 6 چون دست من از دادن جان کوته بود %~% هر غم که زیاد شد گرفتم کم دل
# 7 ناگه بوزید بادی از عالم قدس %~% برداشت ز روی غم در هم دل
# 8 سوز دل از آتش جهنم گذرد %~% جنت نرسد بروضه خرم دل
# 9 در گریه دل کجا رسد زاری چشم %~% دریای دو دیده گم شود در نم دل
# 10 هر بار که شد دچار من بود گران %~% آن یار کجاست کو بود محرم دل
# 11 از بس که دلم راز نهان داشت بسوخت %~% کو اهل دلی که تا شود همدم دل
# 12 این در سخن که ریزد از خامه فیض %~% آید همه از یم کف حاتم دل
PageV1P0565
### || [genre: Gh]
# 1 ای فغان از هی هی و هیهای دل %~% سوخت جانم ز آتش سودای دل
# 2 این چه فریاد است و افغان در دلم %~% گوش جانم کر شد از غوغای دل
# 3 این همه خون جگر از دیده رفت %~% بر نیامد دری از دریای دل
# 4 میخورم من خون دل دل خون من %~% چون کنم ای وای من ای وای دل
# 5 ظلمت دل پرده شد بر نور جان %~% نور جان شد محو ظلمتهای دل
# 6 زخمها بر جانم از دل میرسد %~% آه و فریاد از خیانت‌های دل
# 7 جان نخواهم برد زین دل جز بمرگ %~% نیست غیر از کشتن من رای دل
# 8 عاقبت خونم بخواهد ریختن %~% این هژ بر مست بی‌پروای دل
# 9 دل چه میخواهد ز من بهر خدا %~% دور سازید از سر من پای دل
# 10 آفت دنیا و دین من دلست %~% آه از امروز و از فردای دل
# 11 رفت عمرم در غم دل وای من %~% خون شد این دل در تن من وای دل
# 12 روز را بر چشم من تاریک کرد %~% دود آه و ناله شبهای دل
# 13 جان تو بیرون رو ازین تن زانکه نیست %~% تنگنای این بدن جز جای دل
# 14 پای نه در بحر جان سر سبز تو %~% فیض میخشگی تو در صحرای دل
PageV1P0566
### || [genre: Gh]
# 1 تا کی ز فراق تو نهم بر سر غم غم %~% تا چند بدل غصه نشیند بسر هم
# 2 ای صیقلی اشک بیا تا بزدائیم %~% این زنگ که از سینه بهم آمده از غم
# 3 ای بلبل همدرد دمی گوش فرادار %~% من هم بسرایم بود این غم شودم کم
# 4 نی نی نکنم از غم هجر تو شکایت %~% از دوست چه آید همه شادیست نه غم غم
# 5 شاد است دل اگر از دوست رسد زخم %~% خوش باد تراوقت که گردی پی مرهم
# 6 هرچند برآورد ز دل گوهر اسرار %~% غواص زبان هیچ ازین بحر نشد کم
# 7 بسیار سخن بر سخن از سینه زند جوش %~% دل پر شود از قحط سخن گر نزنم دم
# 8 آید سخن از دل بزبان تا که برآید %~% دربان بآن رو کند از قحطی همدم
# 9 نازم بدل و سینه دریا دل خود فیض %~% هر چند غم آید بودش جای دگر غم
PageV1P0567
### || [genre: Gh]
# 1 بیا بیا بسرم تا بپات جان بدهم %~% جمال خود بنما تا ز خویشتن بروم
# 2 بخار زار فراق تو راه گم کردم %~% بیا بگلشن وصل ابد نمای رهم
# 3 بیا بیا که ز عمرم نماند جز نفسی %~% بود بشادی وصل تو آن نفس بدهم
# 4 بیا بیا که نیم بیتو جز تنی بیجان %~% بطلعت تو درین تن هزار جان بنهم
# 5 بیا بیا که فراق تو رنجه‌ام دارد %~% بمقدم تو مگر زین بلای بد بجهم
# 6 بیا بیا و سرم را ز خاک ره بر گیر %~% بجاست تا رمقی عنقریب خال رهم
# 7 بیا بیا که شود سیئات من حسنات %~% توئی ثوابم و دور از تو سر بسر گنهم
# 8 بیا بیا که هنوزم نفس در آمدنست %~% برس بچاره که تن جان بجان جان بدهم
# 9 بیا بیا و گناهم ببخش و رحمت کن %~% بنور خویش بیفروز چهره سیهم
# 10 گدائی درت از فیض را شود روزی %~% وحید هرم و بر هر دو کون پادشهم
PageV1P0568
### || [genre: Gh]
# 1 روز میگردد اگر رو مینمائی در شبم %~% جان بتن می‌آیدم چون می‌نهی لب بر لبم
# 2 میرسد هر دم خیالت میبرد از جا دلم %~% چون هوا تأثیر کرد از شوق میگیرد تبم
# 3 چاره تعلیم کن در هجر جانسوزت مرا %~% یا ز وصل روح افزایت بر آور مطلبم
# 4 نیست خود سنگ دل بیرحم تو آخر چرا %~% در نمیگیرد درو فریاد یا رب یاریم
# 5 تیغ در کف چون برون آئی بقصد کشتنم %~% جانم از شادی باستقبالت آید تا لبم
# 6 باد حسنت را فداجان و دل و عمر و حیاه %~% باد عشقت را اسیر ایمان و دین و مذهبم
# 7 گر بدست خویش خواهی کرد بسمل فیض را %~% تا بحشر از ذوق آن خواهد طپیدن قالبم
PageV1P0569
### || [genre: Gh]
# 1 هر رنج که میرسد بجانم %~% از خود رسدم اگر بدانم
# 2 از هیچکسم شکایتی نیست %~% از خویش بخویش در فغانم
# 3 بر من ازمن غمست و محنت %~% از بود و نبود ود بجانم
# 4 درد دل من ز غیر من نیست %~% خود درد دل و بلای جانم
# 5 خود سد ره سلوک خویشم %~% خارم که بپای خود نهادم
# 6 خار پای خودم که با خود %~% یک گام شدن نمیتوانم
# 7 بار دوش خودم که بر خود %~% پیوسته چو با خودم گرانم
# 8 از خویش اگر خلاص گردم %~% آن کو در وهم ناید آنم
# 9 چون فیض ز خویش اگر رهیدم %~% فرمان ده هفت آسمانم
PageV1P0570
### || [genre: Gh]
# 1 نشود کام بر دل ما رام %~% پس بنا کام بگذریم از کام
# 2 چون که آرام میبرند آخر %~% ما نگیریم از نخست آرام
# 3 عیش بیغش بکام دل چون نیست %~% ما بسازیم با بلا ناکام
# 4 آنکه را نیست پختگی روزی %~% گر بسوزد که ماند آخر خام
# 5 جاهلان نامها برآورده %~% عاقلان کرده خویش را گمنام
# 6 عاقلانرا چه کار با نامست %~% چکند جاهل ار ندارد نام
# 7 کوری چشم جاهلان ساقی %~% باده جهل سوز ده دو سه جام
# 8 تا چه سرخوش شویم زان باده %~% بر سر خود نهیم اول گام
# 9 بگذریم از سر هوا و هوس %~% عیش بر خویشتن کنیم حرام
# 10 نفس را با هوا زنیم بدار %~% دیو را با هوس کنیم بدام
# 11 سالک راه حق نخواهد عیش %~% عاشق روی حق نجوید کام
# 12 بیدلان را مجال عیش کجا %~% سالکانرا بره چه جای مقام
# 13 دام روح است این سرای غرور %~% مرغ را آشیان نگردد رام
# 14 خویش را وقف کوی حق سازیم %~% مقصد صدق حق کنیم مقام
# 15 بهره از لقای حق ببریم %~% پیشتر از قیام روز قیام
# 16 نیست آنرا که حق شناس بود %~% جز بخلوت سرای حق آرام
# 17 ای صبا چون بعاشقان برسی %~% برسان از زبان فیض سلام
PageV1P0571
### || [genre: Gh]
# 1 بخوشی بگذریم از هر کام %~% بر سر خود نهیم اول گام
# 2 رای باش برای آن حق رای %~% کام باشد بکام آن خود کام
# 3 چونکه رستی ز خود رسی در خود %~% کام یابی چو بگذری از کام
# 4 نشوی هست تا نگردی نیست %~% نشوی مست تا تو بینی جام
# 5 در فکن خویش را در آتش عشق %~% تا نسوزی تمام خامی خام
# 6 بیخ غم را نمیکند جز عشق %~% ظلمت شام کی برد جز نام
# 7 بند عشقت گشاید از هر بند %~% دام عشقت رهاند از هر دام
# 8 عشق سازد ز سر کار آگه %~% عشق آرد ترا ز حق پیغام
# 9 مرغ معنی شکار کی شودت %~% تا نگردی تمام چشم چه دام
# 10 چون زنان تا برنک و بو گروی %~% ننهی در حریم مردان گام
# 11 بچشی جرعه ز باده عشق %~% تا نگردی چو جام خون آشام
# 12 خویشتن را بحق سپار ای فیض %~% جز بحق دل نگیردت آرام
PageV1P0572
### || [genre: Gh]
# 1 ای خوشا وقت عاشق بد نام %~% حبذا حال رند درد آشام
# 2 دلبری خواهم و لب کشتی %~% تا زمانی ز عمر گیرم کام
# 3 لذتی نیست درد و کون مگر %~% لذت عاشقی و باده و جام
# 4 دود و خاکستر حریق فراق %~% به ز جان و دل فسرده خام
# 5 گر نخواهی گل سبو گردی %~% صاف کن دل بدردی ته جام
# 6 فیض اگر کام جاودان خواهی %~% مست میباش و عاشق و بدنام
# 7 از حقیقت بگوی در پرده %~% گو سخن را مجاز باشد نام
PageV1P0573
### || [genre: Gh]
# 1 ما مستانیم بی می و جام %~% خمها نوشیم بی لب و کام
# 2 بی نغمه و صوت می‌سرائیم %~% سیر دو جهان کنیم بی‌گام
# 3 پیوسته بگرد دوست گردیم %~% نی سرداریم و نی سرانجام
# 4 سودا زدگان کوی عشقیم %~% در ما نسرشته‌اند آرام
# 5 نی وصل بکام دل نه هجران %~% ما سوخته‌ایم و کار ما خام
# 6 صید عشقیم و هست در خاک %~% این چرخ که کشته بهر مادام
# 7 مارا روزی که می‌سرشتند %~% طشت مستی فتاد از بام
# 8 شیدای ترا چکار با ننگ %~% رسوای غمت چه میکند نام
# 9 در وصف نعال عاشقان فیض %~% صافی طبعیست دردی آشام
PageV1P0574
### || [genre: Gh]
# 1 منم که ساخته دست ابتلای توام %~% منم که سوخته آتش لقای توام
# 2 منم که توی بتویم سرشته از حمدت %~% منم که موی بمو تابتا ثنای توام
# 3 منم که بر قدم دوستان تست سرم %~% منم که بنده و مولای اولیای توام
# 4 بغیر درگه تو سر فرو نمی‌آرم %~% خراب و واله و شیدای کبریای توام
# 5 گرفته روی تو ورای تو دو عالم را %~% منم که عاشق و حیران روی ورای توام
# 6 جهان مسخر من من مسخر امرت %~% همه برای من آمد که من برای توام
# 7 نبات و معدن و حیوان برای من در کار %~% همه فدای من و من بجان فدای توام
# 8 چشیده باده توحید از ندای الست %~% ز خویش رفته و گوینده بلای توام
# 9 شنیده گوشم تا آیت لقا الله %~% نشسته منتظر وعده لقای توام
# 10 نشسته‌ام بره نفخه روان بخشت %~% دو چشم دوخته در مقدم صبای توام
# 11 دلم گرفته شد از جور خویشتن بر خویش %~% در انتظار نسیم گره‌گشای توام
# 12 خراب یک نگه از چشم مست خونریزت %~% هلاک یکسخن از لعل جانفزای توام
# 13 مرا چه ساخته آنچنان که خواسته %~% بمدعای خود ارنه بمدعای توام
# 14 زمین و چرخ دو سنگ آسیا و من دانه %~% ز لطف تست که در خورد آسیای توام
# 15 کشد چو فیض سر طاعت از خط فرمان %~% نعوذ بالله مستوجب بلای توام
PageV1P0575
### || [genre: Gh]
# 1 منم که شیفته زلف تو ببوی توام %~% منم که واله و شیدای تو بموی توام
# 2 گر التفات کنی سوی من بجای خودست %~% گل سر سبد عاشقان روی توام
# 3 بزیر پرده نهانست عشق محجوبان %~% منم که عاشق پیدای روبروی توام
# 4 ترا خلایق گم کرده و نمیجویند %~% ز من نه پنهان مست جستجوی توام
# 5 حدیث بی بصران با تو سرد می‌باشد %~% منم که روی برو گرم گفتگوی توام
# 6 همه ز جام صبوی خیال خود مستند %~% منم که مست ز جام تو و صبوی توام
# 7 شنیده‌ام که ز کوی تو میوزد بوئی %~% نشسته چشم براه گذار بوی توام
# 8 شنیده‌ام که ترا رحمتیست بی‌پایان %~% چهار چشم طمع دوخته بسوی توام
# 9 شنیده‌ام که بدان را به نیکوان بخشی %~% امید بسته و حیران خلق و خوی توام
# 10 ز خود اگرچه بدم نسبتم بتو نیکوست %~% سگم اگر چه ولی از سگان کوی توام
# 11 بغیر فیض که یارد چنین سخن گفتن %~% منم که مست تو و مست گفتگوی توام
PageV1P0576
### || [genre: Gh]
# 1 از بوی می عشق برنگ آمده‌ام %~% باز شه عشق را بچنگ آمده‌ام
# 2 کی باشد عاشقی دچارم گردد %~% از صحبت عاقالان بتنگ آمده‌ام
# 3 شد خسته بخار زهد اول قدمم %~% ره را همگی بپای لنگ آمده‌ام
# 4 مقصد بنگر ز سختی راه مپرس %~% در هر قدمی پای بسنگ آمده‌ام
# 5 عمرم به شتاب رفت هنگام شباب %~% پیرانه سر این ره به درنگ آمده‌ام
# 6 در صورت اگر بعاقلان می مانم %~% در معنی لیک شوخ و شنگ آمده‌ام
# 7 در سینه دوستان سردوم چونفیض %~% در دیده دشمنان خدنگ آمده‌ام
PageV1P0577
### || [genre: Gh]
# 1 از کش مکش خرد بتنگ آمده‌ام %~% وز نام پسندیده بننگ آمده‌ام
# 2 از بس که ز خویش ناخوشیها دیدم %~% با خویش چو بیگانه بجنگ آمده‌ام
# 3 تا دیو فکنده‌ دام افتاده بدام %~% تا نفس گشاده کف بچنگ آمده‌ام
# 4 یکذره نماند نور اسلام بدل %~% گوئی که بتازه از فرنگ آمده‌ام
# 5 شد روی دلم سیاه از زنگ گناه %~% از کشور روم سوی زنگ آمده‌ام
# 6 شهوت چو نماند در غضب افزودم %~% از خوک چرانی به پلنگ آمده‌ام
# 7 گر رنگ امید نیست بر چهرهفیض %~% از سیلی بیم سرخ رنگ آمده‌ام
PageV1P0578
### || [genre: Gh]
# 1 در دل توئی در جان توئی ای مونس دیرینه‌ام %~% در سینه بریان توئی ای مونس دیرینه‌ام
# 2 ای تو روان اندر بدن ای هم تو جان و هم تو تن %~% ای هم تو حسن و هم حسن ای مونس دیرینه‌ام
# 3 هم دل تو و هم سینه تو گوهر تو و گنجینه تو %~% دینه تو و دیرینه تو ای مونس دیرینه‌ام
# 4 بارم دهی آیم برت ورنه بمانم بر درت %~% ای لم یزل من چاکرت ای مونس دیرینه‌ام
# 5 بارم دهی خرم شوم ردم کنی درهم شوم %~% از تو زیاد و کم شوم ای مونس دیرینه‌ام
# 6 راهم دهی بینا شوم ردم کنی اعما شوم %~% از تو بدو زیبا شم ای مونس دیرینه‌ام
# 7 لطفم کنی گلشن شوم قهرم کنی گلخن شوم %~% گه جان شوم گه تن شوم ای مونس دیرینه‌ام
# 8 خواهی‌بخوان خواهی‌بران دل در تو دل‌بست ازازل %~% گشتم ز تو مست از ازل ای مونس دیرینه‌ام
# 9 جان لم یزل در وصل بود یکچند هجرانش ربود %~% آخر همان گردد که بود ای مونس دیرینه‌ام
# 10 فیض است و گفتگوی تو شیدای جستجوی تو %~% شی الهی کوی تو ای مونس دیرینه‌ام
PageV1P0579
### || [genre: Gh]
# 1 میدمد هر دم خیالت روحی اندر قالبم %~% روز میگردد ز خودرشید دلفروزت شبم
# 2 میتپد دل شمع رویت را چو می‌بینم ز دور %~% چون شدی نزدیک چون پروانه در تاب و تبم
# 3 من که تاب دیدن رویت نمی‌آرم چسان %~% طاقت آن باشدم تا لب گداری بر لبم
# 4 چون خیالت دم بدم در اضطراب آرد مرا %~% پس وصالت تا چه خواهد کود تا روز و شبم
# 5 جان و دل سوزد فراقت وصل دین غارت کند %~% ای فدایت جان و دل وصل تو دین و مذهبم
# 6 با تو بدن بیتو بودن هیچیک مقدور نیست %~% چاره سازد مگر فریاد یارب یاربم
# 7 نیست پایانی رهت را راه خود مقصود نیست %~% مانده‌ام حیران ندانم چیست آخر مطلبم
# 8 فیض عشقست این شکایت ترک کن تسلیم شو %~% مهر ورزم جان کنم تا هست جان در قالبم
PageV1P0580
### || [genre: Gh]
# 1 گه جلوه لاهوت دهد جام شرابم %~% گه عشوه نا سوت فریبد بسرابم
# 2 گه نقل و کباب از کف جانانه ستانم %~% گه فرقت جانانه کند سینه کبابم
# 3 جز محنت دوریش عقابی نشناسم %~% جز شادی نزدیکی او نیست ثوابم
# 4 بی‌دوست یکی تشنه لب گرسنه چشمم %~% با دوست چو باشم همه نانم همه آبم
# 5 شد عمر گرامی همه در مدرسها صرف %~% کو عشق که فارغ کند از درس و کتابم
# 6 کو عشق که معمور کند خانه دل را %~% عمریست ز ویرانی دل خانه خرابم
# 7 تا چند درین باد به سرگشته توان بود %~% ای خضر خدا ره بنما راه صوابم
# 8 فیض و سر تسلیم و رضا بر قدم دوست %~% گر تیغ کشد بر سر من روی نتابم
PageV1P0581
### || [genre: Gh]
# 1 تا بعشق تو جان و دل بستم %~% رستم از خویش و با تو پیوستم
# 2 تا بروی تو چشم بگشادم %~% کافرم گر بغیر دل بستم
# 3 تا بدیدم گشایش لطفت %~% بر دل انوار قهر را بستم
# 4 مزه قهر یافتم در لطف %~% لطف در قهر هم مزیدستم
# 5 هوشیارم کنی گه مستی %~% هم ز تو هوشیار و هم مستم
# 6 تو همانی که بودی از اول %~% من دم تو بکهنه پیوستم
# 7 هستی تو بذات تو قایم %~% من دمی نیستم دمی هستم
# 8 تو بلندی ز خویشتن داری %~% من بتو عالی و بخود پستم
# 9 فیض در کفر دید ایمان را %~% تا که زلفت فتاد در شستم
PageV1P0582
### || [genre: Gh]
# 1 کبیره‌ایست که خود را گمان کنم هستم %~% گناه دیگر آن کز می خودی مستم
# 2 گناه خویش خودم دوزخ خودم هم خود %~% اگر ز خویش برستم ز هول پل رستم
# 3 بروی من ز سوی حق گشود چندین در %~% ز سوی خویش دری چون بر وی خود بستم
# 4 ز خود اگر فکنم خویش را رسم بخدا %~% بوصل او نرسم تا بخویش یا بستم
# 5 بود بد دو جهان جمله در من و از من %~% ز هر بدی برهم گر ز خویشتن رستم
# 6 مگیر تو بر من مسکین اگر بدی کردم %~% که تو کریمی و من از خرد تهی دستم
# 7 اگرچه مستم با هوشیار همراهم %~% که گر ز پای درآیم بگیرد او دستم
# 8 شکار معرفت خویش را فکندم دام %~% برون نیامد ازین بحر جز تهی دستم
# 9 بپای مردی عشق ار شکست خویش دهم %~% چو فیض در صف مردان حق ز بر دستم
PageV1P0583
### || [genre: Gh]
# 1 من هماندم که با تو پیوستم %~% مهر از هرچه جز تو بگسستم
# 2 تا گشادم بکوی عشقت پای %~% رفت تقوی و دانش از دستم
# 3 بگسستم ز خویش و بیگانه %~% روز اول که با تو دل بستم
# 4 هیچ طرفی نبستم از عشقت %~% غیر ازین کو دو کون بگسستم
# 5 چونکه نتوانم از تو دل برداشت %~% بر جفای تو نیز دل بستم
# 6 ساغرم گر دهی و گر ندهی %~% که ز چشمان مست تو مستم
# 7 گفته بودی ز چیست خستگیش %~% خستگیهای چشم تو خستم
# 8 بسته تر شد ز پیچش زلفت %~% کو امید خلاص ازین شستم
# 9 فیض چون زلف تست کافر اگر %~% یکسر موی از غمت رستم
PageV1P0584
### || [genre: Gh]
# 1 نه من امروز بدل نقش خیالت بستم %~% روزگاریست که از باده عشقت مستم
# 2 کردم آلوده بمی جامه تقوی و صلاح %~% آه گر دامن پاک تو نگیرد دستم
# 3 نسبت قد تو با سرو صنوبر کردم %~% پیش چشم تو ز کوته نظریها بستم
# 4 بستم این عهد که پیمانه کشی ترک کنم %~% باز در عهد تو پیمان شکن آن بشکستم
# 5 محتسب بهر خدا هیچ مگو با خود باش %~% که من از روز ازل آنچه نمودم هستم
# 6 نه من امروز شدم عاشق و پیمانه پرست %~% از دم صبح ازل تا بقیامت مستم
# 7 فیض تا چند بزنجیر خرد باشد بند %~% شکر لله که دیوانه شدم وارستم
PageV1P0585
### || [genre: Gh]
# 1 در عهد تو ای توبه شکن عهد شکستم %~% احرام طواف حرم کوی تو بستم
# 2 آتش زدم آن خرقه پشمینه سالوس %~% بر سنگ زدم شیشه تقوی و شکستم
# 3 رندی و نظر بازی و شیدایی و مستی %~% چندین هنر استاد غمت داد بدستم
# 4 از مسجدو محراب شدم سوی خرابات %~% تسبیح بیفکندم و زنار به بستم
# 5 بفروختم آن زهد ریا را بمی لعل %~% اکنون بدر میکده ها باده بدستم
# 6 بودم به صلاح و ورع و زهد گرفتار %~% صد شکر که عشق آمد و زین جمله برستم
# 7 چون فیض بریدم ز همه خلق به یکبار %~% بر خواستم از خود به ره دوست نشستم
PageV1P0586
### || [genre: Gh]
# 1 از می لعل لب و نوش دهانت مستم %~% وز شکر خنده و تقریر و بیانت مستم
# 2 مستی من ز لب لعل تو امروزی نیست %~% سالها شد که ز صهبای لبانت مستم
# 3 نه همین مستیم از دیدن روی تو بود %~% بل زیاد تو و از نام و نشانت مستم
# 4 تو گرم روی نمائی و گرم ننمائی %~% کز پی عشق نهان در دل و جانت مستم
# 5 نگهی جانب من گر فکنی ور نکنی %~% که من از غمزه خونریز نهانت مستم
# 6 گر ترا هست دهانی و میانی ور نیست %~% که من از ذکر دهان فکر میانت مستم
# 7 فیض هرگاه که از دوست سخن میگوئی %~% از می روح فزای سخنانت مستم
PageV1P0587
### || [genre: Gh]
# 1 پیشتر ز افلاک شور عشق بر سر داشتم %~% پیشتر ز املاک تسبیح تو از بر داشتم
# 2 پیش از آن کز مشرق هستی برآید مهر و مه %~% بر کمر از شمشه مهر تو زیور داشتم
# 3 پیش ازاین ناهید در بزم تو مطرب بوده مه %~% پیش از این بهرام بهر دیو خنجر داشتم
# 4 کی ز کیوان بود و از برجیس و از بهرام نام %~% کز جوارت تخت و از قرب تو افسر داشتم
# 5 پیشتر از پیر تیر و خامه تدبیر او %~% حرف مهرت می‌نوشتم کلک و دفتر داشتم
# 6 یاد ایامی که سوز عشق جانان ساز بود %~% از دل و از سینه در جان عود و مجمر داشتم
# 7 یاد ایامی که با او بودم و بی‌خویشتن %~% عیشها با یار خود در عالم زر داشتم
# 8 یاد ایامی که بوی حق ز هر سو میوزید %~% عقل و جان و هوش و دل زان بود معطر داشتم
# 9 گاه میدادم دل از کف گاه میبردم بفن %~% دلربا بودم گهی و گاه دلبر داشتم
# 10 گاه در آتش ز عشق و گاه در آب از حیا %~% عشرت ماهی و آئین سمندر داشتم
# 11 رسم بینائی و آئین توانائیم بود %~% در ازل آئینه و ملک سکندر داشتم
# 12 من ندانستم بغربت خواهم افتاد از وطن %~% بهر عیش جاودانی فکر دیگر داشتم
# 13 عشرتی میخواستم پیوسته بی‌آسیب هجر %~% در وصالش بی‌عنا عیشی مصور داشتم
# 14 شکر کز صبح ازل پیوسته تا شام ابد %~% خویشتن را در بقای او معمر داشتم
# 15 فیض میداند که مقصودم از این افسانه چیست %~% آشنا داند که من بی تن چه در سر داشتم
PageV1P0588
### || [genre: Gh]
# 1 یکبوسه از آن دو لب گرفتم %~% ز آن باده بوالعجب گرفتم
# 2 ز آن تنگ دهان شکر مزیدم %~% ز آن نخل روان رطب گرفتم
# 3 مهرش بدل شکسته بستم %~% ذکر خیرش بلب گرفتم
# 4 زان مصحف روی خواندم آیات %~% ز آن زلف بحق سبب گرفتم
# 5 تیر نگهش بروز خوردم %~% تار زلفش بشب گرفتم
# 6 بس فیض کز آن جمال بردم %~% بس کام که بی طلب گرفتم
# 7 میها خوردم بر غم زهاد %~% از بی‌ادبان ادب گرفتم
# 8 اندوه بعاقلان سپردم %~% عاشق شدم و طرب گرفتم
# 9 رو جانب قدس کردم آخر %~% چون فیض ره عجب گرفتم
PageV1P0589
### || [genre: Gh]
# 1 نبود این تنگنا جای خوشی در غم فرو رفتم %~% ندیدم جای عیش خویش در ماتم فرو رفتم
# 2 فتاد اندر سرم سودای عیش جاودانی خوش %~% که در غم بود پنهان زان بغم خرم فرو رفتم
# 3 وجودم مانع غواصی دریای وحدت بود %~% غبار خود ز خود افشاندم اندریم فرو رفتم
# 4 برون عالم فانی بدیدم عالمی باقی %~% از این عالم برون جستم در آن عالم فرو رفتم
# 5 سفر کردم در ارکان نبات و جانور چندی %~% که تا آدم شدم آنگاه در آدم فرو رفتم
# 6 درین گلزار چون نشنیدم از مهر و وفا بوئی %~% ز دل خار تعلق یک بیک کندم فرو رفتم
# 7 حیات خویش را چون برق خاطف کم بنا دیدم %~% ظهوری کردم اندر عالم و در دم فرو رفتم
# 8 فراز آسمانها رفتم و سیر ملک کردم %~% ولی آخر بخاک تیره با صد غم فرو رفتم
# 9 شدم حیران اطوار وجود خویشتن چون فیض %~% ندانستم که چون پیدا شدم چون هم فرو رفتم
PageV1P0590
### || [genre: Gh]
# 1 بیاد منزل سلمی بر اطلال و دمن گردم %~% ببوی آن گل رعنا بر اطراف چمن گردم
# 2 به پیش من برفت او با دل صد جای ریش من %~% ز حسرت در فراقش چون غریبان در وطن گردم
# 3 نیابم زو اثر هر چند کوه و دشت پیمایم %~% نگوید زو خبر هرچند گرد مرد و زن گردم
# 4 نه پیکی میرسد ز آن کو نه بادی میوزد زانسو %~% بهر سو هر دم آرم رو بگرد خویشتن گردم
# 5 چو می نگذاردم غیرت که نامش بر زبان آرم %~% چسان در جستجوی او میان انجمن گودم
# 6 خیالش چون ببر گیرم ز سر تا پای گردم او %~% ز خود بیرون روم از خویشتن بیخویشتن گودم
# 7 قدش را چون بیاد آرم تو گوئی سرو شمشادم %~% رخش چون در خیال آرم شوم گل نسترن گردم
# 8 حدیث زلف و گیسویش کنم در انجمن چون من %~% جهانی را بدام آرم کمند مرد و زن گردم
# 9 چو خالش در نظر آرم سراسر نافه مشکم %~% مزاج آهوان گیرم بصحرای ختن گردم
# 10 چو چشمش در نظر آرم گهی بیمار و گه مستم %~% در آن مستی شوم صیاد صید خویشتن گردم
# 11 لبش چون در ضمیر آرم یکی ساغر شوم پر می %~% ز دندانش چو یاد آرم همه در عدن گردم
# 12 بفکر آن دهان چون اوفتم اثباتم و نفیم %~% محالی را کنم جا بر محل صید سخن گردم
# 13 حدیث آن میان چون در میان آید شوم موئی %~% ندانم نیستم هستم میان شک و ظن گردم
# 14 چو دور از کار می‌بویم بهرجا فیض بیهوده %~% بیا بهر سراغ دوست گرد خویش گردم
PageV1P0591
### || [genre: Gh]
# 1 غم عشقت بحلاوت خورم و دلشادم %~% این عبادت بارادت کنم و آزادم
# 2 دم بدم صورت خوبت بنظر می‌آرم %~% تا خیال خودی و خود برود از یادم
# 3 هر خیال تو مرا عید نو و نوروزیست %~% شادئی دم بدم آید بمبارکبادم
# 4 عید نوروز من آنست که بینم رویت %~% عید قربان که لقای تو کند بنیادم
# 5 بخیال تو بود زنده جاوید دلم %~% گر خیال تو نباشد گرهی بر بادم
# 6 گر نخواهی تو زمن هیچ نیاید کاری %~% ور بود خواهش تو در همه کار استادم
# 7 میزنم تیشه عشقت بسر هستی خویش %~% در حقیقت که تو شیرینی و من فرهادم
# 8 گر ببازم سر خود در قدمت بهر چه‌ام %~% کرد استاد ازل بهر همین بنیادم
# 9 بهر جان باختن از جان جهان آمده‌ام %~% بهر قربان شدن از مادر فطرت زادم
# 10 میگسستم ز بقا تا بلقا پیوندم %~% بهر برخواستن ازواج بقا افتادم
# 11 فیض ترسد که غم عشق کند ویرانش %~% می‌نداند که ز ویرانی عشق آبادم
# 12 این جواب غزل حافظ شیراز که گفت %~% بنده عشقم و از هر دو جهان آزادم
PageV1P0592
### || [genre: Gh]
# 1 دم بدم از تو غمی میرسد و من شادم %~% بند بر بند من افزاید و من آزادم
# 2 عید قربان من آندم که فدای تو شوم %~% عید نوروز که آئی بمبارکبادم
# 3 یاد آنروز که دل بردی و جان میرقصید %~% کاش صد جان دگر بر سر‌ آن میدادم
# 4 مرغ دل داشت هوای تو در اقلیم دگر %~% کرد پروازی و در دام بلا افتادم
# 5 گر نگیری تو مرا دست درآیم از پای %~% برسی گر تو بجائی نرسد فریادم
# 6 آهی ار سر دهم از پای در آرد آهم %~% گریه بنیاد کنم سیل کند بنیادم
# 7 زدن تیشه بر این کوه مرا پیشه شده است %~% بیستونیست فراق تو و من فرهادم
# 8 یاد من خواه بکن خواه مکن مختاری %~% لیکن ایدوست تو هرگز نروی از یادم
# 9 میشوم پیر و جوان میشودم در سر عشق %~% بهر عشق تو مگر مادر گیتی زادم
# 10 گاه ویرانم و از خویش بود ویرانیم %~% گاه آباد و ز معماری تو آبادم
# 11 داد از تو بتو آرم که نباشد جایز %~% فیض را این که به بیگانه رساند دادم
# 12 این جواب غزل حافظ خوش لهجه که گفت %~% زلف بر باد مده تا ندهی بر بادم
PageV1P0593
### || [genre: Gh]
# 1 من ببوی خوش تو دلشادم %~% ور نه از خود گرهی بر بادم
# 2 شوم از خویش بهر لحظه خراب %~% کند آن لطف خفی آبادم
# 3 بی نسیمت بردم باد صبا %~% لطف کن تا نهی بر بادم
# 4 ای خوش آندم که مرا یاد کنی %~% ای که یکدم نروی از یادم
# 5 لطف پنهان ز دلم باز مگیر %~% که درین لطف نهانی زادم
# 6 لطف تو گر نبود با غم تو %~% قهر این غم بکند بنیادم
# 7 نرسی گر تو بفریاد دلم %~% از فلک هم گذرد فریادم
# 8 بیستون غمت و تیشه صبر %~% که تو شیرینی و من فرهادم
# 9 کمر بندگیت بست چو فیض %~% از غم هر دو جهان آزادم
PageV1P0594
### || [genre: Gh]
# 1 چو دل در عشق می‌بستم ز خود خود را رها کردم %~% ملامت را صلا دادم سلامت را دعا کردم
# 2 نظر چون سوی من افکند دلدار از سر مستی %~% ز خود رفتم بخود باز آمدم بیخود چها کردم
# 3 لبش درمان جان شد چشمش اسرار محبت گفت %~% ز روی یار تحصیل اشارات و شفا کردم
# 4 قرار دل در آن دیدم که گیرم جای در زلفش %~% قراری یافت دل در بیقراری جابجا کردم
# 5 ندانستم در اول بندگی عشقست و دین رندی %~% در آخر عمر را در عشق و در رندی قضا کردم
# 6 حیات جاودان در عشق و در جان باختن دیدم %~% زدم خود را به تیغ عشق جان و دل فدا کردم
# 7 چه گفتم در وفا افزا جفا و جور افزودی %~% جفا کن جور کن جانا غلط گفتم خطا کردم
# 8 رهم بستی دلم خستی بدم گفتی نمی‌گوئی %~% چرا بستم چرا خستم چرا گفتم چرا کردم
# 9 بزیر لب نهان میگفت چون نی در غم ما فیض %~% بجانت هرچه کردم شکر کن کانها بجا کردم
PageV1P0595
### || [genre: Gh]
# 1 رسید از دوست پیغامی که مستانرا نظر کردم %~% شدم من مست پیغامش ز خود بیخود سفر کردم
# 2 چوره بردم بکوی دوست کی گنجم دگر درپوست %~% بیفکندم ز خود خود را رهش را پا ز سر کردم
# 3 چوجان آهنگ‌جانان کرد وصل دوست شد نزدیک %~% ز پا تا سر بصر گشتم سراسر تن نظر کردم
# 4 بیاد دوست چون افتم ز چشمانم گهر ریزد %~% سرشگم را بدریای خیال او گهر کردم
# 5 ز جانم بر زبان گر چشمه حکمت شود جاری %~% از آن زاری مدد یابم که در وقت سحر کردم
# 6 قضا افکند هر گه سوی من تیر فراموشی %~% بیادش تازه کردم جان خیالش را سپر کردم
# 7 بدستم خیری ار جاری شود زان منبع خیر است %~% ز من گر طاعتی آید نه پنداری هنر کردم
# 8 شراری از دمم تا کم نگردد از دم سردی %~% بهر جا زاهد خشکی که دیدم زو حذر کردم
# 9 اگر بیوقت و بیجا فیض رازی گفت معذور است %~% هجوم غم چو جا را تنگ کرد از دل بدر کردم
PageV1P0596
### || [genre: Gh]
# 1 دل و جان منزل جانانه کردم %~% می توحید در پیمانه کردم
# 2 از این افسانها طرفی نبستم %~% بمستی ترک هر افسانه کردم
# 3 ز عقل و عاقلان یکسر بریدم %~% علاج این دل دیوانه کردم
# 4 شدم در ژنده پنهان از نظرها %~% چو گنجی جای در ویرانه کردم
# 5 شود تا آشنا آن دوست با من %~% ز هر کس خویش را بیگانه کردم
# 6 بهر جانب که دیدم مست نازی %~% نگاهی سوی او مستانه کردم
# 7 بهر جا حسن او افروخت شمعی %~% بگردش خویش را پروانه کردم
# 8 دلم شد فانی اندر عشق باقی %~% بآخر قطره را دردانه کردم
# 9 بهر جزو دلم جای بتی بود %~% بمستی ترک این بتخانه کردم
# 10 بیک پیمانه دادم هر دو عالم %~% چو فیض این کار را مردانه کردم
PageV1P0597
### || [genre: Gh]
# 1 گران شد بر دل من تن بیا تن گرد جان گردم %~% همه تن می‌شوم شاید بر جانان روان گردم
# 2 چو جانرا او بود جانان ز سر تا پای گردم جان %~% جهانرا چون بود او جان بجان گیرد جهان گردم
# 3 گران جان نیستم گر من سبک بیرون روم از تن %~% زمین تا کی توان بودن بیا تا آسمان گردم
# 4 ز بهر آنکه تا بینم رخ پیدای پنهانش %~% نشان از وی چو نتوان یافت هم خود بی‌نشان گردم
# 5 ز بس جستم نشان او نشان گشتم بجست و جو %~% ز سر تا پا زان باشم ز پا تا سر بیان گردم
# 6 ز اوصاف جمال او کنم تا نکته روشن %~% بپیچ و تاب چون زلفان بگرد گلرخان گردم
# 7 بدور آتش روئی پریشان چون دخان باشم %~% ندارد عشق چون پیری بیا من هم جوان گردم
# 8 شدم در عشق پیر و او جوانی می‌کند با من %~% چو تیرم میکند تیرم کمان خواهد کمان گردم
# 9 نهادم سر بفرمانش چو گویم پیش چوگانش %~% گر این خواهد من این باشم ورآنخواهد من آن گردم
# 10 کجم گر می‌کند گر راست فزونم میکند گر کاست %~% چنین خواهد چنین باشم چنان خواهد چنان گردم
# 11 چنان بودم که میدانی چنین گشتم که می‌بینی %~% خزان خواهد بسوی اصل بی‌برگی خزان گردم
# 12 بهارم خواهد او از جان برویم لاله و ریحان %~% ز من خیری که او جوید همان باشم همان گردم
# 13 کنم او را که او گوید روم آنجا که او پوید %~% چو اینم میکند اینم چو آنم کرد آن گردم
# 14 گهی هشیار و گه مستم گهی بالا گهی پستم %~% ان گردم
# 15 دلم یک شعله بود از عشق بیرون رفت از دستم %~% بیا ای فیض تا در ماتم دل مشتغل گردم
PageV1P0598
### || [genre: Gh]
# 1 نگاهی کن که شیدای تو گردم %~% خرابم کن که ماوای تو گردم
# 2 سراپا در سراپای تو محوم %~% بقربان سراپای تو گردم
# 3 چو بالایت بلائی کس ندیده %~% بلا گردان بالای تو گردم
# 4 حدیثی زان لب شیرین بفرما %~% که شورستان سودای تو گردم
# 5 برقص آجلوه مستانه کن %~% که مدهوش تماشای تو گردم
# 6 بغمزه آب ده تیغ نگه را %~% فدای چشم شهلای تو گردم
# 7 بیفکن سایه خود بر سر فیض %~% اسیر قد رعنای تو گردم
PageV1P0599
### || [genre: Gh]
# 1 درین گلشن من بیدل ببوی یار میگردم %~% پی گنجی درین ویرانه همچون مار میگردم
# 2 سپهر عالم جانم طرار نقش امکانم %~% بگرد مرکز توحید چون پرگار میگردم
# 3 بلی گوی و بلا جویم قضا چوگان و من گویم %~% برای خود نمی‌پویم بحکم یار میگردم
# 4 بری زین باغ تا چینم هزاران جور می‌بینم %~% برای آن گل خود رو بگرد خار میگردم
# 5 نه پیچم روی از تیرش نپرهیزم ز شمشیرش %~% سر از بهر فدا دارم پی این کار میگردم
# 6 قرار و صبر برد از من تمنای وصال او %~% هوای آشیان دارم که چون طیار میگردم
# 7 بنزد دوست خواهم شد برای تحفه مجلس %~% دری شایسته میجویم درین بازار میگردم
# 8 دوای درد عاشق را مگر یابم نشان از کس %~% درین بازار در دکان هر عطار میگردم
# 9 نیاید بر منش رحمی طبیب عشق را هرچند %~% درین بازار عطاران من بیمار میگردم
# 10 قلندر نیستم گرچه در صوره لیک در معنی %~% و رای عالم صورت قلندر وار میگردم
# 11 عزیز هر دو عالم میشوم چون خاک ره گردم %~% چو عزت جو شوم در هر دو عالم خوار میگردم
# 12 جهان بر من شود حاکم چو او را دوست میدارم %~% برد فرمان من عالم چو زو بیزار میگردم
# 13 زنم بر عالم استغنا قناعت چون کنم پیشه %~% شوم محتاج هر ناکس چو بر دینار میگردم
# 14 بغفلت عمر خواهد رفت بس کن گفتگو ای فیض %~% چو از دستم نیامد کار بر گفتار میگردم
PageV1P0600
### || [genre: Gh]
# 1 من دیوانه گرد هر پری رخسار می‌گردم %~% ببوی آن گل خود رو دین گلزار میگردم
# 2 جهانرا سربسر مست از می توحید می‌بینم %~% گهی کز باده غفلت دمی هشیار میگردم
# 3 طواف کعبه گر حاجی کند یکبار در عمری %~% من دیوانه هر ساعت بگرد یار میگردم
# 4 گهی از شوق روی او ره گلزار می‌پویم %~% بیاد نرگسش گه بر در خمار میگردم
# 5 گهی دیوانه گه مستم گهی بالا گهی پستم %~% گهی کاهل گهی چستم که ناهموار میگردم
# 6 مگو بامن حدیث عقل و دین واعظ که عمری شد %~% که در دیر مغان دیوانه با زنار می‌گردم
# 7 زمانی رند او باشم زمانی عور و قلاشم %~% گهی بر ننگ می‌پویم گهی بر عار میگردم
# 8 بمیخانه گهی مستم ندانم پای از دستم %~% گهی بر صومعه با جب ه و دستار میگردم
# 9 گهی درخیر و گه در شر گهی در نفع و گه در ضر %~% گهی بر نور می‌پویم گهی بر نار می‌گردم
# 10 گهی این سو گهی آن سو گهی هی‌هی گهی هوهو %~% نیم مجنون ولی در عشق مجنون وار می‌گردم
# 11 گهی خارم خلد در پای گه سر سوی سنگ آید %~% ز داغ لاله سرمست در کهسار می‌گردم
# 12 جمال لم یزل میداردم بر مهر مه رویان %~% ز عشق دوست چون پروانه بر انوار می‌گردم
# 13 سراپا جملگی در دم نهان دارم رخ زردم %~% نمیداند کسی دردم که بی‌تیمار میگردم
# 14 ز علم رسمیم نگشود در در عشق کوشیدم %~% بمان ای فیض کو گه گه بر اسرار میگردم
PageV1P0601
### || [genre: Gh]
# 1 ای جان مردم جانان مردم %~% بادا فدایت صد جان مردم
# 2 جان خود چه باشد تا خوانمت جان %~% بهتر ز جان چیست تو آن مردم
# 3 اظهار حاجت پیشت چه حاجت %~% ای بر تو پیدا پنهان مردم
# 4 ای بر تو آسان دشوار هرکس %~% ای بیتو دشوار آسان مردم
# 5 آسان کن ای دوست دشوار ما را %~% دشوار مپسند آسان مردم
# 6 ای بی‌تو ما را نی سر نه سامان %~% هم تو سری هم سامان مردم
# 7 ای کفر زلف ایمان عشاق %~% آیات حسنت قرآن مردم
# 8 ای زلفت شستت صیاد دلها %~% وی چشم مستت فتان مردم
# 9 ای نور و بینش در چشم مردم %~% در چشم مردم انسان مردم
# 10 در جسم مردم هم جان و هم دل %~% هم جان مردم ایمان مردم
# 11 سوز دلم را درد تو سازد %~% ای درد عشقت درمان مردم
# 12 زان شکر لب کامی نیابند %~% بر لب نیاید تا جان مردم
# 13 در مطبخ عشق خونابه دل %~% مستغیم کرد از خوان مردم
# 14 در کعبه وصل بر رسم عیدی %~% جز جان چه باشد قربان مردم
# 15 ای فیض را تو آغاز و انجام %~% هم مبدائی و هم پایان مردم
PageV1P0602
### || [genre: Gh]
# 1 تن دادم او را جان شدم جان دادمش جانان شدم %~% آنکو بگنجد در جهان از دولت عشق آن شدم
# 2 کردم سفر از آب و گل تا ملک جان اقلیم دل %~% از تن بجان می تاختم تا از نظر پنهان شدم
# 3 دیدم جهانرا سربسر چیدم ثمر از هر شجر %~% گشتم گدای دربدر تا عاقبت سلطان شدم
# 4 در جادهای مشتبه هر سالکی را رهبری %~% در شاه راه معرفت من پیرو قرآن شدم
# 5 تن در بلا بگداختم تا کار جانرا ساختم %~% از آب و گل پرداختم از پای تا سر جان شدم
# 6 مأوای دلدارست دل کی جای اغیار است دل %~% دارم بدو این خانه را بر درگهش دربان شدم
# 7 رفتم بملک آگهی دیدم بدیها را بهی %~% خود را ز خود کردم تهی جسم جهانرا جان شدم
# 8 خود را ز خود انداختم از خود بحق پرداختم %~% سر در ره او باختم سردار سربازان شدم
# 9 یاران در هستی زدند من قبله کردم نیستی %~% هر کس ز عقل آباد شد من از جنون عمران شدم
# 10 زاهد بزهد آورد رو عابد عبادت کرد خو %~% شد آنچه شاید غیر من من آنچه باید آن شدم
# 11 بودم ز مهرش ذره بودم ز بحرش قطره %~% خورشید بس تابان شدم دریای بی‌پایان شدم
# 12 ای فیض بس بالادوی لاف ازمنی تا کی زنی %~% دعوای بیمعنی کنی من این شدم من آن شدم
PageV1P0603
### || [genre: Gh]
# 1 همه عمر بر ره تو رخ خود بخاک سودم %~% بکمینگه وصالت همه انتظار بودم
# 2 بفغان گهی و گاهی بطرب ترانه کردم %~% که مگر تو رحم آری همه نغمه سرودم
# 3 بخیال من که هر دم بره تو میدهم جان %~% بگمان تو که هرگز بتو آشنا نبودم
# 4 دل و جان و دین و دنیا خرد و صلاح و تقوی %~% بره تو رفته رفته همه رفت هر چه بودم
# 5 چکنم دلم نخواهد ز جهان بجز تو یاری %~% بیکان یکان نشستم همه را بیازمودم
# 6 نرود ز آینه دل سبحات عکس رویت %~% که بصیقل جمالت دل تیره را زدودم
# 7 چو حدیث جانفزایت نشنید گوش جانم %~% چو تو دلبری ندیدم همه را بخود نمودم
# 8 شب فرقت تو آمد بدلم هزار عقده %~% بتو چشم چون گشودم همه عقدها گشودم
# 9 دل فیض بیخودانه بهوای تست در رقص %~% که تو شمع و من بگرد سر تو مثال دودم
PageV1P0604
### || [genre: Gh]
# 1 خم ابروی تو محراب رکوع است و سجودم %~% بی‌خیال تو نباشد نه قیامم نه قعودم
# 2 جلوه حسن تو دیدم طمع از خویش بریدم %~% تا که شد محو در انوار وجود تو وجودم
# 3 میکند تازه بتازه سپه حسن شهیدم %~% چشم و ابرو و لب و خال و خط تست شهودم
# 4 شیر مهرت بازل داده مرا دایه لطف %~% نرود تا با بد مهر تو بیرون ز وجودم
# 5 با تو در عیشم و عشرت همه سودم همه نورم %~% بی تو در رنجم و محنت همه آهم همه دودم
# 6 خود همه فقرم و حاجت همه بخلم همه حاجت %~% ز تو بخشایش وجودم ز تو سرمایه و سودم
# 7 جاهل و مرده بخود زنده و دانا بتو باشم %~% بخودم هیچ نباشم بتو باشم همه بودم
# 8 یکدم ار بگذردم بیتو سراپای زبانم %~% بگذرانم نفسی با تو سراسر همه سودم
# 9 روی بر رهگذر دوست باخلاص نهادم %~% بر ملک منزلت خویش بدینگونه فزودم
# 10 آنچه را علم گمان داشتم از سینه ستردم %~% عقده جهل بلا حول ولا قوه گشودم
# 11 هیچ بودم بخودم بود چو پندار وجودی %~% همه کشتم چو شدم بیخبر از بود و نبودم
# 12 توبه کردم ز خود و نامه اعمال دریدم %~% نیک اگر کشتم و گر بد همه را نیک درودم
# 13 عاشق ورندم و میخواره بگلبانگ علا لا %~% زاهد ار نیست چنین بنده چنینم که نمودم
# 14 سر بسر خواب پریشان بود این عالم فانی %~% بهر جمعیت دل ناله بیهوده سرودم
# 15 فیض را نعمت بسیار چو دادی مددی کن %~% تا کند شکر عطایای تو بر رغم حسودم
PageV1P0605
### || [genre: Gh]
# 1 من تاب فراق تو ندارم %~% نقش تو بسینه می‌نگارم
# 2 باشد روزی رخت به بینم %~% تا جان بلقای تو سپارم
# 3 شد در رگ و ریشه تیر عشقت %~% از هم بگستت پود و تارم
# 4 از باده آن دو چشم مستت %~% گه سر خوش و گاه در خمارم
# 5 وز بوی دو زلف عنبرینت %~% آشفته و مست و بیقرارم
# 6 وز لعل لب شکر فروشت %~% تلخ است مذاق انتظارم
# 7 جز وصل تو مقصدی ندارم %~% جز یاد تو مونسی ندارم
# 8 دیریست که در سر من این هست %~% کاندر قدم تو جان سپارم
# 9 لطفی لطفی که سوخت جانم %~% رحمی رحمی که سخت زارم
# 10 باران کرم ببار بر فیض %~% آبی آور بروی کارم
PageV1P0606
### || [genre: Gh]
# 1 من و عشق و مستی عشق بجز این هنر ندارم %~% بجز این هنر چه باشد که ز خود خبر ندارم
# 2 بود از سر وصالش دل و فتنه جمالش %~% من و کنجی و خیالش سر شور و شر ندارم
# 3 ز در تو کی کشم پا مگر آنکه سر ببازم %~% ز تو کام تا نیابم ز تو دست بر ندارم
# 4 بمیان اشک غرقم چو صدف ببحر لیکن %~% چو تو در برم نباشی تهیم گهر ندارم
# 5 شجری ز باغ عشقم غم و ناله شاخ و برگم %~% چو تو در برم نباشی عبثم ثمر ندارم
# 6 ز تو چون جدا شوم من تو بگو کجا شوم من %~% بخدا که هیچ راهی بکسی دگر ندارم
# 7 نکنم حدیث از غیر ببرم ز شر و از خیر %~% چو مرا غم تو باشد غم خیر و شر ندارم
# 8 خوش آنکه بعشق تو گرفتار بمیرم %~% بیدار درین منزل خونخوار بمیرم
# 9 زین خوابگه بی‌خبران زنده برآیم %~% واقف ز سرا پرده اسرار بمیرم
# 10 مستغرق دیدار شده در بر جانان %~% آسوده ز اقرار و ز انکار بمیرم
# 11 در سر هوس ساقی و در دست می لعل %~% در پای خم و خانه خمار بمیرم
# 12 کاری چو به از خدمت معشوقه و می نیست %~% ساقی مددی کن که درین کار بمیرم
# 13 بشتاب و بده یکدو سه ساغر ز پی هم %~% مپسند که در میکده هشیار بمیرم
# 14 خونین جگر و خسته دل و محنت هجران %~% جانا تو پسندی که چنین زار بمیرم
# 15 آن یار بکس رخ ننماید چه توان کرد %~% بگذار که در حسرت دیدار بمیرم
# 16 گفتار خود ای فیض بکردار بیارا %~% مگذار که در زخرف گفتار بمیرم
PageV1P0607
### || [genre: Gh]
# 1 امروز دگر در سر سودای دگر دارم %~% با این دل دیوانه غوغای دگر دارم
# 2 هر عهد که بستم من بشکست دل شیدا %~% دل رای دگر دارد من رای دگر دارم
# 3 مجنون ز غم لیلی بگرفت ره صحرا %~% من در دل دیوانه صحرای دگر دارم
# 4 آن داد قرار من بگرفت قرار من %~% ماوای من اینجا نیست ماوای دگر دارم
# 5 عنقا طلبا خوش باش کز دولت عشقش من %~% در قاف وجود خود عنقای دگر دارم
# 6 ای منتظر فردا چون من ز خودی فردا %~% کامروز نشد اینجا فردای دگر دارم
# 7 زاهد اگر از شاهد با شهد بود خرسند %~% من از لب نوشینش حلوای دگر دارم
# 8 مجنون و همان لیلا فیض و رخ هر زیبا %~% کز پرتو هر جانان لیلای دگر دارم
# 9 گفتم که بشیدائی افسانه شدم گفتا %~% من بر سر هر کوئی شیدای دگر دارم
PageV1P0608
### || [genre: Gh]
# 1 لبکی چون شکر هوس دارم %~% رخکی چون قمر هوس دارم
# 2 یارکی آفتاب طلعتکی %~% درم آید ز در هوس دارم
# 3 سرو بالای ماه سیمائی %~% خوش کشیدن ببر هوس دارم
# 4 بوسکی از دهانکی تنگی %~% نمک اندر شکر هوس دارم
# 5 باده تلخ و ساقی شیرین %~% هر دو سر بیخبر هوس دارم
# 6 صحبتی گرم بابتی نرمی %~% آتشی بی شرر هوس دارم
# 7 فیض ازینگونه حرفها بگذر %~% گفت و گوی دگر هوس دارم
PageV1P0609
### || [genre: Gh]
# 1 ناله‌ای با اثر هوس دارم %~% آتشی با شرر هوس دارم
# 2 با دلی پر ز درد عشق کسی %~% نالهای سحر هوس دارم
# 3 هم دلی پر ز درد میخواهم %~% هم سری بی‌خبر هوس دارم
# 4 بی می و جام و مطرب و ساقی %~% مستی و شور و شر هوس دارم
# 5 عیش بر عاشقان حرام بود %~% می ز خون جگر هوس دارم
# 6 مستئی و جنونی و کشتن %~% کوبکو دربدر هوس دارم
# 7 در هوای میان باریکی %~% گشتن اندر کمر هوس دارم
# 8 در خیال دهان شیرینی %~% خرفه اندر شکر هوس دارم
# 9 کوه و صحرا و عشق و سودائی %~% بهر فیض این هنر هوس دارم
PageV1P0610
### || [genre: Gh]
# 1 صنمی ماه رو هوس دارم %~% دو بدو روبرو هوس دارم
# 2 جای دل تا بیابم از زلفش %~% جستن موبمو هوس دارم
# 3 اینچنین صحبتی هوس دارم %~% می و جام و سبو هوس دارم
# 4 هر دو سر مست چون شد از باده %~% نعره های و هو هوس دارم
# 5 همه شب مست تا سحر گشتن %~% در بدر کو بکو هوس دارم
# 6 می کشیدن بنغمه دف و نی %~% بر سر چار سو هوس دارم
# 7 فیض چیزی دگر اگر خواهد %~% من همین آرزو هوس دارم
PageV1P0611
### || [genre: Gh]
# 1 ز تو ای گشاد دلها همه کار بسته دارم %~% ز تو ای دوا و درمان دل و جان خسته دارم
# 2 بامید آنکه شاید بهوای تو ببندم %~% همه تار و پود خود را ز جهان گسسته دارم
# 3 نه نگاه نیم مستت دل من بجا گذارد %~% نه ز بند شست زلفت سر موی رسته دارم
# 4 همه رنج و محنت و غم همه درد و سوز و ماتم %~% سپه بلای عشقت بدلم نشسته دارم
# 5 بتو بسته‌ام دلی را که شکسته است صد جا %~% بپذیر عذرم ای جان که شکسته بسته دارم
# 6 بشکیب تا بسوزد دل و جان در آتش او %~% دل و جان چسودای فیض که ز غیر رسته دارم
PageV1P0612
### || [genre: Gh]
# 1 آمده‌ام بدینجهان تا که ز نی شکر برم %~% نامده‌ام که از شکر قصه برم خبر برم
# 2 چیست شکر دهان او نی غم آاندهان او %~% این نی پر گره بهم در شکنم شکر برم
# 3 جهد کنم در این سفر تا که ذخیره را بسی %~% تنگ شکر ز معدنش بر سر یکدیگر برم
# 4 بسته کمر ببندگی ناله کنان ز خود تهی %~% لب بلبش چو نی نهم از لب او شکر برم
# 5 دوست چو مغز من شود پوست بیفکنم ز خود %~% تا که نماید آن من بی صدفی گهر برم
# 6 آمده بسته‌ام کمر خدمت پادشاه را %~% تا که زیمن دولتش تاج برم کمر برم
# 7 سر بنهم به پای او دل بنهم برای او %~% جان بدهم برای او خدمت او بسر برم
# 8 ظلمت و نور و خیر و شر هست درون یکدگر %~% نور کشم ز ظلمت و خیر ز شر بدر برم
# 9 هر چه درین سرا بود جمله از آن ما بود %~% آمده‌ام که مال خود جمع کنم بدر برم
# 10 دیده جان گشوده‌ام بو که در آید از درم %~% تخم ولاش کشته‌ام تا که ازو ثمر برم
# 11 مونس و غمگسار من نیست بجز خیال او %~% گر نبود خیال او با که دمی بسر برم
# 12 کی بود آنکه وصل او روزی جان من شود %~% بوسه زنم بر آن دهان غصه ز دل برون برم
# 13 دوست بدست آورم نیست بهست آورم %~% جان که بزیر آمده باز سوی زبر برم
# 14 این غزلم جواب آنکه عارف روم گفته فیض %~% آمده‌ام که سر نهم عشق ترا بسر برم
PageV1P0613
### || [genre: Gh]
# 1 الا یا ایها الساقی بده جامی که مخمورم %~% مگر می وارهارند جان از این غمهای پر زورم
# 2 الا یا ایها الناصح مکن منعم ز میخانه %~% که من موسی و این ارض مقدس هست چون طورم
# 3 الا یا ایها الواعظ تو از تقصیر من بگذر %~% که من در عشق و زیدن بجان تو که معذورم
# 4 اگر رندم و گر رسوا اگر مستم و گر شیدا %~% اسیر عشقم و در مذهب عشاق مغفورم
# 5 نه شمع روی او بینم نه گل از گلشنش چینم %~% نیم پروانه یا بلبل ز بزم وصل او دورم
# 6 الا یا ایها الاحباب اغیثونی اغیثونی %~% که در ظلمت سرای تن غریب و زار و مهجورم
# 7 اگر گویم و گر نالم از آن منعم مکن ای فیض %~% که با بیگانه همراز و و ز یار آشنا دورم
PageV1P0614
### || [genre: Gh]
# 1 چشم خوش پر شعبده مست تو نازم %~% و آن غمزه خونریز زبردست تو نازم
# 2 بستی چو گشادی گره از زلف بر ابرو %~% قربان گشاد تو شوم بست تو نازم
# 3 دلهای خلایق همه از پای در افتاد %~% زان شانه که بر زلف زدی دست تو نازم
# 4 برخواست ز جام غم و پیکان تو بنشست %~% تیری که زدی بر دل من شست تو نازم
# 5 از پای در افتاد هر آنکس که سری داشت %~% طرز نگه چشم سیه مست تو نازم
# 6 زد بر صف عشاق وصف خویش نگه داشت %~% خونریزی مژگان زبر دست تو نازم
# 7 کردی نگهی خفیه دل فیض ربودی %~% چشم خوش پر شعبده مست تو نازم
PageV1P0615
### || [genre: Gh]
# 1 اگر آهی کشم دریا بسوزم %~% و گر شوری کنم دریا بسوزم
# 2 شود دل شعله چون بر یاد روئی %~% شوم تن شمع و سر تا پا بسوزم
# 3 کنم هرچند پنهان آتش جان %~% میان انجمن پیدا بسوزم
# 4 خوشم با سوختن در آتش عشق %~% بهل تامن در این سودا بسوزم
# 5 در آنجا هر که باشد هر چه باشد %~% بسوزد ز آتشم هرجا بسوزم
# 6 کنم گر اقتباسی ز آتش قدس %~% وجود خویش سر تا بسوزم
# 7 نیارم تاب یا آرم ندانم %~% تجلی کنم بسازم تا بسوزم
# 8 نه من ماند نه ما ماند چو آئی %~% بیا تا بی من و بی ما بسوزم
# 9 ترا خواهم مرا گر تو نخواهی %~% تجلی بیشتر کن تا بسوزم
# 10 بسوزد ظاهر و باطن ز سوزم %~% اگر پیدا و گر پنهان بسوزم
# 11 ز سوز جان اگر حرفی نویسم %~% ورق را سربسر یکجا بسوزم
# 12 چو فیض ار دم زنم از آتش دل %~% زبان و کام با لبها بسوزم
PageV1P0616
### || [genre: Gh]
# 1 من واله جمال فروزان یک کسم %~% آشفته دو زلف پریشان یک کسم
# 2 سامان مرا یکی و سر من یکی بود %~% سودا یکی و بیسر و سامان یک کسم
# 3 هر جا بهر که روی کنم سوی او بود %~% بینای یک جمالم و حیران یک کسم
# 4 جمعیتم ز جمع کمالات یک کس است %~% شیدای یک جمیل و پریشان یک کسم
# 5 تیغ ار کشد بقصد سرم بسملش شوم %~% در مذبح محبت قربان یک کسم
# 6 مشرک نیم پرستش باطل نمیکنم %~% حق بین و حق پرست بفرمان یک کسم
# 7 از هر خسی قبول عطائی نمیکنم %~% مستغرق مواهب احسان یک کسم
# 8 چون گربگان بسفره هر کس نمیروم %~% همچون شتر نواله خور خوان یک کسم
PageV1P0617
### || [genre: Gh]
# 1 قلم گرفتم و گفتم مگر دعا بنویسم %~% دعا بیار جفا کار بیوفا بنویسم
# 2 شکایتی بلب آمد ز جورهای تو گفتم %~% بهیچ نامه نگنجی ترا کجا بنویسم
# 3 دعا و شکوه بهم در نزاع و من متحیر %~% کدام را ننویسم کدام را بنویسم
# 4 خدای داند و بس جز خدا کسی نه بداند %~% که گر سر گله را وا کنم چها بنویسم
# 5 اگر سر گله را واکنم وفا ننماید %~% مداد بحر و بیاض زمین کجا بنویسم
# 6 نه بحر ماند و نه بر نه خشک ماند و نه تر %~% اگر شکایت دلبر بمدعا بنویسم
# 7 همان بهست که خاموش گردم از گله چون فیض %~% ز مدعا نزنم دم همین دعا بنویسم
PageV1P0618
### || [genre: Gh]
# 1 بدوست حال دل سوگوار را چه نویسم %~% بیار غار خود احوال غار را چه نویسم
# 2 بروز عید خود آن مایه سرور و سعادت %~% حکایت غم شبهای تار را چه نویسم
# 3 غم فراق عزیزان فزون ز حد شمار است %~% چگونه عرض کنم بیشمار را چه نویسم
# 4 ز دست رفت مرا کار و بار تا تو برفتی %~% بجان کار غم کار و بار را چه نویسم
# 5 کنار کردی و شد بی‌کرانه درد و غم من %~% حدیث درد و غم بیکنار را چه نویسم
# 6 قرار دل چو توئی بی‌تو دل قرار ندارد %~% سوی قرار ز غم بیقرار را چه نویسم
# 7 بمن ز سوی تو هرگز پیام و نامه نیامد %~% حدیث یک غم بیش از هزار را چه نویسم
# 8 غبار غم بسر هم نشست در دل تنگم %~% چو گویم از دل تنگ و غبار را چه نویسم
# 9 چها که بر سرم آورد روزگار جدائی %~% شکایت ستم روزگار را چه نویسم
# 10 حکایت غم هجران شنید هر که دلش سوخت %~% بدوستان سخن شعله بار را چه نویسم
# 11 بروزگار من آنها که از فراق تو آمد %~% ز صد هزار هزاران هزار را چه نویسم
# 12 خموش فیض که بر یار حال پنهان نیست %~% بیار قصه هجران یار را چه نویسم
PageV1P0619
### || [genre: Gh]
# 1 من آن نیم که توانم ز تو جدا باشم %~% جدا شوم ز تو در معرض فنا باشم
# 2 بغیر سایه لطف تو جای دیگر هست %~% جدا اگر ز تو باشم بگو کجا باشم
# 3 خدایرا مپسند ای تو زندگانی من %~% که یکنفس بفراق تو مبتلا باشم
# 4 جدا ز تو زیم ارمن تنی بوم بیجان %~% و گر بیاد تو میرم ابوالبقا باشم
# 5 برای تو زیم و در ره تو میمیرم %~% ترا نباشم اگر من بگو کرا باشم
# 6 بآسمان برسم گر ترا زمین گردم %~% سر شهانم اگر من ترا گدا باشم
# 7 ترا نه بیند اگر چشم من چکار آید %~% فدای تو نشوم در جهان چرا باشم
# 8 اگر ندای تعال تو نشنود گوشم %~% بدوش حامل گوش چنین چرا باشم
# 9 چو پای من نرود در ره تو گو بشکن %~% ترا چه نیست چه در بند دست و پا باشم
# 10 خموش فیض که هر بد که بر سرم آید %~% بود سزای من و من سزای آن باشم
PageV1P0620
### || [genre: Gh]
# 1 چه میشود که مقیم در جناب تو باشم %~% سگ جناب تو باشم رقیب باب تو باشم
# 2 چه میشود که شب و روز گرد کوی تو گردم %~% در انتظار بر افکندن نقاب تو باشم
# 3 چه میشود که گهی از در عتاب در آئی %~% که از قصور نه شایسته خطاب تو باشم
# 4 چه می‌شود که بتلقین حجتم بنوازی %~% که چون سوال کنی واقف جواب تو باشم
# 5 چه می‌شود که ببزم وصال خود دهیم جا %~% جزای کرده چه شایسته ثواب تو باشم
# 6 چه میشود که بهجران خویش نگذاریم %~% سزای کرده چه مستوجب عقاب تو باشم
# 7 چه میشود که نجوئی ز من حساب و کتابی %~% غریق بحر کرمهای بیحساب تو باشم
# 8 چه میشود چو مرا فیض داده لقب از لطف %~% مدام سرخوش فیض شراب ناب تو باشم
PageV1P0621
### || [genre: Gh]
# 1 تا من نشوم بیخود هشیار نمی‌باشم %~% تا دل ندهم از کف دلدار نمی‌باشم
# 2 گر غیر شوم یکدم با ناز نه پیوندم %~% تا یار نمی‌باشم با بار نمی‌باشم
# 3 من هم من و هم اویم هم قلزم و هم جویم %~% یک بینم و یک باشم بسیار نمی‌باشم
# 4 آنرا که شود چاره ناچار فنا گردد %~% چون چاره من شد او ناچار نمی‌باشم
# 5 آنرا که رخش بیند هوشی بنمی‌ماند %~% ز آنروست که من یکدم هشیار نمی‌باشم
# 6 در دار چو باشد او غیری نبود دیار %~% دیار چو باشد او در دار نمی‌باشم
# 7 از یار وفادارم یکدم نشوم غافل %~% در ذکرم و در فکرم بیکار نمی‌باشم
# 8 گر صحبت او خواهی از صحبت خود بگذر %~% با خویش چه باشم من با یار نمی‌باشم
# 9 هر گاه که با غیرم در خوابم و بی‌خیرم %~% بیدار چو می‌باشم بیدار نمی‌باشم
# 10 او نیست چو در کارم بیکارم و بیکارم %~% در کار چو می‌باشم در کار نمی‌باشم
# 11 بیماری اگر بینی بیماری عشقست آن %~% بیمار چو می‌باشم بیمار نمی‌باشم
# 12 صد شکر بدرویشی هرگز نزدم نیشی %~% آسایش خلقانم آزار نمی‌باشم
# 13 ایانم و هموارم آسان کن دشوارم %~% مانند گران جانان دشوار نمی‌باشم
# 14 پائی چو رسد بر سر دستی فکنم اسپر %~% از خاک رهم کمتر جبار نمی‌باشم
# 15 ای فیض بس از دعوی از دعوی بیمعنی %~% آن بس که بدوش کس من بار نمی‌باشم
PageV1P0622
### || [genre: Gh]
# 1 چون غمی زور آورد خود را بصحرا میکشم %~% ناله را سر میدهم از دیده دریا میکشم
# 2 راز در دل بیش از این نتوان نهفتن چند و چند %~% بر سر هر چارسو بانگ علالا میکشم
# 3 نی غلط کی میتوان گفتن بهر کس راز دل %~% همدمی هر جا بیابم ناله آنجا میکشم
# 4 هر کجا گردد دو چارم بیسراپا آگهی %~% بی سراپا در رهش سر می‌نهم وامیکشم
# 5 روز بذل وصل جان افزای خود گر سرکشید %~% من بگرد کوی او از ضعف تن پا میکشم
# 6 سر خوشم از نشاه صهبای جام معرفت %~% چون نیابم محرمی این باده تنها میکشم
# 7 آگهی باید ز سر جان و آنگه رنج تن %~% گر نباشم آگه از خود رنج بیجا میکشم
# 8 گاه در چشمم درآید گاه در دل جا کند %~% از جمالش گاه ساغر گاه مینا میکشم
# 9 از برای آنکه در عقبا بیابم راحتی %~% رنج گوناگون بسی در دار دنیا میکشم
# 10 سر بسر صحرا ز دود آه من شد کوه کوه %~% تا نسوزد شهر آهم را بصحرا میکشم
# 11 درد روزم را بشب می‌افکنم ز آشفتگی %~% کار دی را از پریشانی بفردا میکشم
# 12 هر جمیلی از جمالش باده دارد دگر %~% بادهای گونه‌گون زان حسن یکتا میکشم
# 13 دیده‌ام جامست و بت مینا و حسن دوست می %~% باده توحید حق زین جام و مینا میکشم
# 14 آن صهیبی کو کند پرهیز از صهبائیم %~% آن صهیبم من که با پرهیز صهبا میکشم
# 15 فیض میخواهد که سر خویش را پنهان کند %~% من ز نظمش اندک اندک رازها وامیکشم
PageV1P0623
### || [genre: Gh]
# 1 از معانی مغز بیرون میکشم %~% معنوی داند که من چون میکشم
# 2 بسته دارم تا نظر در صورتی %~% معنی هر لحظه بیرون میکشم
# 3 لیلیی دارم که نتوان دیدنش %~% در غمش صد بار بیرون میکشم
# 4 کاسهای زهر هجر دوست را %~% عشق میداند که من چون میکشم
# 5 موسیم من عقل هرون من است %~% منت نصرت ز هرون میکشم
# 6 یکسر مو سر نه می‌پیچم ز عقل %~% این ریاضتها بقانون میکشم
# 7 از پی تحصیل زاد آخرت %~% جورها از دنیی دون میکشم
# 8 دم بدم زان غمزه تیری میرسد %~% خامه پرهیز در خون میکشم
# 9 بهر بی‌اندازه عیشی در درون %~% محنت ز اندازه بیرون میکشم
# 10 دل ز دنیا کنده و در ارض تن %~% رنج خسف جسم قارون میکشم
# 11 رنجها باشد کلید گنجها %~% رنجها از طاقت افزون میکشم
# 12 تا رسم از رنج در گنجی چو فیض %~% جورها از چرخ گردون میکشم
PageV1P0624
### || [genre: Gh]
# 1 از دلم بس ناله بیرون میکشم %~% وز جگر بس کاسه خون میکشم
# 2 بر درت می‌آورم صد گون نیاز %~% تا ز تو یک ناز بیرون میکشم
# 3 عشوه را کاورد در گردشم %~% عشوها از چرخ گردون میکشم
# 4 خون دل ریزم بجای می بجام %~% خون بجای آب گلگون میکشم
# 5 مطربا چون دست بر قانون کشند %~% ناله من هم بقانون میکشم
# 6 چن تبسم میکنی خون میخورم %~% حسرتی زان لعل میگون میکشم
# 7 گر کند رطل گران دریا دلی %~% من ز خون دیده جیحون میکشم
# 8 بر سر راهت فتاده خوار و زار %~% خویش را در خاک و در خون میکشم
# 9 کاسهای زهر هجران ترا %~% هیچ میدانی که من چون میکشم
# 10 گر کشند از دست دشمن جورها %~% من ز دست دوست افزون میکشم
# 11 طالع شوریده دارم چو فیض %~% اینهمه از بخت وارون میکشم
# 12 محنت و بیدادم از دست خود است %~% حاش لله کی ز گردون میکشم
PageV1P0625
### || [genre: Gh]
# 1 کنم اندیشه دنیا شود عقبا فراموشم %~% کنم اندیشه عقبا شود دنیا فراموشم
# 2 بیا اندیشه باقی کنم کان جای اندیشه است %~% ز فانی بر کنم دل تا شود یکجا فراموشم
# 3 کسی کز وی من آبادم دمی نگذارد از یادم %~% ولی از عزو استغنا کند خود را فراموشم
# 4 شوم غافل از و هر دم دگر آید فرا یادم %~% بیادش گویم ای مقبل مشو جانا فراموشم
# 5 مرا تا بینمت سیر و بیادم آر چون رفتی %~% بیا اینجا در آغوشم مکن آنجا فراموشم
# 6 دل اندر عهد او بستم بامید وفا داری %~% چو دانستم که خواهد کرد بی‌پروا فراموشم
# 7 مرا آن یار میگوید بیادم دار پیوسته %~% نه امروزم بیاد آری کنی فردا فراموشم
# 8 اگر پیوسته نتوانی گهی در خاطرم میدار %~% بیادی چون مرا هر جا مکن یکجا فراموشم
# 9 بیادی چون مرا هر دم سزد گاهی کنی یادم %~% روی یکدم گر از یادم مکن الا فراموشم
# 10 چو فیض از دین و از دنیا گذشتم بهر یاد او %~% بآن غایت که شد هم دین و هم دنیا فراموشم
PageV1P0626
### || [genre: Gh]
# 1 خویشتن را در هوا کردیم گم %~% جاده در راه خدا کردیم گم
# 2 از عدم ما تا باقلیم وجود %~% آمدیم و راه را کردیم گم
# 3 منزل و مقصود و راه و راه رو %~% جمله را در ابتدا کردیم گم
# 4 سالک و مسلوک و مسلوک الیه %~% جمله ما بودیم و ما کردیم گم
# 5 هرچه ما را بو در اجناس و نقود %~% جمله را در راهها کردیم گم
# 6 ز ابتدا کردیم چون ‌آهنگ راه %~% گ اول خویش را کردیم گم
# 7 بر در شه چون عطا جویان شدیم %~% شاه را اندر عطا کردیم گم
# 8 کس نمیداند که چون شد کار ما %~% خود چه بود و این چرا کردیم گم
# 9 نیست پیدا کاخر این کار چیست %~% ز ابتدا تا انتها کردیم گم
# 10 گشت پنهان طرز جستجوی ما %~% هر چرا ما جابجا کردیم گم
# 11 بگذریم از جستجو و گفتگو %~% چونکه ما سر رشته را کردیم گم
# 12 گفتها بر جسته‌ها شد پردها %~% جستها در گفتها کردیم گم
# 13 فیض را جان رفت در سودای او %~% عمر در اندیشها کردیم گم
# 14 یافتیم آخر درون خویشتن %~% هر چرادرهر کجا کردیم گم
PageV1P0627
### || [genre: Gh]
# 1 بشست یار و زلف یار در بندم خوشا حالم %~% بدرد بی‌دوای دوست خرسندم خوشا حالم
# 2 ندیدم چون وفائی در گلی در گلشن عالم %~% ز دل خار تعلق یک بیک کندم خوشا حالم
# 3 برون کردم سر از خاک و ندیدم جای آسایش %~% دگر خود را درون خاک افکندم خوشا حالم
# 4 بجز عشقم نیامد در نظر چیزی درین عالم %~% از آنرو عشق در جان و دل آکندم خوشا حالم
# 5 جمال دوست در صحرای هستی چون تجلی کرد %~% وجود خویش را از خویشتن کندم خوشا حالم
# 6 خیالش در نظر پیوسته هست اما پسندم نیست %~% بدیدار جمالش آرزومندم خوشا حالم
# 7 گهی حیران آن رویم گهی آشفته زان رویم %~% گهی گریم بحال خودگهی خندم خوشا حالم
# 8 چو حرف یار می‌گویم دهانم می‌شود شیرین %~% دهان چه پای تا سر آنزمان قندم خوشا حالم
# 9 از آن خوشنود می‌باشم چو فیض از گفتهای خود %~% که حرف اوست کان بر خویشتن بندم خوشا حالم
PageV1P0628
### || [genre: Gh]
# 1 ای ز الطاف تو شیرین کامم %~% تهی از باده مگردان جامم
# 2 چون در خانه برویم بستی %~% ماه رویت بنما از بامم
# 3 ای که نامت بودم ورد زبان %~% چه شود گر تو بپرسی نامم
# 4 من که پیوسته ثناگوی توام %~% سزد ارگاه دهی دشنامم
# 5 دلبرا چاره آموز مرا %~% تا بکی زهر غمت آشامم
# 6 مردم از غصه و کارم نگشود %~% سوختم ز آتش عشق و خامم
# 7 کام فیض از لب خود شیرین کن %~% ای ز الطاف تو شیرین کامم
PageV1P0629
### || [genre: Gh]
# 1 شهد لطفست گهی در کامم %~% ز هر قهر است گهی در جامم
# 2 گه می تلخ دهی زان لب و چشم %~% گاه نقل و شکر و بادامم
# 3 گاهی از لطف کنی تحسینم %~% گاهی از قهر دهی دشنامم
# 4 من گرفتار توام حاجت نیست %~% زحمت آنکه کشی در دامم
# 5 روز و شب می نشناسم الا %~% وصل تو صبح و فراقت شامم
# 6 سوختم ز آتش هجران و هنوز %~% در ره چاره وصلت خامم
# 7 فیض را شکر وصالت بچشان %~% چند در هجر تو زهر آشامم
PageV1P0630
### || [genre: Gh]
# 1 زهر قهر ار تو کنی در جامم %~% خوشتر از شهد بود در کامم
# 2 نوش لطف تو چه شکر نوشم %~% زهر قهر تو چه شهد آشامم
# 3 کی ز چنگال بلا اندیشم %~% من که شاهین غمت را رامم
# 4 ای ز چشمت دو جهان مست و خراب %~% تهی از باده مگردان جامم
# 5 لطفها چند کنی در پرده %~% پرده برگیر و بر آور کامم
# 6 بی‌لقای تو ندارم آرام %~% چون کنم چون کنم تو آرامم
# 7 کامفیض از تو دمی تلخ مباد %~% ای ز الطاف تو شیرین کامم
PageV1P0631
### || [genre: Gh]
# 1 خدایا از بدم بگذر ببخشا جرم و عصیانم %~% مبین در کرده زشتم به بین در نور ایمانم
# 2 تو گفتی بنده خواهم که اخلاصی در او باشد %~% چه در دست تو می‌باشد گر اخلاصم دهی آنم
# 3 در ایمان بدل سفتم شهادت بر زبان گفتم %~% غبار شرک خود رفتم سزد بخشی گناهانم
# 4 تو اهل سحر را دادی بجنت جا باسلامی %~% مرا هم جا دهی شاید چه شد آخر مسلمانم
# 5 چو مهر دوستانت را نهادی در دل ریشم %~% چو باشد مهر ایشانم دهد جا نزد ایشانم
# 6 چو بغض دشمنانت را نهادی در دل تنگم %~% شود گر بغض آنانم برون آرد ز نیرانم
# 7 بفرمان رفته‌ام گاهی سجودی کرده‌ام گاهی %~% نمی‌ارزد اگر کاهی در آتش خود مسوزانم
# 8 ندارم بر تو من منت که کردم گه گهی خدمت %~% ترا بر من بودمنت که دادی قدرت آنم
# 9 چو دور از من نه یا رب مرا مپسند دور از خود %~% بنزدیکیت جمعم کن که دور از تو پریشانم
# 10 چو بی یادم نمیباشی مرا بی‌یاد خود مگذار %~% بیاد خود کن آبادم که بی‌یاد تو ویرانم
# 11 دلی دارم پراکنده که هر جزویش در جائیست %~% بده جمعیتی یا رب که دارد دل پریشانم
# 12 دلی دارم که میدارد مرا از خویشتن غافل %~% چو غافل میشوم از خویش بازیگاه شیطانم
# 13 دلی دارم که میخواهد مرا از من جدا سازد %~% از این خواهش جدا سازش که از خود فصل نتوانم
# 14 چو حشر هر کسی با دوستانش میکنی یا رب %~% مرا نزد علی جا ده که او را از محبانم
# 15 محب آل پیغمبر نمیسوزد در آتش فیض %~% چو دارم مهرشان در دل چه ترسانی ز نیرانم
PageV1P0632
### || [genre: Gh]
# 1 از آن ز صحبت یاران کشیده دامانم %~% که صحبت دیگری میکشد گریبانم
# 2 چو خلوتست دل ید در و دل آرامی %~% بپاسبانی دل در توقع آنم
# 3 ز دوست رنج پیاپی مرا بود خوشتر %~% ز راحتی که رسد از فلان و بهمانم
# 4 گذشت آنکه بصحبت نشاط رو می‌داد %~% کنون بمجلس صحبت به بیت‌الاحزانم
# 5 کجا شد آنکه بهنگام شعر میخواندم %~% چه شد نشاط رفیقان و کو رفیقانم
# 6 کجا شد آنکه بگردون فغان من میرفت %~% گره گره شده اکنون سینه افغانم
# 7 کجاست یار موافق رفیق روحانی %~% بلطف جمع کند خاطر پریشانم
# 8 یکیست یار من و نیست غیر او یاری %~% ولیک در طلبش چاره نمیدانم
# 9 بسوی چاره نبردم رهی به بیداری %~% مگر به خواب به بینم که چیست درمانم
# 10 خیال دوست چنان میزند ره خوابم %~% که خواب مرگ گمان میشود که نتوانم
# 11 ز مرگ دم بدمم میرسد پیام خوشی %~% بگو بیا که روانرا بپاش افشانم
# 12 دل تو فیض اگر با تو صحبتی خواهد %~% بگو ز صحبت نامحرمان گریزانم
PageV1P0633
### || [genre: Gh]
# 1 شب تار است روز من بیا خورشید تابانم %~% روان سوز است سوز من بیا ای راحت جانم
# 2 بیا ای یار دیرینم بیا ای جان شیرینم %~% دمی بنشین ببالینم که جان بر پایت افشانم
# 3 ترا خواهم ترا خواهم بغیر از تو کرا خواهم %~% بغیر از تو چرا خواهم توئی جانم توئی جانم
# 4 ز شادی چون شوم خندان توئی پیدا در آن خنده %~% ز غم چون میکنم افغان توئی پنهان در افغانم
# 5 زنی در من گهی آتش کنی گاهی دلم را خوش %~% کدامین بهتر است از لطف یا قهرت نمیدانم
# 6 ز من پرسی که مرد دنییی ای فیض یا عقبی %~% نه مرد این نه مرد آن پریشانم پریشانم
# 7 گروهی عالم و عاقل گروهی غافل و جاهل %~% من دیوانه بیدل نه با اینم نه با آنم
PageV1P0634
### || [genre: Gh]
# 1 وه که جان یا تنم نمیدانم %~% این توئی یا منم نمیدانم
# 2 خویش را از تو فرق نتوانم %~% دوست از دشمنم نمیدانم
# 3 با منی و ز فراق میسوزم %~% گلشنم گلخنم نمیدانم
# 4 روی و زلف تو قبله‌ام شب روز %~% کافرم مؤمنم نمیدانم
# 5 خم ابروی تست یا محراب %~% رهبر از رهزنم نمیدانم
# 6 جامه دانم که میدرم بر تن %~% جیب از دامنم نمیدانم
# 7 محو در عشق تو شدم چون فیض %~% عشق تو یا منم نمیدانم
PageV1P0635
### || [genre: Gh]
# 1 من این زهد ریائی را نمیدانم نمیدانم %~% رسوم پارسائی را نمیدانم نمیدانم
# 2 دل من مست جانانست و جانانش همی باید %~% بهشت آن سرائی را نمیدانم نمیدانم
# 3 وصال دوست می‌باید مرا پیوسته روز و شب %~% من این رسم جدائی را نمیدانم نمیدانم
# 4 زخود یکتا شدم خود را ز دوش خویش افکندم %~% من این دلق دو تائی را نمیدانم نمیدانم
# 5 ز خود بگذشتم و محو جمال دوست گردیدم %~% خودی و خودنمائی را نمیدانم نمیدانم
# 6 یکی گویم یکی دانم یکی بینم یکی باشم %~% دوتائی و سه تائی را نمیدانم نمیدانم
# 7 دلم دیوانه زلفش شد آنجا ماند جاویدان %~% ز زنجیرش رهائی را نمیدانم نمیدانم
# 8 سخنها بر زبان می‌آیدم لیکن نمی‌گویم %~% چو علتهای عالی را نمیدانم نمیدانم
# 9 من نیکم و گر بد فیض گو مردم ندانند %~% زبان خودستائی را نمیدانم نمیدانم
PageV1P0636
### || [genre: Gh]
# 1 من آئین جدائی را نمیدانم نمیدانم %~% من او او من دو تائی را نمیدانم نمیدانم
# 2 بود بر جان گوارا هر چه آنمه میکند با من %~% وفا و بیوفائی را نمیدانم نمیدانم
# 3 گدائی میکنم از حسن خوبان این نعیمم بس %~% نعیم پادشائی را نمیدانم نمیدانم
# 4 بغیر از مهر مه رویان که تابد بر دل و جان بس %~% طریق روشنائی را نمیدانم نمیدانم
# 5 ز گلزار رخ خوبان اگر گستاخ گل چینم %~% رسوم پارسائی را نمیدانم نمیدانم
# 6 نچینم خوشه خود را میزنم بر خرمن آن مه %~% من آئین گدائی را نمیدانم نمیدانم
# 7 همیشه عشق ورزم فیض با روی نکو رویان %~% ازیشان من رهائی را نمیدانم نمیدانم
PageV1P0637
### || [genre: Gh]
# 1 چنان شدم که قبیح از حسن نمی‌دانم %~% مپرس مسئله از من که من نمی‌دانم
# 2 جنون عشق سراپای من گرفت از من %~% چنان که پای ز سر سر ز تن نمی‌دانم
# 3 مر از خویش برون کرد و جای من بنشست %~% کنون رهی بسوی خویشتن نمی‌دانم
# 4 شراب حسن از وصاف میکشم بیظرف %~% صراحی و قدح و جام و دن نمی‌دانم
# 5 بهر کجا نگرم روی خوب او بینم %~% خصوص گلشن و طرف چمن نمی‌دانم
# 6 چو وصف او کنم از پای تا بسر سخنم %~% زبان و لب نشناسم دهن نمی‌دانم
# 7 حدیث او همه جا آشکار می‌گویم %~% درون خلوت از انجمن نمی‌دانم
# 8 کند چو معنی او جلوه میشوم معنی %~% حروف را نشناسم سخن نمی‌دانم
# 9 شود تنم همه جان صورتش چه جلوه کند %~% چه جان شدم همه تن جان ز تن نمی‌دانم
# 10 چو یاد او کنم از پای تا بسر شوم او %~% چو او شدم همه من ما و من نمی‌دانم
# 11 چو من شدم همه او و شد او تمامی من %~% روان ز قالب جان از بدن نمی‌دانم
# 12 وصال او همه جا چون میسرست مرا %~% طلل نجویم و ربع و دمن نمی‌دانم
# 13 مرا وطن چو شد آنجا که یار من آنجاست %~% دگر دیار غریب از وطن نمی‌دانم
# 14 ببوی او همه کس را عزیز می‌دارم %~% چو فیض خاک رهم ما و من نمی‌دانم
PageV1P0638
### || [genre: Gh]
# 1 عمر عزیز تا یکی صرف در آرزو کنم %~% های بیا که آرزو جمله فدای هو کنم
# 2 چند خجل کند مرا توبه آبروی بر %~% میسزد ار ز توبه خون ریزم و آنرو کنم
# 3 اشتر لنک لنک من پاش خورد بسنگ من %~% سنگ دگر چه افکنم زحمت او دو تو کنم
# 4 عشوه توبه میخری یاری توبه میخورم %~% گر فتد او بدست من بین که باو چها کنم
# 5 رخ بنمای پیر من چند بخانقاه تن %~% نعره‌های هازنم مستی هوی هو کنم
# 6 چند تنم بگرد تن بخیه زنم برین بدن %~% بفکنم این تن و بجان روی بجستجو کنم
# 7 رو چو کنی بسوی من جان شودم تمام تن %~% بس ز نشاط جان و تن در تن و جان نمو کنم
# 8 جا طلبی ز من ترا بر سر خویش جا دهم %~% آب طلب کنی ز من دیده برات جو کنم
# 9 خانه سر ز ما سوی پاک کنم برای تو %~% منزل دل ز آب و گل بهر تو رفت و رو کنم
# 10 هم بشراب عشق تن پاک کنم ز هر درن %~% هم بشراب عشق جان بهر تو شست و شو کنم
# 11 کی بود ‌آنکه مست‌مست شسته زغیر دوست دست %~% پشت کنم بهر چه هست روی بروی او کنم
# 12 گه بوصال روی او جان کنم از شکوه کوه %~% گه ز خیال موی او شخص بدن چو مو کنم
# 13 گه بوصال جان دهم گه بفراق تن نهم %~% گه بخطاب انت انت گاه بعیب هو کنم
# 14 باز بده به فیض نقد هر‌ آنچه میدهی بده %~% عمر عزیز تابکی صرف در آرزو کنم
PageV1P0639
### || [genre: Gh]
# 1 از دور بر خرامش قدت ثنا کنم %~% نزدیک چون رسی دل و جانرا فدا کنم
# 2 دارم بزیر پرده ناموس مستیی %~% تا آنزمان که پرده بر افتد چها کنم
# 3 صد راه عقل بسته شود اهل هوش را %~% گر یک ورق ز دفتر عشق تو وا کنم
# 4 عالم بسوزد از نفس آتشین من %~% حرفی ز سوز سینه خود گر ادا کنم
# 5 تا ریشه ز جان بودم در زمین تن %~% حاشا ز دست دامن مستی رها کنم
# 6 گویند ترک عشق و ره عقل پیش گیر %~% دیوانه‌ام مگر که چنین کارها کنم
# 7 هر ذره در را بدوائی خریده‌ایم %~% من آن نیم که درد بدرمان دوا کنم
# 8 بر آستان دوست نهادم سر نیاز %~% شاید بروی خویش در فیض وا کنم
# 9 بر خاک مسکنت فتم و ناله سر کنم %~% باشد که در دلش ز ره عجز جا کنم
# 10 از بهر یکنظر که بسوی من افکند %~% جا دارد ار هزار سحرگه دعا کنم
# 11 در بحر آتشین بود ار گوهی مراد %~% تا نایدم بکف بدل و جان شنا کنم
# 12 فیضم گرفته است جهانرا فروغ من %~% در یوزه علوم ز دفتر چرا کنم
PageV1P0640
### || [genre: Gh]
# 1 میل صحرا گر کنی من سینه را صحرا کنم %~% میل دریا گر کنی من دیده را دریا کنم
# 2 گر تو خواهی عالمی ویران کنی در یکنفس %~% من بمژگان راه سیل از دیده خود وا کنم
# 3 گر هوای لاله و گل داری از خون جگر %~% بادها در چشم دارم داغها پیدا کنم
# 4 شد خیالی این تن من گر چراغی بایدت %~% من درین فانوس شمع از نور جان برپا کنم
# 5 برق و رعدی گر هوس داری نفس را دم دهم %~% بند از پای فغان و ناله دل وا کنم
# 6 هرچه خواهی میتوانم خویش را گر آنچنان %~% جای آن دارد گرت یکذره در دل جا کنم
# 7 آتش از سوز درون خود بر آرم چون چنار %~% شعله گردم چو یاد آن رخ حمرا کنم
# 8 گر دلت خواهد که گردد آشکارا شرک من %~% خرقه از سر برکشم زنار را رسوا کنم
# 9 گر ز سوز فیض می‌خواهی که باشی باخبر %~% آتش پنهان دل را در نفس پیدا کنم
PageV1P0641
### || [genre: Gh]
# 1 میتوانم ز آب دیده دشت را دریا کنم %~% یا ازین سیل دما دم کوه را صحرا کنم
# 2 می‌توانم بر کنم از سینه آه آتشین %~% نه فلک را در نفس یک توده غبرا کنم
# 3 دست اگر از دیده برگیرم نفس را سر دهم %~% ز آب و آتش می‌توانم عالمی را لا کنم
# 4 از محبت هست پنهان در دل من آتشی %~% هفت دوزخ سوزد از زان دره پیدا کنم
# 5 هست جانم قابل اسرار علم من لدن %~% می‌توانم خویش را تا جنت الماوا کنم
# 6 می‌توانم از زمین بر کام دل گامی نهم %~% گام دیگر بر فراز چرخ هفتم جا کنم
# 7 می‌توانم عالمی آباد کردن از نفس %~% روی دلرا گر بسوی خواجه بطحا کنم
# 8 تو بچشم کم مبین در من عصای موسیم %~% خویش را چون افکنم بر خاک اژدرها کنم
# 9 میتوانم هر دو عالم را بیکدم در کشم %~% از ولایات علی گر نکته پیدا کنم
# 10 ذوالفقار مهر او بیرون کشم چون از غلاف %~% شر ابلیس از سر فرزند‌ آدم وا کنم
# 11 از حدیث جانفزایش یکسخن چون بشنوم %~% میتوانم صد کتاب علم از آن انشا کنم
# 12 از کتاب فضلش ار یکحرف آرم بر زبان %~% عالمی در مهر او آشفته و شیدا کنم
# 13 بسته گردد بر رخم درهای دوزخ یک بیک %~% در ثنای او دهانرا چون بحرفی وا کنم
# 14 میتوانم گشت واقف از رموز سر غیب %~% گر ز خاک رهگذارش دیده را بینا کنم
# 15 وقت آن شدفیض گیرم ز اهل دنیا عزلتی %~% لب ببندم چشم و گوش آخرت را وا کنم
PageV1P0642
### || [genre: Gh]
# 1 گر وصل خواهد دلبرم من بیخ هجران بشکنم %~% هجران چو میفرمایدم حاشا که فرمان بشکنم
# 2 من خدمت جانان کنم آنرا که گوید آن کنم %~% چیزی دگر خواهد چو دل در کام دل آن بشکنم
# 3 بر نفس دون غالب شدم چون من بتائید خدا %~% هم شوق او کاسد کنم هم ساق شیطان بشکنم
# 4 ز آب حیاه حق چون یافتم من زندگی %~% این مرگ مردم خوار را چنگال و دندان بشکنم
# 5 تن مینماید جاودان سر در نیارم هم بجان %~% جان و سر و تن هر سه را در راه جانان بشکنم
# 6 در لفظها معنی کنم گم گشتها پیدا کنم %~% تا صورت صورت پرست از راه پنهان بشکنم
# 7 زهاد را عارف کنم عباد را واقف کنم %~% تابت ازین بیرون کشم تا توبه آن بشکنم
# 8 رندان جانست این جهان بروی هوا قفل دهان %~% بازوی خیبر گیر کو تا قفل و زندان بشکنم
# 9 با تیغ مهر مرتضی گردن زنم بوبکر را %~% هم سر ببرم از عمر هم پای عثمان بشکنم
# 10 از آب من گردان بود من نان گردون کی خورم %~% چون جوی من دریا شود گردون گردون بشکنم
# 11 مهر ار نگردد گرد من داغ کسوفش بر نهم %~% کرمه نسازد گوشه‌اش چون گوشه نان بشکنم
# 12 بهرام اگر تیرم زند با زهره‌اش زهره درم %~% هم تاج برجیس افکنم هم تخت کیوان بشکنم
# 13 خاک ار شود بر من گران چون گرد بر بادش دهم %~% بیخ عناصر بر کنم ارکان ارکان بشکنم
# 14 ای فیض تا کی شور و شر بر خویشتن زن این بتر %~% تا چند گوئی بیهده این بشکنم آن بشکنم
PageV1P0643
### || [genre: Gh]
# 1 عشق تو کوتا که حرز جان کنم %~% بعد از آن جان و دلش قربان کنم
# 2 همتی کو تا بظلمت در روم %~% جست و جوی چشمه حیوان کنم
# 3 هست انبان معانی در دلم %~% هر چه یابم اندرین انبان کنم
# 4 شکر لله دید سرم داده‌اند %~% سر فرازم سیر در قرآن کنم
# 5 طاعت حق راست این در را کلید %~% آنچه فرموده است حق من آن کنم
# 6 اهل بیت مصطفا وجه اللهند %~% روی دل را جانب ایشان کنم
# 7 سر نهم در سیر قرآن و حدیث %~% کار جانرا سر بسر سامان کنم
# 8 فیض برخیز آنچه بتوانی بکن %~% چند گوئی این کنم یا آن کنم
PageV1P0644
### || [genre: Gh]
# 1 فرمان نمیبرد این دل چه‌سان کنم %~% کارم ز دست دل شده مشکل چسان کنم
# 2 دست قضا بسلسلها بسته خواهشش %~% با این دل اسیر سلاسل چه‌سان کنم
# 3 روز ازل جنون و خرد بخش کرده‌اند %~% مجنون بسعی بیهده عاقل چه‌سان کنم
# 4 نقص و کمال جمله خلایق نوشته‌اند %~% آنرا که ناقص آمده کامل چه‌سان کنم
# 5 با نفس خویش چون نتوانم بر آمدن %~% با خیل دیو راکب و راجل چه‌سان کنم
# 6 دل ده مرا نخست و دلیری نظاره کن %~% با دشمن درون من بیدل چه‌سان کنم
# 7 کارم گره گره شده چون زلف دلبران %~% یارب علاج عقده مشگل چه‌سان کنم
# 8 افتاده‌ام بدست هجوم رسوم خلق %~% ضبط رسوم مردم جاهل چه‌سان کنم
# 9 آزادگان چست بمنزل رسیده‌اند %~% با ننگ واپسی من کاهل چه‌سان کنم
# 10 فیض و دلش بهم چو نسازند در سلوک %~% در راه دوست قطع مراحل چسان کنم
PageV1P0645
### || [genre: Gh]
# 1 پیوسته خسته غم یارم چه‌سان کنم %~% در عشق آن نگار فکارم چه‌سان کنم
# 2 موئی شدم ز حسرت موی میان او %~% موئی از او بدست ندارم چه‌سان کنم
# 3 بستم دلی در او و گسستم ز غیر او %~% از بزم وصل او بکنارم چه‌سان کنم
# 4 چون من گدای را ره وصلش نمیدهند %~% تاب فراق دوست ندارم چه‌سان کنم
# 5 چون گشت رفته رفته دلم در فراق او %~% این خون اگر ز دیده نبارم چه‌سان کنم
# 6 از دست رفت و صبر و شکیبائیم نماند %~% راهی بکوی دوست ندارم چه‌سان کنم
# 7 روزم شبست بیرخ چون آفتاب تو %~% بی او همیشه در شب تارم چه‌سان کنم
# 8 گیرم که او نقاب برافکند و رخ نمود %~% چون تاب آنجمال نیارم چه‌سان کنم
# 9 گفتی که صبر چاره در دست فیض را %~% بر صبر نیز صبر ندارم چه‌سان کنم
PageV1P0646
### || [genre: Gh]
# 1 باده بیار ساقیا تا که بمی وضو کنم %~% مست خدا شوم نخست پس بنماز رو کنم
# 2 کوزه‌گران چو عاقبت از سر من سبو کنند %~% بهر شراب عشق حق خود سر خود سبو کنم
# 3 بوئی از آنشراب اگر وقت نماز بشنوم %~% رو چو بقبله آورم عطر بهشت بو کنم
# 4 چیست بهشت و عطر آن بوی خدا رسد از آن %~% مست خدای چون شوم کار خدا نکو کنم
# 5 گر نرسد بجام دست یا بسبو رسد شکست %~% باده زخم بدم کشم در دهن و گلو کنم
# 6 باده بود چو جان مرا گر نرسد روان مرا %~% غوطه زنم درون خم تن بروان فرو کنم
# 7 سر چو ز می تهی شود نیست بجز کدوی خشک %~% من بیکی کدوی می چاره این کدو کنم
# 8 گر نکشم شراب او پس بچه خوشدلی زیم %~% گر نکنم حدیث او پس بچه گفتگو کنم
# 9 کفتر مست او منم بر سر دست او منم %~% زان بنشاط بیخودی بقر بقو بقو کنم
# 10 در ازلم شراب داد جام الست ناب داد %~% باز کشم از آن شراب مستی کهنه نو کنم
# 11 گر ز طبیب عاشقان مرهم لطفی آیدم %~% زخم هزار ساله را در نفسی رفو کنم
# 12 سر نکشم ز همرهان پا بکشم ز گمرهان %~% پشت کنم بدشمنان جانب دوست رو کنم
# 13 چند بهر جهه دوم سخره این و آن شوم %~% سوی حبیب خود روم روی بروی او کنم
# 14 بس که مرا ز خویش راند بس که بسینه ریش ماند %~% فیض بیاز قهر او روی بلطف او کنم
PageV1P0647
### || [genre: Gh]
# 1 گر دل بعش من دهی بهر تو دلداری کنم %~% ور تن بحکم من نهی جان ترا یاری کنم
# 2 مستی شود گر آرزوت از عشق خود مستتت کنم %~% مخمور اگر باشی ترا از غمزه خماری کنم
# 3 یاری اگر خواهی جلیس من باشمت یار و انیس %~% خواهد دلت گر گفتگو بهر تو گفتاری کنم
# 4 چشم دلت روشن شود خار گلت گلشن شود %~% چون روی سوی من کنی من هم ترا یاری کنم
# 5 یک لحظه هشیار ار شوی ساقی شوم ساغر دهم %~% دور از تو بیمار ار شوی من رسم تیماری کنم
# 6 درد ترا درمان کنم کار ترا سامان کنم %~% عیب ترا پنهان کنم بهر تو ستاری کنم
# 7 خیل ترا قوه دهم چند ترا نصرت دهم %~% بر دشمنان جان تو آئین پیکاری کنم
# 8 چون یار غمخوارت منم کف بر مدار از دامنم %~% تا من ترا یاری کنم تا لطف و غمخواری کنم
# 9 فیض اینجواب آنغزل از شعر مولانا که گفت %~% کاری ندارد این جهان تا چند گل کاری کنم
PageV1P0648
### || [genre: Gh]
# 1 از برکات حسن تو جذب مراد میکنم %~% یاد خدای آیدم چون ز تو یاد میکنم
# 2 جلوه کنی چو بر دلم قیمت جلوه ترا %~% نیست همین که جان دهم بکله مراد میکنم
# 3 قبله جانم آن جمال هم بوصال و هم خیال %~% غم بدلت چو میرسد هم بتو شاد میکنم
# 4 کار چو تنگ میشود بر دل و جانم از جهان %~% روی شکفته تو یاد بهر گشاد میکنم
# 5 مونس و یار من توئی مصلح کار من توئی %~% کار مرا بمن ممان زانکه فساد میکنم
# 6 نامه چه میفرستمت باد صبا چو میوزد %~% جان بمشایعت روان از پی باد میکنم
# 7 در صفت تو جان من شعر چه‌سان توان نوشت %~% فیض ز خویش میرود چون ز تو یاد میکنم
PageV1P0649
### || [genre: Gh]
# 1 شبها حدیث زلف تو تکرار میکنم %~% تسبیح روز وصل تو بسیار میکنم
# 2 چون دم زند صباح ز انوار طلعتت %~% جان را ز عکس روی تو گلزار میکنم
# 3 از پای تا بسر همه تن دیده میشوم %~% جانرا بدیده قابل دیدار میکنم
# 4 از غمزه نگاه تو بیهوش می‌شوم %~% دلرا ز چشم مست تو هشیار میکنم
# 5 عکس تو چون در آینه دل درآیدم %~% بیخود حدیث واحد قهار میکنم
# 6 ترجیح بند هر سخنم ذکر خیر تست %~% در هر کلام نام تو تکرار میکنم
# 7 با مردمان حدیث تو گویم در انجمن %~% تنها حدیث با در و دیوار میکنم
# 8 گیرم سنای دل ز سنا برق روی تو %~% در یوزه ز قاسم انوار میکنم
# 9 غم را بیاد روی تو از سینه می‌برم %~% دم را بذکر موی تو عطار میکنم
# 10 شب را بیاد زلف تو می‌آورم بروز %~% چون روز شد ستایش رخسار میکنم
# 11 آهنگ من چو کرد بر آهنگ میزنم %~% دلرا ز غم بناله سبکبار میکنم
# 12 گر سر من بغیر نگوید رفیق من %~% زودش بلطف خازن اسرار میکنم
# 13 هرکس که گوش جان بسخنهای من دهد %~% او را بصور موعظه بیدار میکنم
# 14 هر کار خوب را که ز کردار عاجزم %~% تحسین هر که کرد بگفتار میکنم
# 15 پنهان کن از خلایق گر عاشقی کنی %~% با فیض هم مگوی که این کار میکنم
PageV1P0650
### || [genre: Gh]
# 1 از شراب عشق مستی میکنم %~% با خیالی بت‌پرستی میکنم
# 2 پیش چشمی و لبی هر دم غزل %~% میسرایم شور و مستی میکنم
# 3 از شراب نرگس مستانه %~% بیخودی و می پرستی میکنم
# 4 چون شدم بیمار چشمی کی دگر %~% یاد روزی تندرستی میکنم
# 5 چون ندارم بر وصال دوست پای %~% چارها از تنگدستی میکنم
# 6 از تغافلهای او خون میخورم %~% وز بلندیهاش پستی میکنم
# 7 فیض از خود لاف هستی کی زنم %~% هستیم چون اوست هستی میکنم
# 8 میشوم عالی چو پستم میکند %~% هستی از بالای پستی میکنم
PageV1P0651
### || [genre: Gh]
# 1 با خیالت شور و مستی میکنم %~% در وصالت ترک هستی میکنم
# 2 از دو چشم مست تو خون میخورم %~% وز لب لعل تو مستی میکنم
# 3 زهر چشمی دارم نوش لبی %~% خستگی و تندرستی میکنم
# 4 مست میگردم چو پستم میکنی %~% سربلندیها ز پستی میکنم
# 5 در شب صول تو بندم زلها %~% فکر روز تنگدستی میکنم
# 6 گرچه عالی همتم در کار عشق %~% پیش بالای تو پستی میکنم
# 7 فیض دایم مست و هرگز می نخورد %~% از شرابت عشق مستی می‌کنم
PageV1P0652
### || [genre: Gh]
# 1 آنکه کارش با دلست و نیست او را دل منم %~% آنکه را مرکب دلست و پای دل در گل منم
# 2 آنکه او را هرچه حاصل شد بیغما دادعشق %~% نیستش اکنون بجز بیحاصلی حاصل منم
# 3 آنکه نقش اوست در مرآت کونین آن توئی %~% آنکه نقش هر دو عالم را بود قابل منم
# 4 آنکه در راه هوای نفس چالاکست و چست %~% در سلول راه حق افسرده و کاهل منم
# 5 آنکه او در راه حق ننهاده گامی یکنفس %~% کرد عمر خویشتن را صرف در باطل منم
# 6 آنکه او را جا بود در آسمانها با ملک %~% سر نگون افتاد اکنون در چه بابل منم
# 7 آنکه مقصود دلفیض است در عالم توئی %~% آنکه بسته در خیال تست جان و دل منم
PageV1P0653
### || [genre: Gh]
# 1 بسوی او نگرم کان ناز می‌بینم %~% و گر بخویش سرا پا بناز می‌بینم
# 2 دل ار غمین شود آن راز خویش می‌یابم %~% و گر خوش است از آن دلنواز می‌بینم
# 3 بآسمان و زمین بینم ار بدیده دل %~% جبال معرفت و بحر راز می‌بینم
# 4 غبار غیر ز مرآت دل چو می‌روبم %~% بر وی جان دری از غیب باز می‌بینم
# 5 چو عشق نیست رهی سوی او سخن کوته %~% که راه دیگر و دور و دراز می‌بینم
# 6 بر وی دشمن اگر بسته شد دری از دوست %~% بروی دوست در دوست باز می‌بینم
# 7 زر وجود من از غش نمیرسد خالص %~% ببوته غم او تا گداز می‌بینم
# 8 وفای اوست وفا و وفای اوست وفا %~% وفا جفا شود ار امتیار می‌بینم
# 9 عنای او همه راحت غمش همه شادیست %~% بلای اوست عطا سوز و ساز می‌بینم
# 10 بغیر هستی او هستی نمی‌دانم %~% جهان همه بحقیقت مجاز می‌بینم
# 11 بمیرم ار بجز او زنده گمان دارم %~% بسوزم ار بجز او کار ساز می‌بینم
# 12 فنا شوم اگر اغیار را بقا باشد %~% نباشم ار بجز او بی‌نیاز می‌بینم
# 13 حرام باد بر آن دل محبتش که درو %~% بجز محبت او را جواز می‌بینم
# 14 هزار سجده شکر ار کنی کمست ای فیض %~% که بر رخ تو در دوست باز می‌بینم
PageV1P0654
### || [genre: Gh]
# 1 در چهره مهرویان انوار تو می‌بینم %~% در لعل گهر باران گفتار تو می‌بینم
# 2 در مسجد و میخانه جویای تو می‌باشم %~% در کعبه و بتخانه انوار تو می‌بینم
# 3 بت‌خانه روم گر من تا جلوه بت بینم %~% چو نیک نظر گردم دیدار تو می‌بینم
# 4 هرکو ز تو پیدا شد هم در تو شود پنهان %~% پیدا و پنهان گشتن هم کار تو می‌بینم
# 5 از کوی تو می‌آیم هم سوی تو می‌آیم %~% در سیر و سلوک خود انوار تو می‌بینم
# 6 هم کشته این عیدم هم زنده جاویدم %~% منصور صفت خود را بردار تو می‌بینم
# 7 گاهی که مرا کاهی گه قیمتم افزائی %~% در سود و زیان خود را بازار تو می‌بینم
# 8 هرکس شده در کاری سرگشته چو پرکاری %~% سرگشتگی جمله در کار تو می‌بینم
# 9 هرجا که روم نالم چون بلبل شوریده %~% سرتاسر عالم را گلزار تو می‌بینم
# 10 خون در جگر لاله از داغ تو می‌بینم %~% چشم خوش نرگس را بیمار تو می‌بینم
# 11 پروانه بگرد شمع جویای جمال تو %~% بلبل بگلستانها هم زار تو می‌بینم
# 12 از خود نه خبردارم نه عین و اثر دارم %~% در نطق و بیان فیض گفتار تو می‌بینم
PageV1P0655
### || [genre: Gh]
# 1 حسن رخ مه رویان از روی تو می‌بینم %~% دلجوئی دلداران از خوی تو می‌بینم
# 2 هرجا که بود نوری از پرتو روی تست %~% هر جا که بود آبی از جوی تو می‌بینم
# 3 چشم خوش خوبان را بیمار تو می‌دانم %~% محراب دو عالم را ابروی تو می‌بینم
# 4 گبر و مغ و ترسا را جویای تو می‌بینم %~% روی همه عالم را واسوی تو می‌بینم
# 5 بلبل بگلستانها از بهر تو می‌نالد %~% بوی گل و ریحانها از بوی تو می‌بینم
# 6 تشویش دل درهم از زلف تو می‌دانم %~% اسباب پریشانی گیسوی تو می‌بینم
# 7 عاشق سر کو گردد من گرد جهان گردم %~% چون جمله عالم را من کوی تو می‌بینم
# 8 املاک و لطایف را چوگان تو می‌دانم %~% افلاک و عناصر را من کوی تو می‌بینم
# 9 اندر دل هر ذره خورشید جهان تابیست %~% من تابش آن خورشید از روی تو می‌بینم
# 10 این عالم فانی را هر دم ز تو نو از نو %~% من کهنه نمی‌بینم من نوی تو می‌بینم
# 11 از هیچ صدائی من جز حرف تو نشنیدم %~% هیهات دل هرکس یا هوی تو می‌بینم
# 12 در بحر محیط عشق شد غرق وجود فیض %~% وین چشم گهر بارش واسوی تو می‌بینم
PageV1P0656
### || [genre: Gh]
# 1 زین جهان پست بالا میروم %~% تا محل قدس اعلا میروم
# 2 از مکان و لامکان خواهم گذشت %~% تا فراز جا و بیجا میروم
# 3 میروم تا موطن اصلی خویش %~% از کجاها تا کجاها میروم
# 4 نقی باطل کردم و اثبات حق %~% از لم و لا سوی الا میروم
# 5 مرغ جان را رسته بال معرفت %~% تا نه پنداری که با پا میروم
# 6 این دوتائی خرقه پر عار را %~% خرق کردم عور و یکتا میروم
# 7 رفته رفته در تنم جان شد بزرگ %~% تنگ شد جا سوی بیجا میروم
# 8 من نمی‌گنجم درین عالم دگر %~% بر من اینجا تنگ شد جا میروم
# 9 میروم تا منبع هر هستیی %~% جای فیض آنجاست آنجا میروم
PageV1P0657
### || [genre: Gh]
# 1 از سر کویت ای نگار میروم و نمیروم %~% از بر و بوم این دیار میروم و نمیروم
# 2 زد بجگر ز غمزه نیش راند مرا ز نزد خویش %~% خسته جگر ز بزم یار میروم و نمیروم
# 3 جان و دلم شکار کرد دورم از این دیار کرد %~% بی دل و جان از این دیار میروم و نمیروم
# 4 گر قدمی نهی به پیش باز کشم بسوی خویش %~% نیست بدستم اختیار میروم و نمیروم
# 5 روی دلم بزجر خست پای دلم بزلف بست %~% خسته و بسته دلفکار میروم و نمیروم
# 6 سوی من از حیا نظر میکند و نمیکند %~% من ز ادای او زکار میروم و نمیروم
# 7 گه بلقاش جان و دل میدهم و نمیدهم %~% گاه ز خویش فیض وار میروم و نمیروم
PageV1P0658
### || [genre: Gh]
# 1 رعیتی است چو خاری بیا امیر شوم %~% میسراست غنا من چرا فقیر شوم
# 2 بهمتی شوم استاد کارخانه عشق %~% تلمذ خردم پس بیاد پیر شوم
# 3 بود چو عزت در عشق رو بعشق آرم %~% عزیز دهر توان شد چرا حقیر شوم
# 4 ز قید عقل رهم دل بعشق حق بندم %~% چرا بعقل و تکالیف عقل اسیر شوم
# 5 بداردم بدر شه بگیردم بگنه %~% بدست عقل چو در بند دار و گیر شوم
# 6 جنون عشق بدست‌ آورم شوم استاد %~% شهنشهی کنم و میر هر امیر شوم
# 7 دوم ز مملکت عقل تا فلاه جنون %~% بشیر اهل جنون باشم و نذیر شوم
# 8 اگر اسیر شوم عشق را اسیری به %~% که چون اسیر شوم عشق را امیر شوم
# 9 هر آنچه یافتم ای فیض از اسیری بود %~% مرید باشم از آن به که شیخ و پیر شوم
PageV1P0659
### || [genre: Gh]
# 1 بینم چو جمال یار مدهوش شوم %~% یادش چو کنم ز خود فراموش شوم
# 2 چون روی نماید همگی چشم شوم %~% چون در سخن آید همه تن گوش شوم
# 3 از دور آید برش سراسیمه دوم %~% نزدیک من آید همه آغوش شوم
# 4 آید بکنارم ز میان بر خیزم %~% گیرد ببرم چو تنگ از هوش شوم
# 5 لب بر لب من نهد شوم مست و خراب %~% گر بوسه دهد ز ذوق بیهوش شوم
# 6 ساغر دهدم شوم ز سر تا پا لب %~% گوید چو بنوش جملگی نوش شوم
# 7 آشفته کند زلف و گشاید گیسو %~% سر مست و خراب و واله از بوش شوم
# 8 خواهد دل و جان شوم سراپا دل و جان %~% خدمت خواهد همه تن و توش شوم
# 9 بهر طوفش شوم سراپا گردان %~% یاری اگرش بود همه روش شوم
# 10 گیسو چو کمند و زلف چون دام کند %~% صید زلف و اسیر گیسوش شوم
# 11 گوید چو بیا شوم ز سر تا پا سر %~% غلطان غلطان چو گوی واسوش شوم
# 12 گر تیغ کشد شوم سراسر گردن %~% تا کشته شوم خاک سر کوش شوم
# 13 تیر اندازد شوم سراپای هدف %~% وانگه قربان دست و بازوش شوم
# 14 چوگان چو بدست گیرد و تازد رخش %~% در عرصه میدان شوم و گوش شوم
# 15 در دیگ جفا و محنتم گر بپزد %~% از سر تا پای جملگی جوش شوم
# 16 گر لعل شکر بار بگفتار آرد %~% چون فیض شکر کشم و خاموش شوم
PageV1P0660
### || [genre: Gh]
# 1 باده در باده مست چون نشوم %~% یار ساقی ز دست چون نشوم
# 2 رخ برافروخت چون نسوزم من %~% قد برافروخت پست چون نشوم
# 3 بست در پیچ زلف خم در خم %~% پای دلرا ز دست چون نشوم
# 4 باده او هوشیار چون باشم %~% ساقی او می پرست چون نشوم
# 5 اوست قبله سجود چون نکنم %~% اوست بت بتپرست چون نشوم
# 6 هست او من چسان نباشم نیست %~% هستیم اوست هست چون نشوم
# 7 دل اشکسته میخرد دلدار %~% طالب این شکست چون نشوم
# 8 گفت اگر عاشقی فنا شوفیض %~% راه عذرم ببست چون نشوم
PageV1P0661
### || [genre: Gh]
# 1 آنکه ز الطاف نو پیوست بهم %~% عشق تو با دل من بست بهم
# 2 آرزوهای مرا غیرت تو %~% مجتمع تا شده بشکست بهم
# 3 نتوان کرد نهان تا دیدم %~% نگهت تا نگهم جست بهم
# 4 تا کند با دل عشاق قتال %~% صف مژگان تو پیوست بهم
# 5 بنگاهی بتوانی کشتن %~% لطف و قهرت چو دهد دست بهم
# 6 عاقبت افکندم چشمانت %~% متفق گشت دو بد مست بهم
# 7 بهر یک دل که کند صید از من %~% گشت زلفین تو یک شست بهم
# 8 شاد از آنم که گرم سر برود %~% غم تو با دل من هست بهم
# 9 تا کند همرهی یاران فیض %~% این غزل داد مرا دست بهم
PageV1P0662
### || [genre: Gh]
# 1 از عشق یار خوشم از حسن یار هم %~% زان می مدام مستم و زان میگسار هم
# 2 او جلوه مینماید و من میروم ز خود %~% از خویش شکر دارم و از لطف یار هم
# 3 هرکس که دید جلوه‌اش از خویش شد تهی %~% از دست رفت کارش و دستش ز کار هم
# 4 یکجلوه کرد و بر دو جهان هر دو مست شد %~% بیخود ازو زمین و فلک بی‌قرار هم
# 5 یکجلوه کرد حسرت ازو صدهزار ماند %~% آن جلوه را فدا من و چون من هزار هم
# 6 زان جلوه است شعله دلهای عاشقان %~% زان جلوه است داغ دل روزگار هم
# 7 زان جلوه است موج هوا و ثبات کوه %~% زان جلوه است جوش و خروش بحار هم
# 8 زان جلوه است تازگی و سبزی چمن %~% زان جلوه است شور خزان و بهار هم
# 9 زان جلوه است ناله و افغان عندلیب %~% زان جلوه است لطف گل و قهر خار هم
# 10 زان جلوه کام فیض برآمد درین جهان %~% در نشاه که عیش بود پایدار هم
PageV1P0663
### || [genre: Gh]
# 1 دردم ز حد فزون شد و غم بیشمار هم %~% آه از فلک برون شد اشک از کنار هم
# 2 با ما ببین که عشق چها کرد و میکند %~% از دل ببرد طاقت و از جان قرار هم
# 3 دل پا کشید از دو جهان بر امید و صل %~% جان داشت دست از خود و دل شد نزار هم
# 4 پا باز ماند از روش و دست از عمل %~% ز اندیشه ماند عقل و سرا پا ز کار هم
# 5 آهم ز درد و آتش و اشکم ز غصه خون %~% بخت از فراق تیره و ایام تار هم
# 6 نی ره بکوی او بودم نی قبول او %~% نه کس نشان دهد نه دهد یار بار هم
# 7 افتاده‌ام غریب و حزین مستمند و زار %~% نی بر سرم طبیبی و نی غمگسار هم
# 8 یا رب بگیر دست من زار از کرم %~% بازم رهان ز خویش و ازین گیر و دار هم
# 9 ای فیض غم مخور که بمقصود میرسی %~% بختت مساعدت کند و روزگار هم
PageV1P0664
### || [genre: Gh]
# 1 از بخت شکوه دارم و از دست یار هم %~% از دست خویش نالم و دست نگار هم
# 2 از صد هزار دل ننوازد یکی بلطف %~% گر جان کنند در قدم آن نثار هم
# 3 یکبار پرسشی بغلط هم نمیکند %~% از عشق ننگ دارد و از یار عار هم
# 4 کی گیرد او ز حال دل عاشقان خبر %~% کز خود خبر ندارد و از سر کار هم
# 5 بیند اگر در آینه خود را ز خود رود %~% آگه شود ز حال دل بیقرار هم
# 6 کی میکند در آئینه خود بین من نظر %~% دارد ز عکس خویش در آئینه عار هم
# 7 حسنش در آسمان و زمین جلوه‌گر کند %~% این بیقرار گردد و آن بیمدار هم
# 8 صیتش اگر رسد بنگارند گان چین %~% از کار دست باز کشند از دیار هم
# 9 جان از لطافت بدنش تازه میشود %~% گوئی گلیست تازه و تر نوبهار هم
# 10 گلدسته‌اش ز خون دلم آب میخورد %~% در چشم از آن نشسته وزین جویبار هم
# 11 دشنام اگر دهد بکشم منتش بجان %~% بیجا اگر کند گله بیشمار هم
# 12 ای فیض از وفای نکویان طمع ببر %~% کاینقوم را وفا نبود اختیار هم
PageV1P0665
### || [genre: Gh]
# 1 دل میکنمت فدا و جان هم %~% از تست اگر چه این و آن هم
# 2 دل را بر تو چه قدر باشد %~% یا جان کسی و یا جهان هم
# 3 بر روی زمین ندیده چشمی %~% ماهی چو زتو بر آسمان هم
# 4 در ملک و ملک نظیر تو نیست %~% در هشت بهشت جاودان هم
# 5 جائی که نهی تو پای آنجا %~% ما سر بنهیم و قدسیان هم
# 6 مهمان شوی ار شبی مارا تو %~% دل پیش کشم ترا و جان هم
# 7 تا بر سر خوان بجز تو نبود %~% مهمان باشی و میزبان هم
# 8 گم گشته وادی غمت را %~% بی‌نام بمان و بی‌نشان هم
# 9 فیض از تو و جان و دل هم از تو %~% این باد فنای تو و آن هم
PageV1P0666
### || [genre: Gh]
# 1 کو عشق کو سودای عشق تا در جهان غوغا نهم %~% کو مستیی تا غلغلی در گنبد مینا نهم
# 2 کو سوزشی تا شورشی اندر ملایک افکنم %~% فرپاد لا علم لنا در عالم بالا نهم
# 3 ساقی بده تا تر کنم از می دماغ پخته %~% مشتی از این خامان خشک در بوته سودا نهم
# 4 سر مست از مقراض لا سازم دو عالم از فنا %~% و آنگاه نقد هر دو کون در مخزن الا نهم
# 5 آتش زنم در انس و جان شور افکنم در کن فکان %~% بیرون روم از آسمان بر سقف عالم پا نهم
# 6 زین تنگنا بیرون روم تا عالم بیچون روم %~% از لیت قومی یعلمون در ملک جان غوغا نهم
# 7 یا رب ز فیضت وامگیر یکدم شراب عشق خود %~% تا هستی موهوم را در ما من افنا نهم
PageV1P0667
### || [genre: Gh]
# 1 یاد یاران که کنند از دل و جان یاری هم %~% پا ز سر کرده روند از پی غمخواری هم
# 2 غم زدایند ز دلهای هم از خوشخوئی %~% بهره گیرند ز دانش بمدد کاری هم
# 3 کم کنند از خود و افزونی یاران طلبند %~% رنج راحت شمرند از پی دلداری هم
# 4 رنج بر جان خود از بهر تن آسائی یار %~% حامل بار گران بهر سبکباری هم
# 5 همه چون غنچه بتنهائی و با هم چون گل %~% تنگدل از خود و خندان بهواداری هم
# 6 رنجه کردند که راحت برسانند بهم %~% زخمی تیغ جفا بهر سپر داری هم
# 7 از ره لطف و محبت همه هم را دلجوی %~% وز سر مهر و وفا در صدد یاری هم
# 8 نور بخشند بهم چونکه بصحبت آیند %~% روز خورشید هم و شمع شب تاری هم
# 9 این می و ساقی آن و طرب و مستی این %~% جام سرشار هم و منبع سرشاری هم
# 10 سرشان ز آتش سودای محبت پر شور %~% پای پر آبله در راه طلبکاری هم
# 11 خواب غفلت نگذارند که غالب گردد %~% همه هم را بصرند و همه بیداری هم
# 12 راحت جان و طبیبان دل یکدیگرند %~% یار تیمار هم و صحت بیماری هم
# 13 همه همدرد هم و مایه درمان دهند %~% همه پشت هم و آسان کن دشواری هم
# 14 فیض تا چند کنی وصف و نکوشی که شوی %~% خود ار آنقوم که باشند بغمخواری هم
PageV1P0668
### || [genre: Gh]
# 1 مرا هرچند رانی دیگر آیم %~% اگر از پا در آیم از سر آیم
# 2 گرم از در برانی آیم از بام %~% ورم از بام رانی از در آیم
# 3 نیارم صبر کردن بی تو یکدم %~% که نتوانم بهجرانت بر آیم
# 4 فراقت سخت خونریز است و بیباک %~% وصالت را کجا من در خور آیم
# 5 نه با تو میتوان بودن نه بی تو %~% ندانم تا بعشقت چون بر آیم
# 6 بکش خنجر بقصد کشتن من %~% که تا رقصان به پیش خنجر آیم
# 7 نهم سر پیش تیغت بهر بسمل %~% بقربانت شوم گردت بر آیم
# 8 توئی خور منم از ذره کمتر %~% چو ذره از عدم هم کمتر آیم
# 9 مگر لطف تو دست فیض گیرد %~% و گرنه در رهت از پا در آیم
PageV1P0669
### || [genre: Gh]
# 1 اگر بدیم و گر نیک خاکسار توایم %~% فتاده بر ره تو خاک رهگذار توایم
# 2 بلندی سرما خاکساری در تست %~% بنزد خلق عزیز بم از آنکه خوار توایم
# 3 توئی قرار دل ما اگر قراری هست %~% و گر قرار نداریم بیقرار توایم
# 4 بسوی تست بهر سو که میکنیم سفر %~% بهر دیار که باشیم در دیار توایم
# 5 اگر اطاعت تو میکنیم مخلص تو %~% و گر کنیم گناهی گناه کار توایم
# 6 بهر چه در دل ما بگذرد تو آگاهی %~% اگر ز خلق نهانیم آشکار توایم
# 7 ز کردهای بد خویشتن بسی خجلیم %~% بپوش پرده عفوی که شرمسار توایم
# 8 اگر چه نامه سیاهیم از اطاعت تو %~% چو فیض دشمن دیویم و دوستدار توایم
# 9 بگوش هوش شنیدم که هاتفی میگفت %~% غمین مباش که ما یار غمگسار توایم
PageV1P0670
### || [genre: Gh]
# 1 ما ز مافوق فلک در بحر و بر افتاده‌ایم %~% در تک این بحر اخضر چون گهر افتاده‌ایم
# 2 جامه نیلی کرده و بر حال ما بگریسته %~% تا چو اشک این آسمان از نظر افتاده‌ایم
# 3 گرچه اسرار دو عالم در دل ما مضمر است %~% لیک از خود در دو عالم بیخبر افتاده‌ایم
# 4 میبرند از نخل عمر ما ثمر گر عالمی %~% بهر خود در باغ دنیا بی ثمر افتاده‌ایم
# 5 هان بیا تا عیب هم پوشیم چون دلق و کلاه %~% تا بکی در پوستین یکدیگر افتاده‌ایم
# 6 بر فلک بنهیم پا پس کاروانرا سر شویم %~% گرچه در راه خدا بی پا و سر افتاده‌ایم
# 7 رو بشهرستان قرب آریم از صحرای بعد %~% دوستان بهر چه دور از یکدیگر افتاده‌ایم
# 8 رهنما ای رهنما و دستگیر ای دستگیر %~% بی‌دلیل و زاد و مرکب در سفر افتاده‌ایم
# 9 فیض را یا رب مدد کن تا بعلیین رسد %~% چند در سجین بی هر شور و شر افتاده‌ایم
PageV1P0671
### || [genre: Gh]
# 1 ذره ذره ز آسیای آسمان افتاده‌ایم %~% خورده آدم گندم و ما از جنان افتاده‌ایم
# 2 همنشین قدسیان بودیم در جنات عدن %~% حالیا در ظلمت این خاکدان افتاده‌ایم
# 3 پخته نان ما خدای ما و ما از روی جهل %~% از برای نان بهر در چون خسان افتاده‌ایم
# 4 دست پرورد ملایک بوده خورده آب قدس %~% از بنان قدسیان اینجا بنان افتاده‌ایم
# 5 در کنار خویش ما را دوست پرورد و کنون %~% چون اسیران در میان دشمنان افتاده‌ایم
# 6 بار سنگین امانت را بدوش افکنده‌ایم %~% از فضولی زیر این بار گران افتاده‌ایم
# 7 شکر لله نیستم از جستجو فارغ دمی %~% آنچه رفت از دست ما در کسب آن افتاده‌ایم
# 8 قومی از بهر سراغش پای از سر کرده‌اند %~% ماهم از سر همره این کاروان افتاده‌ایم
# 9 زینجهان در پرده میجوئیم راه آن جهان %~% در قفس در جستجوی آشیان افتاده‌ایم
# 10 روز و شب بی پا و سر گردیم گرد هر دو کون %~% از پی آن جان جان در این و آن افتاده‌ایم
# 11 گرچه بیرون از زمین است و زمان دلدار ما %~% ما ببویش در زمین و در زمان افتاده‌ایم
# 12 گرچه فوق لامکانست و مکان مقصود ما %~% از خیالش در مکان ولا مکان افتاده‌ایم
# 13 میفتد عکس جمالش دمبدم بر جان ما %~% ما بره دنبال این برق جهان افتاده‌ایم
# 14 آفرین بر دیده حق بین ما کاندر جحیم %~% در تماشای بهشت جاودان افتاده‌ایم
# 15 آفرین بر دیده بینای عشق حق پرست %~% سجده حق کرده و پیش بتان افتاده‌ایم
# 16 آستین بی‌نیازی بر دو کون افشانده‌ایم %~% بر در حق لیک سر بر آستان افتاده‌ایم
# 17 فیض گاهی حق پرستست و گهی باطل پرست %~% از قضا گاهی چنین گاهی چنان افتاده‌ایم
PageV1P0672
### || [genre: Gh]
# 1 از حضور قدس جانرا در سفر افکنده‌ایم %~% در سفر هم خویش را در شور و شر افکنده‌ایم
# 2 در کف نفس و هوا و دیو اسیر افتاده‌ایم %~% تا بلذات جهان بیجا نظر افکنده‌ایم
# 3 بهر تعظیم خسان و اعتبار ابلهان  %~% خویشتن را چون گدایان دربدر افکنده‌ایم
# 4 راه دوزخ پیش داریم و بسرعت میرویم %~% بی محابا خویشتن را در خطر افکنده‌ایم
# 5 راه جنت را بما بنموده حق با صد دلیل %~% از ضلالت خویش را ما در سقر افکنده‌ایم
# 6 سوی ما از یار ما با آنکه می‌آید خبر %~% ما درین ره خویشتن را بی‌خبر افکنده‌ایم
# 7 دوست را با ما نظرها هست پیدا و نهان %~% ما چو کوران آن نظرها از نظر افکنده‌ایم
# 8 جان ما را تیر باران حوادث کرد چرخ %~% ما به پیش تیر بارانش سپر افکنده‌ایم
# 9 تا نپنداری که ما اینراه را خود میرویم %~% پیش چوگان قضا چون گوی سر افکنده‌ایم
# 10 جان شد این تن وعده‌ دیدار جانان تا شنید %~% چشم شد در گوش تا ما این خبر افکنده‌ایم
# 11 حرف او بشنیده دل هر جا که گوشی داده‌ایم %~% روی او دیده است جان هر جا نظر افکنده‌ایم
# 12 تا بکی در عرض ره خواهیم گشتن عمر شد %~% بهر کاری فیض خود را در سفر افکنده‌ایم
PageV1P0673
### || [genre: Gh]
# 1 تا آتش عشق رخت در جان و دل افروختیم %~% دیدیم گر مهیا ز غم از خوشدلی وا سوختیم
# 2 حالی بغم رو کرده‌ایم با عیش یکرو کرده‌ایم %~% شادی چو در غم یافتیم آنرا باین بفروختیم
# 3 با جنت و طوبی چه‌کار چون کام ما از غم رواست %~% از آتش دوزخ چو غم در عشق چون ما سوختیم
# 4 چون خرقه پوشان غمت دلهای صافی داشتند %~% ما هم بامید صفا زینغم مرقع دوختیم
# 5 ترک کتاب و درس علم گفتیم چون در راه تو %~% یک نکته اغیار سوز از پیر عشق آموختیم
# 6 گر دین و دنیا باختیم در عشق و در سودای عشق %~% لیک از متاع درد و غم سرمایها اندوختیم
# 7 افسرده بودی فیض تا با عیش بودت الفتی %~% ای غم روانت شاد باد کز تو دلی افروختیم
PageV1P0674
### || [genre: Gh]
# 1 ما سر مستان مست مستیم %~% با ساقی و می یکی شدستیم
# 2 در ساقی و یار محو گشتیم %~% از ننگ وجود خویش رستیم
# 3 تا دست بدست دوست دادیم %~% پیوند ز خویشتن گسستیم
# 4 تا چشم بروی او گشادیم %~% زان نرگش مست مست مستیم
# 5 تا پای بکوی او نهادیم %~% از دست ببوی او شدستیم
# 6 با باده زدیم جوش در خم %~% تا باده شدیم و خم شکستیم
# 7 ما باده و باده ما دوئی نیست %~% ما رسم دوئی بهم ز دستیم
# 8 ما از مستی و مستی است از ما %~% در روز الست عهد بستیم
# 9 ما از ساقی و ساقی است از ما %~% در عیش بکام دل نشستیم
# 10 مستی نکنیم از آب انگور %~% ما مست ز باده الستیم
# 11 ما بی می مستی دمی نبودیم %~% بودیم همیشه مست و هستیم
# 12 از ما مطلب صلاح و تقوی %~% ما عاشق و رند و می پرستیم
# 13 برخواسته‌ایم از دو عالم %~% تا در صف میکشان نشستیم
# 14 کس پای بما ندارد ایفیض %~% ما سر مستان مست مستیم
PageV1P0675
### || [genre: Gh]
# 1 بکوی یار بی‌پروا گذشتیم %~% دل آنجا ماند و ما ز آنجا گذشتیم
# 2 غلط کی میتوان ز آنجا گذشتن %~% مگر ما بیخود و بی ما گذشتیم
# 3 نه ما ماند و نه سر ماند و نه پا ماند %~% هم از ما هم ز سر هم پا گذشتیم
# 4 چو از یار حقیقی بوی بردیم %~% ز هر گلدسته رعنا گذشتیم
# 5 عیان دیدیم خورشید ازل را %~% ز هر مه طلعت زیبا گذشتیم
# 6 حدیث از شاهد و ساقی مگوئید %~% که این را خط زدیم و آنرا گذشتیم
# 7 بجان و دل غم مولی گزیدیم %~% هم از دنیا هم از عقبا گذشتیم
# 8 نمی‌پیچیم در زهاد و عباد %~% هم از اینها هم از آنها گذشتیم
# 9 نه از دنیا و عقبا طرف بستیم %~% بماندیم این دو را برجا گذشتیم
# 10 چو در اقلیم بیجانی رسیدیم %~% ز راه و منزل و ماوا گذشتیم
# 11 بخلوت خانه توحید رفتیم %~% هم از لا و هم از الا گذشتیم
# 12 دل و جانرا بحق دادیم چون فیض %~% ز گفت و گو و از غوغا گذشتیم
PageV1P0676
### || [genre: Gh]
# 1 رفتیم ازین دیار رفتیم %~% زین منزل پر غبار رفتیم
# 2 کس جاره ما نکرد این جا %~% بیچاره بدان دیار رفتیم
# 3 غم بر سر غم بسی نهادیم %~% دلخسته و سوگوار رفتیم
# 4 در باغ جهان خوشی ندیدیم %~% غمها خوردیم و زار رفتیم
# 5 دلدار بما نکرد لطفی %~% دل سوخته و فکار رفتیم
# 6 دلبر بر ما قرار نگرفت %~% بی‌دلبر و بی‌قرار رفتیم
# 7 از گلشن او گلی نچیدیم %~% بیهوده بروی خار رفتیم
# 8 ما را بر خویش ره ندادند %~% مهجور و حزین و خوار رفتیم
# 9 ایفیض مکن شکایت از بخت %~% کز یار بسوی یار رفتیم
# 10 از آمدن ار خبر نداریم %~% صد شکر که هوشیار رفتیم
PageV1P0677
### || [genre: Gh]
# 1 هر جمیلی که بدیدیم بدو یار شدیم %~% هر جمالی که شنیدیم گرفتار شدیم
# 2 پیش هر لاله رخی ناله و زاری کردیم %~% چون بدیدیم ترا از همه بیزار شدیم
# 3 خار اغیار بسر پنجه غیرت کندیم %~% تا ز عکس رخ گلزار تو رخسار شدیم
# 4 بیخیر بر در میخانه عشق افتادیم %~% قدح باده کشیدیم و خبردار شدیم
# 5 مست بودیم و سر از پای نمیدانستیم %~% از الست تو سراپا همه هشیار شدیم
# 6 خفته بودیم در اقلیم عدم آسوده %~% از سماع کن بیحرف تو بیدار شدیم
# 7 شربت لعل لبت بود شفای دل ما %~% هر گه از چشم خوشت خسته و بیمار شدیم
# 8 چه سعادت که در ایام غمت دست نداد %~% خنک آندم که بعشق تو گرفتار شدیم
# 9 فیضها از پی عشقت بدل و جان بردیم %~% زانسبب معتکف خانه خمار شدیم
# 10 دم بدم نفخه از غیب بجان می‌آید %~% تاز گلبانگ اشارات تو در کار شدیم
# 11 تا امانت بسپاریم کرم کن مددی %~% بامید مددت حامل این بار شدیم
# 12 هر کسی در همه کار از تو مدد میجوید %~% فیض هم از تو مدد یافت که هشیار شدیم
PageV1P0678
### || [genre: Gh]
# 1 هر جمالی که بر افروخت خریدار شدیم %~% هر که مهرش دل ما برد گرفتار شدیم
# 2 کبریای حرم حسن تو چون روی نمود %~% چار تکبیر زدیم از همه بیزار شدیم
# 3 پرتو حسن تو چون تافت برفتیم از هوش %~% چونکه هوش از سر ما رفت خبردار شدیم
# 4 در پس پرده پندار بسر می‌بردیم %~% خفته بودیم زهیهای تو بیدار شدیم
# 5 ساغری ساقی ارواح فرستاد از غیب %~% نشاه‌اش بیخودئی داد که هشیار شدیم
# 6 بار دانش که چهل سال کشیدیم بدوش %~% بیکی جرعه فکندیم و سبکبار شدیم
# 7 مصحف روی و حدیث لبت از یاد برد %~% هر چه خواندیم و دگر بر سر تکرار شدیم
# 8 شربت لعل لبت بود شفای دل ما %~% بعبث ما ز پی نسخه عطار شدیم
# 9 روز ما نیکتر از دی دی ما به ز پریر %~% سال و مه خوش که به از بار وز پیرار شدیم
# 10 هر چه دادند بما از دگری بهتر بود %~% تا سزاوار سراپرده اسرار شدیم
# 11 در دل و دیده ما نور تجلی افروخت %~% تا به نیروی یقین مظهر انوار شدیم
# 12 سر ز دریای حقایق چه برون آوردیم %~% بر سر اهل سخن ابر گهر بار شدیم
# 13 راه رفتیم بسی تا که بره پی بردیم %~% کار کردیم که تا واقف این کار شدیم
# 14 آشنا فیض ازینگونه سخن بهره برد %~% نزد بیگانه عبث بر سر گفتار شدیم
PageV1P0679
### || [genre: Gh]
# 1 فخر دو عالمیم و گدای تو آمدیم %~% بر درگه تو بهر عطای تو آمدیم
# 2 در گوش ما فتاد بنا گه ندای کن %~% جستیم از عدم بندای تو آمدیم
# 3 ما را نبود هیچ مهمی در آب و خاک %~% در آتش بلا بهوای تو آمدیم
# 4 ما از کجا و خون جگر خوردن از کجا %~% بر خوان اینجهان بصلای تو آمدیم
# 5 این آمدن برای تو بود و برای تو %~% بهر تو آمدیم و برای تو آمدیم
# 6 هم راه را بما تو نمودی ز ابتدا %~% هم گام گام را بهدای تو آمدیم
# 7 با پای سعی خود بکجا میتوان رسید %~% این راهرا تمام بپای تو آمدیم
# 8 این راه پرنشیب و فراز خطیر را %~% در آرزوی وصل و لقای تو آمدیم
# 9 ما را تو میسری و توئی آب روی ما %~% ما خاکیان ولی نه سزای تو آمدیم
# 10 امر امر تست هرچه تو گوئی چنان کنیم %~% در دایره قدر بقضای تو آمدیم
# 11 کاری برای خود نکنیم و هوای خود %~% فرمان بران رای و هوای تو آمدیم
# 12 هرجا که رفته‌ایم ز بهر تو رفته‌ایم %~% هرجا که آمدیم برای تو آمدیم
# 13 تو آن خویش باشی و ما نیز آن تو %~% ما مای خود نه‌ایم که مای تو آمدیم
# 14 بی‌فیض تو ز فیض نیاید نفس زدن %~% در فن شاعری برضای تو آمدیم
PageV1P0680
### || [genre: Gh]
# 1 ما را ره توفیق نمودند و بریدیم %~% بر ما در تحقیق گشودند و رسیدیم
# 2 یکچند بهر صومعه بدیم ارادت %~% یکچند بهر مدرسه گفتیم و شنیدیم
# 3 اقلیم معارف همه را سیر نمودیم %~% در باغ حقایق بهمه سبزه چریدیم
# 4 بس عطر روانبخش ز گلها که گرفتیم %~% بس میوه دلپرور دلخواه که چیدیم
# 5 کردیم نظر در شجر زینت دنیا %~% نه سایه نه برداشت ازو مهر بریدیم
# 6 ناگاه شد از قرب نمودار درختی %~% مقصود دل آن بود بکنهش چو رسیدیم
# 7 دادند بما عیش مصفای مؤبد %~% در سایه آن رحل اقامت چو کشیدیم
# 8 دیدیم چو ما ساقی میخانه توحید %~% یکجرعه از آن باده بیرنگ چشیدیم
# 9 صد شکر دل آسود ز تشویش کشاکش %~% چون فیض نه پیر و نه فقیه و نه مریدیم
PageV1P0681
### || [genre: Gh]
# 1 بس جور کشیدیم در این ره که بریدیم %~% المنة لله که بمقصود رسیدیم
# 2 طی شد الم فرقت و برخواست غم از دل %~% با دوست نشستیم و می وصل چشیدیم
# 3 از علم یقین آمد و از کوش بآغوش %~% دیدیم عنان آنچه بگفتار شنیدیم
# 4 تا صاف شود عیش ز آلایش عصیان %~% با دوست یکی گشته سر مرگ بریدیم
# 5 بس عقده مشکل که در این راه گشودیم %~% بس گم شدگانرا که بفریاد رسیدیم
# 6 با پای برفتند گروهی ره جنت %~% ما با پر عرفان بره قدس پریدیم
# 7 بر وحدت حق فاش و نهان داده شهادت %~% تا ساغری از باده توحید چشیدیم
# 8 عرفان ولی را ز ره وحی گرفتیم %~% فرمان نبی را بدل و جان گرویدیم
# 9 با پای دوم راه سفر رفت محبش %~% ما سر به تبرهای تبراش بریدیم
# 10 قومی سپر خویش نمودند سوم را %~% ما تیغ برات بسر هر شه کشیدیم
# 11 چون فیض رسیدیم بسر چشمه حیوان %~% از مرگ رهیدیم و ز آفات جهیدیم
PageV1P0682
### || [genre: Gh]
# 1 دردا که درین راه بسی رنج کشیدیم %~% بس راه بریدیم و بمنزل نرسیدیم
# 2 قومی که ره راست گزیدند و رسیدند %~% ما در غم تحصیل ره راست خمیدیم
# 3 آنقوم گر آرام گذشتند گذشتند %~% ما در پی آرام همه عمر طپیدیم
# 4 گفتند که این راه بمقصد دو سه گامست %~% طی شد همه عمر بمقصد نرسیدیم
# 5 گفتند ز خود تازهی ره نشود طی %~% جان رفت برون از تن و از خود برمیدیم
# 6 بشکافت غبار از سر خار ره و بنمود %~% بودیم خود آن خار که در پای خلیدیم
# 7 هر تخم که در مزرعه عمر فشاندیم %~% حیرت درویدیم و بحسرت نگریدیم
# 8 زابر کرمش فیض مگر رحمتی آید %~% تا پاک شویم از دنس خود که پلیدیم
PageV1P0683
### || [genre: Gh]
# 1 چشم بر هر چه گشادیم رخ خوب تو دیدیم %~% گوش بر هر چه نهادیم حدیث تو شنیدیم
# 2 مردمان چشم گشودند و ندیدند بجز غیر %~% ما ببستیم دو چشم و بجمالت نگریدیم
# 3 لوح دلرا که بر آن نقش و نگار دگران بود %~% پاک شستیم و بر آن صورت خوب تو کشیدیم
# 4 حسن خوبان فریبنده ز دریای تو موج است %~% ابروی همه از حسن روانبخش تو دیدیم
# 5 گر سراب دو جهان رهزن دین و دل ما شد %~% آخرالامر بسر چشمه مقصود رسیدیم
# 6 عارفان وصف تو از دفتر و اسناد شنیدید %~% ما ز یاقوت گهربار لبان تو شنیدیم
# 7 تشنه یکچند دویدیم درین وادی خونخوار %~% آخر از چشمه حیوان تو یکجرعه چشیدیم
# 8 قطره مستی ما را ز می عشق تو بس بود %~% لله الحمد بدریای وصال تو رسیدیم
# 9 بایع و بیع و ثمن مشتری و جنس تو بودی %~% سر بسر کوچه و بازار جهان را همه دیدیم
# 10 چند بر خرقه پرهیز زدن پنبه توبه %~% آفرین باد ترا عشق کزین خرقه رهیدیم
# 11 بارها جامه تقوی بگنه چاک ز دستیم %~% از بی حله عفو تو بسی جامه دریدیم
# 12 پای سعیت همه شد آبله در راه طلب فیض %~% بار ما در دل ما بود عبث می‌طلیدیم
PageV1P0684
### || [genre: Gh]
# 1 از غیبب عدم رخت بهستی چو کشیدیم %~% از پرتو خورشید تو چون صبح دمیدیم
# 2 چون چشم گشودیم بر آن چشمه خورشید %~% از شعشه‌اش چشم چو خفاش کشیدیم
# 3 پرسند گر از ما که چه دیدید در آنروز %~% گوئیم که دیدیم جمالی و ندیدیم
# 4 دیدن نگذارد رخ خورشید جنابش %~% خورشید رخت چون نتوان گفت که دیدیم
# 5 یکچند در آرامگه عالم بالا %~% با خیل ملک خوشدل و آسوده چریدیم
# 6 چون روی نهادیم ز افلاک سوی خاک %~% سوی طرب و کودکی و جهل خزیدیم
# 7 تشریف خرد قامت ما را چو بیاراست %~% در دامگه محنت ابلیس فتیدیم
# 8 زین دامگه ای فیض چو سالم بدر آئیم %~% مستوجب اکرام و سزاوار مزیدیم
PageV1P0685
### || [genre: Gh]
# 1 ما دیده اشکبار داریم %~% در سینه دلی فکار داریم
# 2 دستی بجفا اگر گشائی %~% آهسته که شیشه بار داریم
# 3 بر آتش عشق او کبابیم %~% رو سرخ و درون زار داریم
# 4 چون شعله آتشیم در رقص %~% مستیم و هوای یار داریم
# 5 بوئی چو ز شهر یار آمد %~% ما روی بدان دیار داریم
# 6 ما را با شهر نیست کاری %~% ما کار بشهر یار داریم
# 7 ز آنروز که وعده لقا کرد %~% ما چشم در انتظار داریم
# 8 بر مقدم یار لعل و گوهر %~% از دیده و دل نثار داریم
# 9 زاهد ار عشق ننگ داند %~% ما نیز از زهد عار داریم
# 10 تو رطل گران سبک بما ده %~% با خشک گران چه کار داریم
# 11 پر کن جامی که این سر ما %~% چون گشت تهی خمار داریم
# 12 گرمی اینست ساقی امسال %~% ما دعوی غبن پار داریم
# 13 ما را تو غلام خویش مشمر %~% در خیل سگان شمار داریم
# 14 بر درگه تو برای عزت %~% خود را چون فیض خوار داریم
PageV1P0686
### || [genre: Gh]
# 1 بیا ای اشک خونین تا که بر بخت زبون گریم %~% کشم آهی ز دل و ز ابر آزادی فزون گریم
# 2 اگر منعم کند از گریه عقل مصلحت بینم %~% ز کیشش رو بگردانم بفتوای جنون گریم
# 3 دمی با خویش پردازم بآه و ناله در سازم %~% بجان آتش در اندازم باحوال درون گریم
# 4 بسی تنگ آمدم زین تنگنای دهر پر وحشت %~% فلک خواهم که بشکافد درو با موسعون گریم
# 5 ز دست خود در آزارم که محنت را سزاوارم %~% بلای خود خودم هم خود بخود بر نفس دون گریم
# 6 خودم محبوس و خود محبس ندارم شکوه از کس %~% بپای خویش ماندم بس ز دست خویش خون گریم
# 7 به ننماید رخم جانان که چشم پاک می‌باید %~% تریهم ینظرون خوانم ز هم لا یبصرون گریم
# 8 کسی حالم نمیپرسد و گر پرسند میخندند %~% گه از لاینطقون نالم گهی از ینطقون گریم
# 9 ز بس خون جگر می‌آیدم از دیده گریان %~% دوصد چشم دگر خواهم که بر زخم درون گریم
# 10 مرا از خویش غافل بودن اولی‌تر بود زیرا %~% نظر بر حال خود چون افکنم باید که خون گریم
# 11 قلم را فیض سوز این سخنها گریه می‌آرد %~% زبان لوح هم گوید که از ما یسطرون گریم
PageV1P0687
### || [genre: Gh]
# 1 بیائید یاران بهم دوست باشیم %~% همه مغز ایمان بی پوست باشیم
# 2 نداریم پنهان ز هم عیب هم را %~% که تا صاف و بیغش بهم دوست باشیم
# 3 بود عیب ما و شهادت برابر %~% قفا هم بطوری که در روست باشیم
# 4 بود دوستی مغز و اظهار آن پوست %~% چه حیفست ما حامل پوست باشیم
# 5 مکافات بد را نکوئی بیاریم %~% اگر بد کنیم آنچنان کوست باشیم
# 6 بکوشیم تا دوستی خوی گردد %~% بهر کو کند دشمنی دوست باشیم
# 7 نداریم کاری به پنهانی هم %~% همین ناظر آنچه در روست باشیم
# 8 ز اخلاق مذمومه دل پاک سازیم %~% بر اطوار یاری که خوشخوست باشیم
# 9 بود سینها صاف و دلها منور %~% چو آئینه کان مظهر روست باشیم
# 10 گریزیم ز اهل شقاق و شقاوت %~% طلبکار یاری که نیکوست باشیم
# 11 نداریم از دامن یار حق دست %~% بکوشیم تا آنچنان کوست باشیم
# 12 اگر خود سک کوی جانان نباشیم %~% سک کوی آن کو در آن کوست باشیم
# 13 خدا را اگر دوست داریم باید %~% کجا در حقیقت خدا دوست باشیم
# 14 نباشیم تا با خدا دوستان دوست %~% کجا درحقیقت خدا دوست باشیم
# 15 بیائید تا ناظر روی حق بین %~% از آنرو که آئینه اوست باشیم
# 16 بیائید خود را بدریا رسانیم %~% چرا پسته آنچه در جوست باشیم
# 17 بر آئید چون فیض از پوست یاران %~% که تا جمکی مغز بی پوست باشیم
PageV1P0688
### || [genre: Gh]
# 1 بیا تا مونس هم یار هم غمخوار هم باشیم %~% انیس جان غم فرسوده بیمار هم باشیم
# 2 شب آید شمع هم گردیم و بهر یکدیگر سوزیم %~% شود چون روز دست و پای هم در کار هم باشیم
# 3 دوای هم شفای هم برای هم فدای هم %~% دل هم جان هم جانان هم دلدار هم باشیم
# 4 بهم یکتن شویم و یکدل و یکرنگ و یک پیشه %~% سری در کار هم آریم و دوش بار هم باشیم
# 5 جدائی را نباشد زهره تا در میان آید %~% بهم آریم سر بر گرد هم بر گار هم باشیم
# 6 حیاه یکدیگر باشیم و بهر یکدیگر میریم %~% گهی خندان ز هم گه خسته و افکار هم باشیم
# 7 بوقت هوشیاری عقل کل گردیم بهر هم %~% چووقت مستی آید ساغر سرشار هم باشیم
# 8 شویم از نغمه سازی عندلیب غم سرای هم %~% برنگ و بوی یکدیگر شده گلزار هم باشیم
# 9 بجمعیت پناه آریم از باد پریشانی %~% اگر غفلت کند آهنگ ما هشیار هم باشیم
# 10 برای دیده‌بانی خواب را بر خویشتن بندیم %~% ز بهر پاسبانی دیده بیدار هم باشیم
# 11 جمال یکدیگر کردیم و عیب یکدیگر پوشیم %~% قبا و جبه و پیراهن و دستار هم باشیم
# 12 غم هم شادی هم دین هم دنیای هم گردیم %~% بلای یکدیگر را چاره و ناچار هم باشیم
# 13 بلا گردان هم گر دیده گرد یکدیگر گردیم %~% شده قربان هم از جان و منت دار هم باشیم
# 14 یکی گردیم در گفتار و در کردار و در رفتار %~% زبان و دست و پا یک کرده خدمتکار هم باشیم
# 15 نمی‌بینم بجز تو همدمی ای فیض در عالم %~% بیا دمساز هم گنجینه اسرار هم باشیم
PageV1P0689
### || [genre: Gh]
# 1 طرفی نبستم زینجهان استغفرالله العظیم %~% خسبیدم و شد کاروان استغفرالله العظیم
# 2 عمر عزیزم شد تلف اندر پی آب و علف %~% کاری نکردم بهر جان استغفرالله العظیم
# 3 زین پس مگر سودی کنم تدبیر بهبودی کنم %~% بگذشتها خود شد زیان استغفرالله العظیم
# 4 بیحد گناهان کرده‌ام بس جور و طغیان کرده‌ام %~% زین جرمهای بیکران استغفرالله العظیم
# 5 با این و آن گشتم بسی بردم بسر با هر کسی %~% طرفی نبستم زین و آن استغفرالله العظیم
# 6 هرچند جویم من کنار زین عالم ناپایدار %~% تقدیرم آرد در میان استغفرالله العظیم
# 7 هی هی نمیدانم چرا افتادم اندر این بلا %~% این نکته شد بر من نهان استغفرالله العظیم
# 8 جان میرود سوی علا تن میرود سوی بلا %~% از امتزاج این و آن استغفرالله العظیم
# 9 گاهی رهم دنیی زند گه سدره عقبی شود %~% هم زینجهان هم زآنجهان استغفرالله العظیم
# 10 هر دم شوم نا دم دگر گیرم گناهانرا زسر %~% یا رب انت المستعان استغفرالله العظیم
# 11 از بس زدم بر توبه سنگ شد توبه من عار و ننگ %~% از اصل جرم و جبر آن استغفرالله العظیم
# 12 از بس زدم بر توبه راه شد توبه بدتر از گناه %~% هر دم هم از این هم ز آن استغفرالله العظیم
# 13 زین عقدهای سست و مست زین توبهای نادرست %~% لحظه بلحظه آن به آن استغفرالله العظیم
# 14 ده بار و صد بار و هزار ای فیض کم باشد بیار %~% هر دم جهان اندر جهان استغفرالله العظیم
PageV1P0690
### || [genre: Gh]
# 1 چون یار ما تو باشی ز اغیار فارغیم %~% چون کار ما توئی ز همه کار فارغیم
# 2 از تو چه خرمیم غمی را مجال نیست %~% باشد چه غم غم تو ز غمخوار فارغیم
# 3 چون دوستدار ما توئی از دشمنان چه باک %~% چون هست لطف توز ستمکار فارغیم
# 4 چون مکرهای خیر تو هست از برای ما %~% از شر مکر حاسد و مکار فارغیم
# 5 در راه تو جهان کنیم امر اگر کنی %~% ورنه ز حرب و چالش و بیکار فارغیم
# 6 دلرا کباب خواهی جان نیز می‌دهیم %~% ور تو دهی شراب ز خمار فارغیم
# 7 باشی تو در نظر یکجا افکنیم چشم %~% در چشم ما چو هستی ز اغیار فارغیم
# 8 معنای تست هرچه درآید بچشم ما %~% زان روی ما ز صورت دیدار فارغیم
# 9 بسیار کرده‌ایم گنه بر امید عفو %~% عفوت چه هست ز اندک و بسیار فارغیم
# 10 چون سیر گاه فیض بساتین حکمت است %~% از باغ و راغ و سبزه و گلزار فارغیم
PageV1P0691
### || [genre: Gh]
# 1 کی آیدم می در نظر مست جمال ساقیم %~% وز خود کجا دارم خبر مست جمال ساقیم
# 2 آنغمزه را دل‌برده پی زآنچشم و لب جان خوردمی %~% چشم منست و روی وی مست جمال ساقیم
# 3 از چشم او می میچشم و ز لعل او می میکشم %~% وز غمزه او سرخوشم مست جمال ساقیم
# 4 بیخود فتاده کف زنان در بحر عشق بیکران %~% شادی‌کنان شادی‌کنان مست جمال ساقیم
# 5 با لطف و قهرش ساختم و ز غیر او پرداختم %~% خود را ز خود انداختم مست جمال ساقیم
# 6 جانم زدریائیست مست جام و سبو و خم شکست %~% بگذشته‌ام از هرچه هست مست جمال ساقیم
# 7 آفاق را طی کرده‌ام اسب خرد پی کرده‌ام %~% منزل در آن حی کرده‌ام مست جمال ساقیم
# 8 گه قطره و گه قلزمم گه باده و گاهی خمم %~% در شور و در مستی کمم مست جمال ساقیم
# 9 یا عادل العشاق قم نحن السکاری لا تلم %~% صد عقل در مستیست گم مست جمال ساقیم
# 10 در باده ما رنگ نیست در مستی ما جنگ نیست %~% ناموس ما را ننگ نیست مست جمال ساقیم
PageV1P0692
### || [genre: Gh]
# 1 از دم صبح ازل با عشق یار و همدمیم %~% هر دو با هم زاده‌ایم از دهر با هم توامیم
# 2 هر دو از پستان فطرت شیر با هم خورده‌ایم %~% یک صدف پرورده ما را هر دو در یک یمیم
# 3 میدرخشد نور عرفان از سواد داغ دل %~% چشم ما این داغ و ما چشم و چراغ عالمیم
# 4 جان ما را اتحادی هست با سلطان عشق %~% نیستیم ازهم جدا هرگز همیشه با همیم
# 5 در حریم دوست ما را نیز چون او بار هست %~% هر کجا عشقست محرم ما هم آنجا محرمیم
# 6 میرساند عشق ما را تا جناب کبریا %~% گرچه جسم ما ز خاک و ما ز نسل آدمیم
# 7 روز اول گر ملک از سایه ما میرمید %~% ما کنون از نارسیهای ملایک درهمیم
# 8 در خم قتلست ما را گر فلک از کجروی %~% پا نهادن بر سرش را راست ما هم در خمیم
# 9 در ازل شیر غم از پستان مادر خورده‌ام %~% ما چه غم داریم از غم دست پرورد غمیم
# 10 کهنه غربال فلک گر بر سرما ریخت غم %~% بر سر خاک غم اکنون یکدو دم در ماتمیم
# 11 هست ما را مختلف احوال در سیر و سلوک %~% که زهر بیشیم بیش و گاهی از هر کم کمیم
# 12 گاه بر فوق سمواتیم و گه بر روی خاک %~% گاه دریای محیطیم و گهی دیگر نمیم
# 13 عاشقانرا نطق و خاموشی بدست خویش نیست %~% ما چو نی در ناله و فریاد در بند دمیم
# 14 گر بنطق آئیم پیش از وقت چون روح اللهیم %~% ور خمش باشیم هنگام سخن چون مریمیم
# 15 چون گشاد سینه را پیوند با غم کرده‌اند %~% ما بهم پیوسته با غم چون دو حرف مدغمیم
# 16 راز دلرا بر زبان ای فیض آوردن خطاست %~% گوشها گویند پنهان ما کی اینرا محرمیم
PageV1P0693
### || [genre: Gh]
# 1 ای دل بیا که تا بخدا التجا کنیم %~% وین درد خویش را ز در او روا کنیم
# 2 امید بگسلیم ز بیگانگان تمام %~% زین پس دگر معامله با آشنا کنیم
# 3 سر در نهیم در ره او هرچه باد باد %~% تن در دهیم و هر چه رسد مر جفا کنیم
# 4 چون دوست دوست دارد و ما خون دل خوریم %~% از دشمن حسود شکایت چرا کنیم
# 5 او هرچه میکند چه صوابست و محض خیر %~% پس ما چرا حدیث ز چون و چرا کنیم
# 6 چون امر و نهی او همه نهی صلاح ماست %~% فاسد شویم گر ز اطاعت ابا کنیم
# 7 فرمانبریم گفته حق را ز جان و دل %~% هرچه آن نکرده‌ایم ازین پس قضا کنیم
# 8 آنرا که حق نکرده قضا چون نمیشود %~% هیچست ما ز هیچ دل بسته وا کنیم
# 9 بیهوده است خوردن غم بهر قوه هیچ %~% شادی بیا ز دل گره غصه وا کنیم
# 10 تغییر حکم چون سخط ما نمیکند %~% کوشیم تا بسعی سخط را رضا کنیم
# 11 راضی شویم حکم قضای قدیم را %~% چون عاجزیم از آنکه خلاف قضا کنیم
# 12 بر کارها چو بند مشیت نهاد حق %~% ما نیز کار خود بمشیت رها کنیم
# 13 از خویش میکشیم جفائی که میکشیم %~% بر خویش میکنیم چو بر کس جفا کنیم
# 14 ای فیض گفته تو همه محض حکمت است %~% کوشیم تا به پند تو دردی دوا کنیم
PageV1P0694
### || [genre: Gh]
# 1 ای دل بیا که بر در میخانه جا کنیم %~% وان مستی که فوت شد از ما قضا کنیم
# 2 تا کی ز زهد خشک گرانان صومعه %~% خود را سبک کنیم و دل از قصه وا کنیم
# 3 چندی میان اهل صفا صاف می‌کشیم %~% خود را بطور صاف کشان آشنا کنیم
# 4 گر صاف می بما ندهند اهل میکده %~% ما درد خود بدردی ساغر دوا کنیم
# 5 ساقی بیار می که بدل غصه شد گره %~% شاید بمی ز دل گره غصه وا کنیم
# 6 بیخود شویم یکنفس از جام وصل دوست %~% تا دردهای خویش یکایک دوا کنیم
# 7 درهم دریم پرده ناموس و ننگ را %~% زین طاعت ریائی خود را رها کنیم
# 8 ناموس و ننگ را بمی ارغوان دهیم %~% در دست عشق توبه ز زهد ریا کنیم
# 9 فیض از شراب عشق اگر جرعه‌ گشیم %~% در راه دوست هم دل و هم جان فدا کنیم
PageV1P0695
### || [genre: Gh]
# 1 ایخوش آنروزی که ما جان در ره جانان کنیم %~% ترک یک جان کرده خود را منبع صد جان کنیم
# 2 اختیار خود به پیش اختیار او نهیم %~% هرچه او میخواهد از ما از دل و جان آن کنیم
# 3 خدمت سلطان عشق حق شهنشاهی بود %~% همتی تا خویشتن را وقف این سلطان کنیم
# 4 در طلسم ماست پنهان گنج سر معرفت %~% تا شود این گنج پیدا خویش را ویران کنیم
# 5 همتی کوتا چو ابراهیم بر آتش زنیم %~% آتش عشق خدا بر خویشتن بستان کنیم
# 6 یا چو اسمعیل در اره رضایش سر نهیم %~% خویش را در عیدگاه وصل او قربان کنیم
# 7 یا چو نوح اول بسنک دشمنان تن در دهیم %~% بعد از آن از آب چشم آفاقرا طوفان کنیم
# 8 یا بحبل الله آویزیم دست اعتصمام %~% همچون عیسی بر فراز آسمان جولان کنیم
# 9 یا چو احمد بگسلیم از غیر حق یکبارگی %~% هر دو عالم را بنور خویش آبادان کنیم
# 10 میکند بر موسی جان بغی فرعون هوا %~% کو عصای عشق حق تا در دمش ثعبان کنیم
# 11 دست خار کفر در دل از فراقش وصل کو %~% خار را بستان کنیم و کفر را ایمان کنیم
# 12 گر چنین روزی شود روزی خدایا فیض را %~% دردهای جمله عالم را بخود درمان کنیم
PageV1P0696
### || [genre: Gh]
# 1 گر شود روزی شبی کان ماهرا مهمان کنیم %~% خویش را در مطبخ مهمانیش قربان کنیم
# 2 نیست ما را منزلی شایسته او غیر دل %~% خانه دلرا بشمع روی او تابان کنیم
# 3 نیست مقصد جز گداز عاشقان معشوق را %~% نزد او دلرا کباب و سینه را بریان کنیم
# 4 ما حضر باید که باشد بر مراد میهمان %~% هرچه او خواهد ز ما او را بآن مهمان کنیم
# 5 گر شرابی خواهد از ما خون دل پیش آوریم %~% آبی ار خواهد گوارا دیده را گریان کنیم
# 6 نیست ما را آب و نانی آب و نان ماست او %~% آب گردیم از خجالت گر حدیث نان کنیم
# 7 جان نباشد قابل آن تا نثار او شود %~% دل شود از غصه خون کر ما حدیث جان کنیم
# 8 نیست حد ما که اندازیم سر در پاش فیض %~% چون غبار ره شود در راه او افشان کنیم
PageV1P0697
### || [genre: Gh]
# 1 ای خدا عشقی که دل بر آتشش بریان کنیم %~% ماه سیمائی که جان از مهر او تابان کنیم
# 2 روح بخشی کو دهد هر دم حیاه تازه %~% دم بدم جان بخشد و ما در رهش قربان کنیم
# 3 لاله رخساری که دل خون گردد از سودای او %~% عکس گلزار عذارش داغهای جان کنیم
# 4 ساغر چشمی که ساقی باشد آنرا غمزه %~% چون بگرداند خرد بر دور او گردان کنیم
# 5 گر شود مهمان ما آن مایه درمان ما %~% سر بپایش افکنیم او را بجان مهمان کنیم
# 6 این سر خالی نباشد گر سزای پای او %~% از تنش دور افکنیم از نو سری سامان کنیم
# 7 خار خشک زهد دلرا رنجه دارد عیش کو %~% تا بآب دیدگان این خار را بستان کنیم
# 8 تا یکی افسردگیها آتشین روئی کجاست %~% تا بآب و تاب او دلرا بهارستان کنیم
# 9 درد بی‌دردی ز ما خواهد بر آوردن دمار %~% درد عشقی تا بدرد این درد را درمان کنیم
# 10 کارها در دست ما چون نیست باید ساختن %~% آنچه شاید کی توانیم آنچه آید آن کنیم
# 11 با قضا هر کو ستیزد کار او مشکل شود %~% ما قضا را تن دهیم و کار را آسان کنیم
# 12 فیض صبری بایدت تا دردها درمان شود %~% بیهده تا چند گوئی این کنیم و آن کنیم
PageV1P0698
### || [genre: Gh]
# 1 روزها در طلبت می‌پویم %~% در فراقت همه شب می‌مویم
# 2 قصه شوق تو از خود با خود %~% دم بدم میشنوم میگویم
# 3 در سرا پای بتان حسن ترا %~% تو بتو موی بمو میجویم
# 4 رنگ و بویت ز خیالم نرود %~% چون شوم گل همه گل میرویم
# 5 در غمت بهر وضو وقت نماز %~% زاب دیده رخ خود میشویم
# 6 در تمنای لقایت چون فیض %~% کو بکو بیسر و پا می‌پویم
# 7 سر سودای تو دارم چکنم %~% میروم میطلبم میجویم
PageV1P0699
### || [genre: Gh]
# 1 حسنش دریا و من سبویم %~% عشقش چوکان و من چه گویم
# 2 من قالبم او مرا چو جانست %~% او آب روان و من چه جویم
# 3 او چون نائی و من چه نایم %~% نالان و حزین و زار اویم
# 4 او از لب من سخن سراید %~% این نیست که ترجمان اویم
# 5 ای خواجه مرا حقیر مشمار %~% پرورده دست لطف اویم
# 6 از نیک بجز نکو نیاید %~% چون او نیکوست من نکویم
# 7 چون پشت من اوست در همه حال %~% با او پیوسته روبرویم
# 8 گاه از شادی غزل سرایم %~% گاهم از غم چو فیض مویم
# 9 آنرا که بود بکوی او خاک %~% افتاده به چه خاک کویم
PageV1P0700
### || [genre: Gh]
# 1 گی باشد از جهان بدن سوی جان رویم %~% زان نیز بگذریم ورای جهان رویم
# 2 از تن بجان سوی جانان سفر کنیم %~% طی مکان کنیم و سوی لامکان رویم
# 3 شور و شغب کنیم پس پرده صور %~% وین راه را ز چشم خلایق نهان رویم
# 4 کس دید و کس ندید به پریم زین قفس %~% تا کوه قاف جانت عنقا روان رویم
# 5 تا چند اوفتیم در این و گل چو خر %~% چون عیسی از زمین بسوی آسمان رویم
# 6 تا چند اینچنین گذرانیم روزگار %~% گویند هست طور دگر آنچنان رویم
# 7 سوزیم در جحیم خودیفیض تا بکی %~% خود واکنیم از خود و سوی جنان رویم
PageV1P0701
### || [genre: Gh]
# 1 خیز تازین خاکدان بیرون رویم %~% زین سرای مردگان بیرون رویم
# 2 زنده گردیم از حیات جاودان %~% زینجهان جان ستان بیرون رویم
# 3 راست از هم صحبتیهای کجان %~% همچو تیری از کمان بیرون رویم
# 4 تا شویم الا بما شا را محیط %~% زین محیط آسمان بیرون رویم
# 5 گوهر بحر یقین آید بکف %~% گر ز صحرای گمان بیرون رویم
# 6 بی‌نشان از بی‌نشان آگه شویم %~% بی‌نشان گر از نشان بیرون رویم
# 7 خیز تا بر موطن اصلی رسیم %~% از مقام سالکان بیرون رویم
# 8 خیز تا از مغز جان روغن کشیم %~% پس ز روغن شعله سان بیرون رویم
# 9 در بلا و در ولا قربان شویم %~% از تن و جان و جهان بیرون رویم
# 10 فیض تا چند از مکان و لامکان %~% از مکان و لامکان بیرون رویم
PageV1P0702
### || [genre: Gh]
# 1 وقت آنست که جوینده اسرار شویم %~% بگذاریم تن کار و دل کار شویم
# 2 روح را پاک بر آریم ز آلایش تن %~% پیشتر ز آنکه اجل آید و مردار شویم
# 3 چند ما را طلبد یار و تغافل ورزیم %~% بعد ازین از دل و جان ماش طلبکار شویم
# 4 عشق را کاش بدانیم کدامست دکان %~% تا دو صد جان بکف آریم و خریدار شویم
# 5 جای آن دارد اگر صد دل و صد جان بدهیم %~% قابل مرحمت یک نظر یار شویم
# 6 گره دل نگشاید بسر انگشت خرد %~% کار عشقست بیا از پی این کار شویم
# 7 علم و تفوی و عبادت همه مستی آرد %~% جرعه کو ز می عشق که هشیار شویم
# 8 افسر عشق پی زیور جان دست آریم %~% تا یکی در پی آرایش دستار شویم
# 9 آتش عشق درین پرده ناموس زنیم %~% هرچه هستیم بر خلق نمودار شویم
# 10 بر سر کوچه و بازار اگر می نوشیم %~% به از آنست که در پرده پندار شویم
# 11 فوت افسرده دلی چند ز پس کوچه خریم %~% از پی مائده عشق به بازار شویم
# 12 چند چندان بت عیار فریبند ما را %~% خیز تا رهزن هر جابت عیار شویم
# 13 گر ز آزاد گرانان بدرائیم از پای %~% به از آنست که خود بر سر بازار شویم
# 14 شد شب عمر و ز آفاق سرت صبح دمید %~% چشم و دل باز کن ای فیض که بیدار شویم
PageV1P0703
### || [genre: Gh]
# 1 بدرد عشق بیدرمان دوای درد من میکن %~% بانواع بلاها نوبنو درمان من میکن
# 2 بخورشید جمالت ذره ذره دین من میسوز %~% بمژگان سیاهت رخنه در ایمان من میکن
# 3 بدان محراب ابرو در نمازم قبله میگردان %~% مرا حیران خوبش و خلق را حیران من میکن
# 4 دل ازمن بردی و جان نیز خواهی هرچه میخواهی %~% من آن خود نیم آن توام بر جان من میکن
# 5 چو قربانت شوم دردم حیاه تازه‌ام بخشی %~% از آن گوئی تو خود را دم بدم قربان من میکن
# 6 سری دارم مهیای نثار خاک پای تو %~% قدم گر رنجه فرمائی قبول آن من میکن
# 7 بهجران امر میفرمائی و دل وصل میخواهد %~% چو فرمودی دلم را نیز در فرمان من میکن
# 8 دلم چون شد اسیر درد بی‌درمان بیدردی %~% بدرد خود دوای درد بیدرمان من میکن
# 9 زبان در کش بکام ای فیض زین گفتار بیهوده %~% بخاموشی علاج آتش سوزان من میکن
# 10 دل و جان و سینه سازم هدف خدنگ او من %~% که مگر شهید گردم بر هم ز چنگ او من
PageV1P0704
### || [genre: Gh]
# 1 هر که میخواهد سخن گستر بود در انجمن %~% اولش باید تامل در سخن آنگه سخن
# 2 هر سخن هر جا نتوان گفت با هر مستمع %~% پاس وقت و جا و گوش و هوش باید داشتن
# 3 هر که میخواهد که باشد در شمار عاقلان %~% لب فرو بندد مگر وقتی که باید دمزدن
# 4 گه سخن خالی کن دلهای اندوه پر است %~% گاه در دلهاست اندوه پشیمانی فکن
# 5 گاه میریزد چو باران از سحاب معرفت %~% تا دلی کان مرده باشد زنده گردد از سخن
# 6 گه چو آبی در چهی یا شیر در پستان بود %~% تا کشش نبود برون ناید ز جای خویشتن
# 7 گوش و هوش مستمع چون باز شد بگشای لب %~% ور به بینی بسته‌اش زنهار نگشائی دهن
# 8 گر دری در دل نهان داری برون آر از صدف %~% ور نداری حرف نیکی لب فروبند از سخن
# 9 حاجتی داری بگو یا سائلی را ده جواب %~% حکمتی داری بیان کن ور نداری دم مزن
# 10 حرف بسیار است در عالم ولی نیکش کمست %~% هر که گوید حرف نیک ای فیض ازو بشنو سخن
PageV1P0705
### || [genre: Gh]
# 1 در ره دانش بفکر تا بتوان گام زن %~% تا که بجنبد بجنب ورنه بجنبان بفن
# 2 دست ز فکرت مدار تا که بحیرت رسی %~% دست طلب بعد از آن در کمر ذکر زن
# 3 ذکر چو بر دل زند و اله و مذکور شو %~% چشم و دل و گوش و هوش جمله بدانسو فکن
# 4 میبردت فکر و ذکر در ره عرفان و انس %~% تا که بمحنت کشد کار دل و جان و تن
# 5 چون بمحبت رسی جذبه رسد زانطرف %~% تا کشدت سوی خود تارهی از خویشتن
# 6 باز ندانم چها از پس آن رو دهد %~% گم شودت جان و تن وارهی از ما و من
# 7 چونکه گرفتی قرار در کنف لطف یار %~% گویدت ای پیک من رو سوی دارامحن
# 8 باز فرستد ترا جانب دار العنا %~% تا بتو گردد جدا راهبر از راهزن
# 9 لطف پیاپی ز یار می‌نگذارد قرار %~% در کف او اختیار جل و عز ذوالمنن
# 10 تا کی از اقوال فیض دعوی دانش کنی %~% در ره احوال نیز یکدوسه گاهی بزن
PageV1P0706
### || [genre: Gh]
# 1 رنجیده از من میگذشت گفتم چه کردم جان من %~% گفتا ز پیشم دور شو دیگر بگرد من متن
# 2 از ما شکایت می‌کنی سر را حکایت می‌کنی %~% ما را سعایت میکنی از عشق ما خود دم مزن
# 3 تو مرد عشق ما نه جور و جفا را خانه %~% تو قابل اینها نه دعوی مکن عشق چو من
# 4 ز اندوه و غم دم میزنی بر زخم مرهم مینهی %~% دل میکنی از غم تهی دل از وصال ما بکن
# 5 کردند مشتاقان ما در راه ما جانها فدا %~% تو میگریزی از بلا آسوده شو جانی مکن
# 6 گفتم سرت گردم بگو از هرچه من کردم بگو %~% ای چاره دردم بگو دل کن تهی ز اندوه من
# 7 بد کردم و شرمنده‌ام پیش تو سرافکنده‌ام %~% خوی ترا من بنده‌ام تیغ جفا بر من مزن
# 8 ازتوچسان‌بتوان‌گسیخت وزتوچه‌سان بتوان‌گریخت %~% خون مرا باید چو ریخت اینک سرم گردن بزن
# 9 از فیض دامن در مکش از چاکر خود سر مکش %~% بر لوح جرمش خط بکش بر آتش دل آب زن
# 10 گر نگذری از جرم من جان من آن تست و تن %~% تیغی بکش بر من بزن منت بنه بر جان من
PageV1P0707
### || [genre: Gh]
# 1 نوش من نیش مکن دورم از خویش من %~% جگرم ریش مکن دورم از خویش مکن
# 2 آرزوی دل من حل همه مشکل من %~% مقصد حاصل من دورم از خویش مکن
# 3 بتو من زنده شدم جان پاینده شدم %~% شمع پاینده شدم دورم از خویش من
# 4 بیتو ای جان کسی بر نیارم نفسی %~% چون زید بیتو کسی دورم از خویش مکن
# 5 ای روان دو جهان آشکارا و نهان %~% از تو دوری نتوان دورم از خویش مکن
# 6 تاج من افسر من سر من سرور من %~% هادی و رهبر من دورم از خویش مکن
# 7 راه من منزل من بحر من ساحل من %~% آشنای دل من دورم از خویش مکن
# 8 یار من یاور من دل من دلبر من %~% مونس و غمخور من دورم از خویش مکن
# 9 گرچه هستند بسی نیست از بهر کسی %~% جز تو فریاد رسی دورم از خویش مکن
# 10 از رخت هستی فیض و ز لبت مستی فیض %~% وز قدرت پستی فیض دورم از خویش مکن
PageV1P0708
### || [genre: Gh]
# 1 در حریم قدس جانرا نیست بار از ننگ تن %~% ننگ تن یا رب بیفکن از روان پاک من
# 2 بخیه تا کی بر تن بر حیف خود خواهیم زد %~% کی بود کز دوش جان افتاده باشد بار تن
# 3 نی غلط کردم که بی تن جان نمییابد کمال %~% چند روزی بهر جان باید کشیدن رنج تن
# 4 گر نبودی تن چسان جان علم و فصل اندوختی %~% گر نبودی تن چسان جان در جنان کردی وطن
# 5 آلتی جانرا بود ناچار در کسب و کمال %~% آلت کسب کمال جانست سر تا پای تن
# 6 مرکب جانست تن در راه صعب آخرت %~% در سفر ناچار باشد پاس مرکب داشتن
# 7 گرچه جان آسوده بود از جور تن پیش از سفر %~% لیک در وی بود پنهان عجب ولاف ما و من
# 8 خاکساری دید و عجز و محنت و رنج و شکیب %~% شد تمام و پخته و دانا و بینا ممتحن
# 9 باز در جای قدیم خویش می گیرد قرار %~% رسته از آزار تن خالص زلاف ما و من
# 10 میشود قربان جان ما تن ما عاقبت %~%  فیض چندی صبر کن بر رنج تن ای جان من
PageV1P0709
### || [genre: Gh]
# 1 در دل هر ذره مهر جان ما دارد وطن %~% میکشد بهر گل جان خارهای جور تن
# 2 اینجهان و آنجهان از جان گریبان چاک کرد %~% تا دهد جا جان ما را در درون خویشتن
# 3 هر که قدر جان پاک ما شناسد چون ملک %~% سجده آرد جان ما را ز آنکه شد جانرا وطن
# 4 خاک ما دارد شرف بر جان ابلیس لعین %~% ز آنکه این تن داد حق را آن ز حق دزدید تن
# 5 نور حق پنهان شد اندر خاک از چشم عدو %~% نور آتش دید در خود گفت کی باشد چومن
# 6 اجر چندین ساله طاعت رفت از دستش برون %~% چونکه پا بیرون نهاد از انقیاد ذوالمنن
# 7 چون حسد برد و تکبر کافر شد رجیم %~% در پناه حق گریزای فیض زین دو همچو من 
# 8 سعیها دارد بسی ابلیس در اهلاک ما %~% تاتوانی سعی میکن در نجات خویشتن
PageV1P0710
### || [genre: Gh]
# 1 آرامت از تن میرود زین شاهدان سیمتن %~% یا رب چو مستیها کنی ز آن ساقی جان پیرهن
# 2 زین گلرخان بیوفا دل میرود ار جا ترا %~% گر جور بنماید لقا جانت نگنجد در بدن
# 3 از حسن جان لذت بری تا حسن جانت چون کند %~% از حسن جانان خود مگو کز تو نماند ما و من
# 4 ای آنکه داری صد طرب از نشاه نبت العنب %~% گر تر کنی ز آن باده لب جانت برقصد در بدن
# 5 زین آب تلخ ناگوار گر بگذری روزی سه چار %~% از سلسبیل خوشگوار جان گرددت هر ذره تن
# 6 احزای تن چون‌جان شود جان‌تاچه سرمستان شود %~% مستغرق جانان شود در عالم بی ما و من
# 7 این می چو در تن جا کند جانرا چنین شیدا کند %~% آن می چو با جانها کند چون جان اگر آید بتن
# 8 ز الایش تن پاک شو چالاک بر افلاک شو %~% تا جان ز جانان برخورد نزدیک او گیرد وطن
# 9 ای فیض در دنیا بچش از جام عشقش جرعه %~% در خاک تا مستی کنی تا عشق بازی در کفن
# 10 گر دیده جانرا جلی سازی بانوار علی %~% نزد حسینت جا دهد بنمایدت روی حسن
PageV1P0711
### || [genre: Gh]
# 1 ز نهار مکن ای جان این درد مرا درمان %~% این درد مرا درمان زنهار مکن ای جان
# 2 لطف ار کنی و احسان کن درد مرا افزون %~% کن درد مرا درمان لطف ار کنی و احسان
# 3 یکذره غم جانان خوشتر بود از صد جان %~% خوشتر بود از صد جان یکذره غم جانان
# 4 دردم ده و جان بستان ای منبع هر احسان %~% ای منبع هر احسان دردم ده و جان بستان
# 5 جان میکندت قربان آنکس که دلش بردی %~% آنکس که دلش بردی جان میکندت قربان
# 6 میسر کن و بی‌سامان دیوانه عشقت را %~% دیوانه عشقت را بی سر کن و بی سامان
# 7 بر همزن و ویران کن اقلیم وجود فیض %~% اقلیم وجود فیض بر همزن و کن ویران
PageV1P0712
### || [genre: Gh]
# 1 بهار آمد بهار آمد بهار طلعت جانان %~% نگار آمد نگار آمد نگار شاهد پنهان
# 2 بهار آمد بهار آمد بهار دل بهار دل %~% نگار آمد نگار آمد نگار جان نگار جان
# 3 بشب خورشید جان آمد ضیای جاودان آمد %~% بجان بگشای چشم دل که پیدا گشت هر پنهان
# 4 نسیم از کوی یار آمد نسیم مشکبار آمد %~% معطر کن دماغ دل منور ساز چشم جان
# 5 تلافی کن تلافی کن ز بیعت آنچه ضایع شد %~% ترقی کن ترقی کن درآ در مشهد عرفان
# 6 گمان تا کی گمان تا کی یقین آمد یقین آمد %~% برون آ از حضیض شک برا بر آسمان جان
# 7 بیفکن بار تن از جان سبک کن دوش دل از گل %~% چه ماندی در زمین تن برا بر آسمان جان
# 8 سراپا دیده شو ای فیض همچون آب و آئینه %~% که تا به بینی عیان هر جا جمال طلعت یزدان
# 9 بیفشان گرد خود از خود دل و جانرا جلائی ده %~% جهان بگرفت سرتاسر به بینش ظاهر و پنهان
PageV1P0713
### || [genre: Gh]
# 1 بهار آمد بهار آمد چمن شد پر گل و ریحان %~% نگار آمد نگار آمد دو عالم شد درو حیران
# 2 بهار آمد بهار آمد روانرا تازه کن ای دل %~% نگار آمد نگار آمد بجانان زنده شو ای جان
# 3 مفاتیح جنان آمد نعیم جاودان آمد %~% نسیم جان جان آمد ز سوی روضه رضوان
# 4 نوید خرمی آمد ز بهر سینه غمگین %~% برات خوشدلی آمد برای دیده گریان
# 5 فرح آمد فرح آمد بیرون آ از غم و اندوه %~% سرور آمد سرور آمد برا از کلبه احزان
# 6 نشاط آمد نشاط آمد غم و اندوه دل طی شد %~% بگوشم زان دیار آمد نوید عیش جاویدان
# 7 معطر شد دماغ من منور گشت چشم جان %~% ز بوی زلف دلدار و فروغ طلعت جانان
# 8 چو دستت داد این نعمت بکن از هر دو عالم دل %~% اثر مگذار ازفیض و برا از عالم امکان
PageV1P0714
### || [genre: Gh]
# 1 تنم از خاک شد پیدا شود در خاک هم پنهان %~% ز جان تن بروید جان بماند شاد جاویدان
# 2 بجز عشقم که سازد پاک ازین خاک کدورت ناک %~% بیا تا ماهی گردم درین دریای بی پایان
# 3 ببندم خویش را بر عشق و بندد خویش را بر من %~% ندارم دستش از دامن ندارد دستم از دامان
# 4 من و این عشق پر آشوب عشق و این سر پر شور %~% نهم سر بر سر این کار تا از تن برآید جان
# 5 بمانم نقش عاشق را پس آنگه بگذرم از عشق %~% بجز معشوق یکتائی نه این ماند مرا نه آن
# 6 شوم محو جمال او بسان ذره در خورشید %~% شوم گم در خیال او بسان قطره در عمان
# 7 چو در حبس خودی ماندی برون‌آ فیض زین زندان %~% که تا دل وارهد از غم رود جان جانب جانان
PageV1P0715
### || [genre: Gh]
# 1 ای برون از سرای کون و مکان %~% برتر از هرچه میدهند نشان
# 2 هم زبان از ثنای تو قاصر %~% هم خرد در سپاس تو حیران
# 3 ای منزه ز شبه و مثل و نظیر %~% وی مقدس ز نعت و وصف و بیان
# 4 کوته از دامن تو دست قیاس %~% قاصر از ساحت تو پای گمان
# 5 ای ثبات هر آنچه راست ثبات %~% وی حیاه هر آنچه دارد جان
# 6 عاشقان در جمال تو واله %~% عارفان در جلال تو حیران
# 7 هرچه را این و آن توان گفتن %~% برتری زان نه اینی و نه آن
# 8 هم جهان از تو خالی و هم پر %~% ای ورای جهان خدای جهان
# 9 آفریننده سپهر برین %~% گستراننده زمین و زمان
# 10 در دلم آنکه با تو پیوندم %~% بخدائی که از خودم برهان
# 11 برسانم باوج علیین %~% در عروج مراتب امکان
# 12 دمبدم حال من نکوتر کن %~% تا مقامی که نیست بهتر از آن
# 13 عفو کن یک بیک بدیها را %~% بر خطاها بکش خط غفران
# 14 قطره از سحاب مغفرتت %~% نگذارد نشانی از عصیان
# 15 نور مهر تو هست در دل فیض %~% از خودش تا بخویشتن برسان
PageV1P0716
### || [genre: Gh]
# 1 باغ روی تو روضه رضوان %~% داغ عشق تو مالک نیران
# 2 طاق ابروت قبله اسلام %~% کفر گیسوت رهبر ایمان
# 3 چشم مست تو ساقی ایمان %~% لب سیراب چشمه حیوان
# 4 عقد دندانت رشک مروارید %~% وان لب لعل غیرت مرجان
# 5 زلف بر چاه غبغبت ظلمات %~% و اندرو آب زندگی پنهان
# 6 جمع در گیسوی پریشانت %~% جمع دلهای بیسر و سامان
# 7 تا به بیند صبای هر جائیش %~% خال در زیر زلف شد پنهان
# 8 در کمال تو عقلها واله %~% در جمال تو دیدها حیران
# 9 داغ عشق تو زخم را مرهم %~% یاد روی تو درد را درمان
# 10 چون دل فیضیافت آبادی %~% هر دلی کو ز عشق شد ویران
PageV1P0717
### || [genre: Gh]
# 1 زان دهان حرفی فکندی در میان %~% زان میان خلقی فکندی در گمان
# 2 زان دهان در میان جز حرف نیست %~% زان میان هم نیست چیزی در میان
# 3 آن میان رمزیست باریک و دقیق %~% وان دهان سریست مخفی و نهان
# 4 در دهان خود غیر حرفی نیست زین %~% در میان هم غیر موئی نیست زان
# 5 زان دهان هرگز کسی آگه نشد %~% جز مگر حرفی که آید زان دهان
# 6 زان میان هرگز کسی واقف نگشت %~% جز کمر گاهی که بندی در میان
# 7 عالمی پر شکر و پر قند شد %~% بس که شیرینست حرف آن دهان
# 8 کرد اذهان خلایق را لطیف %~% فکر لطف آن میان اندر جهان
# 9 شور کردی فیض و مو بشکافتی %~% در حدیث آن دهان و آن میان
PageV1P0718
### || [genre: Gh]
# 1 بر دل تنگ ما فضای جهان %~% تیره شد از کشاکش تن و جان
# 2 تن خراست و علف همیخواهد %~% جان چو عیسی خدایرا جویان
# 3 دل ما صورتان بی معنی %~% در میان دو ضد شده حیران
# 4 کار هر روز ما نیاید راست %~% یا غم جان خوریم یا غم نان
# 5 گر بجان میرویم کو پر و بال %~% ور بتن می تنیم حیف از جان
# 6 بخیه بر آن زنیم این بدرد %~% ور بدوزیم این بدرد آن
# 7 گر کم این نهیم کو آن صبر %~% ور کم آن نهیم وای بر آن
# 8 زینغم جانگداز در رنجیم %~% در بلا مانده‌ایم سر گردان
# 9 تا بکی سر نهیم بر زانو %~% چند پیچیم پای در دامان
# 10 چون زید کس بزخم بی مرهم %~% چون کند کس بدرد بی درمان
# 11 مرگ کو تا که وارهیم ز تن %~% عشق کوتا که بگذریم ز جان
# 12 یا مماتی که نیست گردد این %~% یا حیاتی که جمله گردد آن
# 13 ساقیا ساقیا بده قدحی %~% تا بیابیم زین کشاکش امان
# 14 بگذریم از سر مکان و مکین %~% در نوردیم این زمین و زمان
# 15 تا به بینیم عالمی یکدست %~% جان شده‌ تن در آن و تن هم جان
# 16 هر دو با هم یکی شده آنجا %~% آن بود این و این بود هم آن
# 17 عالمی بی تزاحم اضداد %~% خوش بجنبیم اندر امن و امان
# 18 سخنت چون بمأمن انجامید %~% بس کن ای فیض گفتگو و بمان
PageV1P0719
### || [genre: Gh]
# 1 ای که درد مرا توئی درمان %~% ای که راه مرا توئی پایان
# 2 کمر خدمتت بدل بستم %~% هرچه گوئی بجان برم فرمان
# 3 داده‌ام تن بخدمت تو بدل %~% داده‌ام دل بطاعت تو بجان
# 4 هرچه خواهی بیار بر سر من %~% یکدمم از درت ولیک مران
# 5 بخیال تو زنده است این سر %~% بهوای تو زنده است این جان
# 6 گر نه در سر خیال تست مقیم %~% ورنه در جان هوای تست روان
# 7 نیستم من بجز تن بی سر %~% نیستم غیر قالب بی جان
# 8 یکدم ار وصل تو دهد دستم %~% میدهم در بهاش جان و جهان
# 9 نه جهان خواهم و نه جان جانا %~% هم جهان فیض را توئی هم جان
PageV1P0720
### || [genre: Gh]
# 1 نیست چو من واپسی در همه واپسان %~% چو نیست من بیکسی در همه بیکسان
# 2 واپسی من ببین بیکسی من ببین %~% همرهیت کرده پس پیشروان واپسان
# 3 هم تو دهی نعمت و هم تو تمامش کنی %~% ره تو نمودی مرا هم تو بمنزل رسان
# 4 در همه دیدم بسی هیچ ندیدم کسی %~% کرد روانم ملول دیدن این ناکسان
# 5 نیست درین دیر کس تا شودم هم نفس %~% همنفس من تو باش ای تو کس بیکسان
# 6 تا که نمیرد دلم از نفس سرد غیر %~% نفخه گرم از دمت دم بدمم میرسان
# 7 غیر خدا هیچکس مونس جان تو نیست %~% دست توقع بکش فیض ز خیر کسان
PageV1P0721
### || [genre: Gh]
# 1 گاه شود جلوه‌گر مهر رخش در کسان %~% صوفی از آن در هواش چرخ زند ذره سان
# 2 گفت نبی اطلبوا جاحتکم عندهم %~% قبله ما زانسبب گشت وجوه خسان
# 3 زاهد کی خیره سر منع کند از نظر %~% چشم ندارد مگر آه از این ناکسان
# 4 چهره دلها کند ریش بچنگال پند %~% کرده زره ریش را کرده سپر طیلسان
# 5 ترس خدا کن سپر عشوه دنیا مخر %~% صیغه و مرد خدا جیفه و این کرکسان
# 6 پیرو غولان مشو و ز پی دیوان مرو %~% دست بدار از هوس پای بکش از خسان
# 7 ای خنگ آنکو گرفت بار کسان را بدوش %~% وای بر آنکو نهاد بار بدوش کسان
# 8 گر ندهی تن ببار زار کشندت بدار %~% کرد خدا اغنیا بارکش مفلسان
# 9  فیض بهستی گرو همچون کرانان مشو %~% بار که بر دوش تست زود بمنزل رسان
PageV1P0722
### || [genre: Gh]
# 1 ای باد صبا سلام یاران برسان %~% شرح غم ما بغمگساران برسان
# 2 گر صبحدمی بشهریاران گذری %~% از ما خبری بشهریاران برسان
# 3 درد دل ما بگوی هم دردان را %~% راز دل ما به رازداران برسان
# 4 شوق کهن و تازه ما عرض نمای %~% اخلاص قدیم حق گذاران برسان
# 5 زینسو خبری ببر از آنسوی بیار %~% غمهای فراق دوستاران برسان
# 6 گر عمر نمیدهد ترا مهلت فیض %~% یکغم از صد صد از هزاران برسان
# 7 بی‌قافیه و وزن صبا مغز سخن %~% از سینه بسینه سوی یاران برسان
PageV1P0723
### || [genre: Gh]
# 1 در سرم عشق تو ای یار همانست همان %~% در دلم حسرت دیدار همانست همان
# 2 شعله آتش سودای تو در سر باقیست %~% دل سوزان شرر بار همانست همان
# 3 غم و اندوه فراق تو همانست که بود %~% زاری دیده خونبار همانست همان
# 4 در دلم صبر دگر نیست همین بود همین %~% جورت ای شوخ جفا کار همانست همان
# 5 تیر مژگانت همان خون دلم می‌ریزد %~% ستم غمزه خونخوار همانست همان
# 6 چشم مست تو همان راهزن دین و دلست %~% فتنه نرگس خمار همانست همان
# 7 شربت نوش دهان تو همان روح افزاست %~% هم دوای من بیمار همانست همان
# 8 شیوه ناز و تغافل که ترا بود بجاست %~% ستم و جور ز اغیار همانست همان
# 9 دمبدم عشق توام رو بترقی دارد %~% زانکه حسن تو در این کار همانست همان
# 10 دیده فیض بوصلت نگرانست هنوز %~% حسرت چشم گهربار همانست همان
PageV1P0724
### || [genre: Gh]
# 1 گذر کن ای صبا در کوی جانان %~% ببر از من پیامی سوی جانان
# 2 دلم را تازه کن یعنی بیاور %~% نسیمی جانفزا از کوی جانان
# 3 سر شوریده دارم چو مجنون %~% دل آشفته چون موی جانان
# 4 پریشان خاطرم خواهم نسیمی %~% از آن زلفین عنبر بوی جانان
# 5 دلم گردید مالا مال عشقش %~% سرم پر شد زهای و هوی جانان
# 6 بهر سوئی بهر کوئی بهر دم %~% دوم از بهر جستجوی جانان
# 7 وزد بادی مگر بر من ز کویش %~% کشم آبی مگر از جوی جانان
# 8 نمردم از غم هجران وزین ننگ %~% بسی شرمنده‌ام از روی جانان
# 9 سخن کوته کن و دم در کش ای فیض %~% گرانی بر نتابد خوی جانان
PageV1P0725
### || [genre: Gh]
# 1 چشم جانرا ضیاست این دیوان %~% گل باغ خداست این دیوان
# 2 رنگ جانان و بوی جان دارد %~% گلستان این لقاست این دیوان
# 3 دل و جانرا دهد حیات ابد %~% نوش آب بقاست این دیوان
# 4 اهل دل زین قدح قدح نوشند %~% شربت جانفزاست این دیوان
# 5 در معانیش حق توان دیدن %~% آینه حق نماست این دیوان
# 6 کل اسرار اندرو بسیار %~% چمن دلگشاست این دیوان
# 7 الصلا طالبان راه و خدا %~% سوی حق رهنماست این دیوان
# 8 مژده باد اهل درد را بدوا %~% دردها را دواست این دیوان
# 9 هر که دارد هوای مستی حق %~% می صاف خداست این دیوان
# 10 میرساند بمنزل مقصود %~% سالکانرا سزاست این دیوان
# 11 صاحب قال راست علم رسوم %~% صاحب حال راست این دیوان
# 12 آب حیوان خضر در ظلمات %~% آب حیوان ماست این دیوان
# 13 میکشد سوی عشق و عشق بحق %~% معدن جذبهاست این دیوان
# 14 ای که پیمان ننگ و ناموسی %~% این مرض را شفاست این دیوان
# 15 روز و شب ورد جان و دل کن فیض %~% حمد و شکر خداست این دیوان
PageV1P0726
### || [genre: Gh]
# 1 تا چند بر باطل نهی ایدل مدار خویشتن %~% یکبار خود را یاد کن در روزگار خویشتن
# 2 از راه دوری آمدی هم راه دوری میروی %~% زآغاز کار خود به بین انجام کار خویشتن
# 3 حق را بجو از راه دین و ز شرع خیر المرسلین %~% حیران چرائی اینچنین در کار و بار خویشتن
# 4 از تست دردورنج تو وز تو دوا و گنج تو %~% گنج نهان خود خودی هم خود تومار خویشتن
# 5 در دل زعشق آتش فروز خود را در آن آتش بسوز %~% آتش شو و هم خود تو باش شمع مزار خوشتن
# 6 در راه حق منصور باش از هرچه جز‌حق دور باش %~% در راه عشق حق فکن از خویش بار خویشتن
# 7 جانم فدای آنکه او جانرا فدای عشق کرد %~% چون فیض شد در عید وصل قربان یار خویشتن
PageV1P0727
### || [genre: Gh]
# 1 منگر تو در روی بتان بهر هوای خویشتن %~% در آتش سوزان مرو ای دل بپای خویشتن
# 2 هرگو دلش از دشت برد مهر بتان سنگدل %~% در دوزخ نقد اوفتاد دید او جزای خویشتن
# 3 با عشق خوبان خو مکن جز جانب حق رو مکن %~% کین غم چو افروزد دلت بینی سزای خویشتن
# 4 غم را بسوزان شاد شو در عشق حق استاد شو %~% شاگردی شیطان مکن بهر بلای خویشتن
# 5 نی‌نی چو شیطان خود روی‌بینی چو دانه سوی دام %~% استاد شیطان میشوی در ابتلای خویشتن
# 6 رو رسم نو بنیاد کن خود را ز خود آزاد کن %~% تا وارهی زین بندگی باشی برای خویشتن
# 7 چون فیض روحانی شوی زاقنده ثانی شوی %~% یابی بقای جاودان اندر فنای خویشتن
PageV1P0728
### || [genre: Gh]
# 1 بنثر اگر چه توان گوهر سخن گفتن %~% ولی بنظم بود خوشنما سخن گفتن
# 2 لباس حرف چه پوشید شاهد معنی %~% بود چو موزون خوشتر بود پذیرفتن
# 3 اگر چه نثر گره میگشاید از دل نیز %~% غبار غم بغزل میتوان ز دل رفتن
# 4 گل از صفا شکفد غنچه دل از اشعار %~% ز شعر گفتن و خواندن طلب کن اشکفتن
# 5 چو در لباس مجاز آوری حقیقت را %~% بکوش تا که نگفتن بود نه بنهفتن
# 6 بهوش باش که حرف نگفتنی بجهد %~% نه هر سخن که بخاطر رسد توان گفتن
# 7 یکی زبان و دو گوشست اهل معنی را %~% اشارتی بیکی گفتن و دو بشنفتن
# 8 سخن چه سود ندارد نگفتنش اولی است %~% که بهتر است ز بیداری عبث خفتن
# 9 دو چار چون شودت هرزه گو تغافل کن %~% علاج بیهده گو نیست غیر نشنفتن
# 10 بهر زه صرف مکن عمر بی بدل ای فیض %~% ببین چه حاصل تست از صباح تا خفتن
PageV1P0729
### || [genre: Gh]
# 1 با دل من جلو گلزار میگوید سخن %~% صد زبان بگشوده از یک یار میگوید سخن
# 2 بنگرید ای عاشقان بوی من و رنگ مرا %~% بو ز زلف و رنگ از رخسار میگوید سخن
# 3 گل گشوده دفتری تا بنگرد اوراق را %~% عندلیب از بر ز وصف یار میگوید سخن
# 4 از مقام وصف لطفش گل حکایت می‌کند %~% در بیان شرح قهرش خار میگوید سخن
# 5 چشم بیمارش چه گردد جلوه‌گر در بوستان %~% در ثنایش نرگس بیمار میگوید سخن
# 6 میوه میگوید ثنای او بطعم و رنگ و بو %~% با زبان برگها اشجار میگوید سخن
# 7 رو بدست آور ز غیب معرفت گوشی دگر %~% تا بدانی هم نه و هم چار میگوید سخن
# 8 معدن و نامی و حیوان انسی و جن و ملک %~% با زبانی هر یکی زان یار میگوید سخن
# 9 آن یکی در عالم ظاهر از حق میزند %~% و آن یکی در باطن از اسرار میگوید سخن
# 10 کشف اسرار حقایق را بقدر فهم خود %~% هرکسی در پرده اشعار می‌گوید سخن
# 11 گاه مولانا و گه عطار و گاهی مغربی %~% گه ز شوقش قاسم انوار می‌گوید سخن
# 12 من که باشم تا زنم دم از ثنای کردگار %~% در ثنایش احمد مختار می‌گوید سخن
# 13 گفت لا احصی محمد کیست دیگر دم زند %~% لیک قدر خویش هر هشیار می‌گوید سخن
# 14 هر که مستولی شود بر جان او عشق کسی %~% بیخود انه با در و دیوار می‌گوید سخن
# 15 گر سخن بسیار گوید فیضمعذورش بدار %~% هر که او دلتنگ بسیار میگوید سخن
PageV1P0730
### || [genre: Gh]
# 1 با دلم گلزار می‌گوید سخن %~% از زبان یار می‌گوید سخن
# 2 بشنوید ای عاشقان بوی مرا %~% بویم از اسرار می‌گوید سخن
# 3 بنگرید ای عارفان رنگ مرا %~% رنگم از انوار می‌گوید سخن
# 4 بوی گل از زلف او دم میزند %~% رنگش از رخسار میگوید سخن
# 5 گل ز شرم لطف او دارد عرق %~% خارش از قهار می‌گوید سخن
# 6 با دلی چون غنچه پر خون از غمش %~% عندلیب زار می‌گوید سخن
# 7 گل برنگ و بو کند تعبیر از او %~% بلبل از منقار می‌گوید سخن
# 8 هر کرا بینی بنحوی در لباس %~% در حق آن یار می‌گوید سخن
# 9 صوفی اندر خلوت از سر دم زند %~% مست در بازار می‌گوید سخن
# 10 عاشق ار یکدم نیابد همدمی %~% با در و دیوار می‌گوید سخن
# 11 گر زبانش یکنفس دم در کشد %~% با دلش دلدار میگوید سخن
# 12 از رموز عشق حلاج شهید %~% بر سر آن دار میگوید سخن
# 13 چون سنائی تن زند از گفتگو %~% رومی و عطار میگوید سخن
# 14 قاسم انوار گر کم گفت زار %~% مغربی بسیار میگوید سخن
# 15 گر زبان عشق را فهمد کسی %~% با دلش احجار میگوید سخن
# 16 خاک و باد و آب و آتش را به بین %~% در ثنا هر چار میگوید سخن
# 17 بشنو اسرار حقایق از سپهر %~% ثابت و ستار میگوید سخن
# 18 فالق الاصباح میگوید نهار %~% لیل از سیار میگوید سخن
# 19 دشت میگوید ز نعم الماهدون %~% باغ از اشجار میگوید سخن
# 20 بحر میگوید من الما الحیوه %~% کوه از صبار میگوید سخن
# 21 در مقام شرح انا موسعون %~% گنبد دوار میگوید سخن
# 22 در جواب گفته حق الست %~% بیخود و هشیار میگوید سخن
# 23 بیخودم من دیگری میگوید این %~% گوش کن هشیار میگوید سخن
# 24 دانی ار گوشی بدست آری ز غیب %~% خفته و بیدار میگوید سخن
# 25 محرمی گر فیضباید در جهان %~% از خدا بسیار میگوید سخن
PageV1P0731
### || [genre: Gh]
# 1 بلبل از گلزار میگوید سخن %~% کرکس از مردار میگوید سخن
# 2 گل ز لطف رنگ و بو دم میزند %~% خار از آزار میگوید سخن
# 3 یار حرف یار دارد بر زبان %~% غیر از اغیار میگوید سخن
# 4 زاهد از حور و قصور و انگبین %~% عشق از دیدار میگوید سخن
# 5 عابد از سجاده و تسبیح و ذکر %~% کافر از زنار میگوید سخن
# 6 عاقل از ناموس و رسم و نام و ننگ %~% مست از خمار میگوید سخن
# 7 پادشاه از تاج و تخت و لشکری %~% لشکر از پیکار می‌گوید سخن
# 8 اهل علم از درس و بحث و مدرسه %~% تاجر از تجار می‌گوید سخن
# 9 در طبیعی بحث دارد فلسفی %~% صوفی از اسرار می‌گوید سخن
# 10 عارف از حق واعظ عقبی پرست %~% از بهشت و نار می‌گوید سخن
# 11 مفتی از دستار و ریش و طیلسان %~% قاضی از دینار می‌گوید سخن
# 12 بانو از اسباب طبخ آش و نان %~% خواجه از بازار می‌گوید سخن
# 13 شاعر از رخساره و زلف بتان %~% هرزه‌گو بسیار می‌گوید سخن
# 14 هر کسی کاری که دروی ماهر است %~% بیشکی ز آن کار می‌گوید سخن
# 15 چون نصیبی دارد از هر پیشه فیض %~% در همه اطوار می‌گوید سخن
PageV1P0732
### || [genre: Gh]
# 1 ذره درد بر آن مایه درمان بردن %~% به ز کوه حسناتست بمیزان بردن
# 2 ایستادن نفسی نزد مسیحا نفسی %~% به ز صد ساله نمازست بپایان بردن
# 3 یک طوافی بسر کوی ولی اللهی %~% به ز صد حج قبولست بدیوان بردن
# 4 تا توانی اگر از غم دگران برهانی %~% به ز صد ناقه حمرا بقربان بردن
# 5 بردن غم ز دل خسته دلی در میزان %~% به ز صوم رمضانست بشعبان بردن
# 6 یکجو از دوش مدین دینی اگر برداری %~% به ز صد خرمن طاعات بدیان بردن
# 7 به ز آزادی صد بنده فرمان بردار %~% حاجت مؤمن محتاج باحسان بردن
# 8 دست افتاده بگیری ز زمین برخیزد %~% به ز شبخیزی و شاباش ز یاران بردن
# 9 نفس خود را شکنی تا که اسیر تو شود %~% به زاشکستن کفار و اسیران بردن
# 10 خواهی ار جان بسلامت ببری تن در ره %~% خدمتش را ندهی تن نتوان جان بردن
# 11 سر تسلیم بنه هرچه بگوید بشنو %~% از خداوند اشارت ز تو فرمان بردن
# 12 دل بدست آر ز صاحبدل و جان از جانبخش %~% گل و تن را نتوان فیض بجانان بردن
PageV1P0733
### || [genre: Gh]
# 1 غمش غمی نه که از دل بدر توان کردن %~% دلش دلی نه که در وی اثر توان کردن
# 2 نه آن حبیب که او را بدل بود رحمی %~% نه آن رقیب که از وی حذر توان کردن
# 3 نه قامتش بصنوبر نشان توان دادن %~% نه نسبت رخ او با قمر توان کردن
# 4 نه زان دهان و میان نکته توان گفتن %~% نه دست با قد او در کمر توان کردن
# 5 نه تاب روی چو خورشید او توان آورد %~% نه بیفروغ رخش شب بسر توان کردن
# 6 مگر ز پادشه لطف او رسد مددی %~% ز سینه لشگر غم را بدر توان کردن
# 7 چو فیض در قدمش گر سری توان افکند %~% به پیش تیر غمش حان سپر توان کردن
PageV1P0734
### || [genre: Gh]
# 1 نه چشم آنکه برویش نظر توان کردن %~% نه پای آنکه بکویش گذر توان کردن
# 2 نه آن قرار که تاب رخش توان آورد %~% نه آن شکیب که بی او بسر توان کردن
# 3 نه همدمی که باو درد دل توان گفتن %~% نه محرمی که ز رازش خبر توان کردن
# 4 نه آن نفس که دعا چون کنی قبول شود %~% نه آن قبول که سر خاک در توان کردن
# 5 نه سر چو گوی بمیدان او توان افکند %~% نه پیش خنجر او جان سپر توان کردن
# 6 دلم دلی نه که در وی بگنجد اینهمه غم %~% غمش غمی نه که از دل بدر توان کردن
# 7 کجا روم چکنم درد خود کرا گویم %~% ز خویش کاش زمانی سفر توان کردن
# 8 بیا بیا بقضای خدای تن در ده %~% گمان مبر که علاج دگر توان کردن
# 9 بدوست دوست شو و تلخ دهر شیرین کن %~% که زهر را بمحبت شکر توان کردن
# 10 بآنچه دوست کند دوست باش با او دست %~% بدین وسیله مگر در کمر توان کردن
# 11 چنان محبت او جا گرفت در دل فیض %~% که پیش تیر غمش جان سپر توان کردن
PageV1P0735
### || [genre: Gh]
# 1 تیره شد در چشمم از دنیا بدر باید شدن %~% تنگ شد جا بر دلم جای دگر باید شدن
# 2 عقده دنیا زبال مرغ جان باید گشود %~% سوی فردوس برین با بال و پر باید شدن
# 3 پای تن بگذار و با بال روان پرواز کن %~% تاج قرب ار خواهی اینره را بسر باید شدن
# 4 متبع شرکست خود بینی ره توحید را %~% از وجود فانی خود بیخبر باید شدن
# 5 لوح دلرا شست و شوئی باید از ادناس طبع %~% از کدورتهای جسمانی بدر باید شدن
# 6 راه حق آسان توان رفتن بر آثار قدم %~% پیشوایان رفته اینره بر اثر باید شدن
# 7 معرفت را چون نهایت نیست راهش بیحد است %~% هر چه زان حاصل شود زان بیشتر باید شدن
# 8 تا نگردی فانی اندر حق نیاسائی ز خود %~% کی شی هالک را مستقر باید شدن
# 9  فیض را چون عمر بگذشت و شد آلایش ز دست %~% سوی دارالخلد جنت زودتر باید شدن
PageV1P0736
### || [genre: Gh]
# 1 تا نگوئی هست آسان عشق را رهبر شدن %~% عشق را رهبر شدن هست از ملک برتر شدن
# 2 از ملک برتر شوی چون عشق را رهبر شوی %~% کار این کار است نه در عقل دانشور شدن
# 3 عشق بستد از ملک باج سجود آدمی %~% آدمی را داد تاج بر ملک سرور شدن
# 4 عشق دارد کار در عالم نه عقل و نی هنر %~% عشق ورز ار بایدت بهتر شدن مهتر شدن
# 5 در دو عالم عشق را نی در سرت گر عشق هست %~% ورنه باید چون خسان بر هر دری چاکر شدن
# 6 عشق باشد افسر شاهان قرین عشق شو %~% بر سر شاهان عالم خواهی از افسر شدن
# 7 اینمس قلب تو از علم و هنر کی زر شود %~% عشق اکسیر دلت را باید او را زر شدن
# 8 آتشی از عشق در خود زن بسوزان خویش را %~% بایدت جانا اگر سوی خدا رهبر شدن
# 9 میکشد سوی خدا عشق خدا منعم مکن %~% گر بگویم میتوان از عشق پیغمبر شدن
# 10 تا دهندت بار باری در حریم قدس عشق %~% سر بر آن در بایدت زد حلقه آن در شدن
# 11 عشق را محرم نه تا این دو رنگی در تو هست %~% که ز شهوت آب و گاهی از غضب آذر شدن
# 12 بر زمین دل سحاب عشق میبارد سخن %~%  فیض عاشق شو او اگر هی خوا سخن گستر شدن
PageV1P0737
### || [genre: Gh]
# 1 نخست آید بدل پیک شنیدن %~% کشد آنگه شنیدن سوی دیدن
# 2 بصیرت را چو دیدن حاصل آید %~% رسیدن را رسد وقت رسیدن
# 3 رسیدن چون شود حاصل روانرا %~% رسد هنگام واصل را ندیدن
# 4 چو از دیدار واصل بسته شد چشم %~% شود هم بسته از دیدن رسیدن
# 5 چو از دید رسیدن دیده بستی %~% نشستی در مقام آرمیدن
# 6 چو‌ آرامید جان در بزم وصلش %~% میسر شد ز لعل می مکیدن
# 7 کشی چون می ز وصلش حاصل آید %~% روانرا لذت مستی چشیدن
# 8 شدی چون مست و آن لذه چشیدی %~% رسد هنگام هستی را ندیدن
# 9 چو مستی را و هستی را ندیدی %~% ندیدن را شود وقت ندیدن
# 10 ندیدن هم ز تو چون دست برداشت %~% نه تو مانی و نه هم ره بریدن
# 11 ز سر تا پای گردی چشم حیرت %~% همه دیدن شوی بی دید دیدن
# 12 ترا آن نیستی در عین هستی %~% بود آرام در عین طپیدن
# 13 بمقصود از طلب چون در رسیدی %~% رسیدی در مزید و در مزیدن
# 14 مزید اندر مزید اندر مزید است %~% هنیئا مزیدش را مزیدن
# 15 مگو این قصه را ای فیض هر جا %~% که هر فهمش به نتواند رسیدن
PageV1P0738
### || [genre: Gh]
# 1 ای که داری هوس طلعت جانان دیدن %~% نیست باشد شدنت وانگهش آسان دیدن
# 2 آن جمالی که فروغش کمر کوه شکست %~% کی توان از نظر موسی عمران دیدن
# 3 نشود تا دلت از قید علایق آزاد %~% نتوان جلوه آن سرو خرامان دیدن
# 4 تار موی خرد از دیده دل بیرون کن %~% تا بنورش بتوانی ره عرفان دیدن
# 5 چشم خفاش بمان چشم دگر پیدا کن %~% نور خورشید ازل کی بود آسان دیدن
# 6 زنگ دل پاک کن از اشک و بدل بینا شو %~% کان جمالیست که نتوانش بچشمان دیدن
# 7 جان ترا باید و پاید غم تن چند خوری %~% بگذر از تن اگرت هست سر جان دیدن
# 8 بر درش چند بدی‌ آری و نافرمانی %~% هیچ شرمت نشود زینهمه احسان دیدن
# 9 مزن ای فیض ازین بیش ز گفتار نفس %~% اگرت هست سر آئینه جان دیدن
PageV1P0739
### || [genre: Gh]
# 1 رای فرزانه چو باشد رخ خوبان دیدن %~% شادی هر دو جهان در غم اینان دیدن
# 2 توبه از زهد و ریا کردن و می نوشیدن %~% در خرابات مغان جلوه ایمان دیدن
# 3 رقم عیش از آن صفحه عارض خواندن %~% حال آشفته در آن زلف پریشان دیدن
# 4 کردم از پیر سؤالی ز جمال ازلی %~% میتوان گفت در آئینه خوبان دیدن
# 5 هرکجا حسن و جمالیست ز جانان عکسیست %~% جان در آن عکس تواند رخ جانان دیدن
# 6 نیست پنهان ز نظر صورت خوب تو مرا %~% هست یکسان چه بوصل و چه بهجران دیدن
# 7 چند زین گفتن بیهوده خمش کن ای فیض %~% هست موقوف خموشی رخ جانان دیدن
PageV1P0740
### || [genre: Gh]
# 1 بود بدتر زهر زهری مزیدن %~% سرانگشت پشیمانی گزیدن
# 2 چرا عاقل کند کاری که باید %~% سرانگشت پشیمانی گزیدن
# 3 نخست اندیشه میکن تا نیاید %~% سرانگشت پشیمانی گزیدن
# 4 بجز بحر گنه لایق نباشد %~% سرانگشت پشیمانی گزیدن
# 5 برای معصیت باشد عقوبت %~% سرانگشت پشیمانی گزیدن
# 6 چوبد کردی نباشد چاره الا %~% سرانگشت پشیمانی گزیدن
# 7 چرا باید گنه کردن پس آنگه %~% سر انگشت پشیمانی گزیدن
# 8 بنازم طاعت حق کان ندارد %~% سر انگشت پشیمانی گزیدن
# 9 ز من بشنو که کار جاهلانست %~% سر انگشت پشیمانی گزیدن
# 10 چو واقع شد زیان سودی ندارد %~% سر انگشت پشیمانی گزیدن
# 11 لکیلاتاسون کی میگذارد %~% سر انگشت پشیمانی گزیدن
# 12 چو بر وفق قضا آمد چه حاصل %~% سر انگشت پشیمانی گزیدن
# 13 بس است ای فیض تن زن تا نباید %~% سر انگشت پشیمانی گزیدن
# 14 سخن که میکشد جائی که باید %~% سر انگشت پشیمانی گزیدن
PageV1P0741
### || [genre: Gh]
# 1 دلا برخیز و پائی بر بساط خود نمائی زن %~% برندی سر برار آتش درین زهد دریائی زن
# 2 در آدر حلقه مستان و در کش یکدو پیمانه %~% بمستی ترک هستی کن دم از فرمانروائی زن
# 3 کمر بر بند در خدمت چونی از خویش خالی مشو %~% ز بی برگی بجو برگ و نوای بی نوائی زن
# 4 اسیر نفس بودن در خراب آباد تن تا کی %~% قدم در عالم جان نه در از خود رهائی زن
# 5 بخلوتخانه وحدت درا از خویش یکتا شو %~% بسوز این خرقه یا چاکی برین دلق دو تائی زن
# 6 زره گم گشتن اندر ظلمت آباد هوس تا چند %~% براه آی آتش اندر آرزوهای هوائی زن
# 7 بیفکن آنچه در سر داری و پای اندرین ره نه %~% گدائی کن درین درگاه و کوس پادشائی زن
# 8 بمردی وارهان خود را ازین بیگانگان بگسل %~% بشهر آشنائی آ صلای‌ آشنائی زن
# 9 ز پا افتاده در راه وصل دوست خیزای فیض %~% دو دست استعانت در جناب کبریائی زن
PageV1P0742
### || [genre: Gh]
# 1 در جهان افکنده غوغای حسن %~% عاشقانرا کرده شیدای حسن
# 2 حسن روی تست دریای محیط %~% ماه رویان شبم دریای حسن
# 3 ملک استغنا مسلم مر تراست %~% جان استغناست استغنای حسن
# 4 عرش بر خاک مذلت رو نهد %~% پیش آن کرسی که باشد جای حسن
# 5 در هوا سرگشته دلها ذره‌سان %~% پیش خورشید جهان آرای حسن
# 6 کوه صبر پردلان را بر کند %~% گردش چشم خوش شهلای حسن
# 7 جان اهل دل ز تن بیرون کشد %~% قوت بازوی استیلای حسن
# 8 خون عشاق ار بریزد گو بریز %~% لشکر سلطان بی‌پروای حسن
# 9 آتش افروزی و عاشق سوزیست %~% مقتضای خوی مادرزای حسن
# 10 عشق خوبان در دلت جا داده %~% زان خیالت فیضفیض شد ماوای حسن
PageV1P0743
### || [genre: Gh]
# 1 مستانه برا گوشه چشمی سوی ما کن %~% دردی بسر درد نه و نام دوا کن
# 2 از پرده برون آبگذر بر صف رندان %~% پنهان ز نظرها نظری جانب ما کن
# 3 گر لطف نداری و سر لطف نداری %~% از قهر بکش تیغ جفا روی بما کن
# 4 گفتی که وفا میکنم و هیچ نکردی %~% ما چشم وفا از تو نداریم جفا کن
# 5 مرغ دل ما از قفس غصه برون آر %~% برگرد سر خویش بگردان و رها کن
# 6 ترسم که غباری بدل یار نشیند %~% بگذر ز عتاب و گله‌ای فیض دعا کن
# 7 در دفتر جان حرف بتان چند نویسی %~% زین قصه بگردان ورق و رو بخدا کن
PageV1P0744
### || [genre: Gh]
# 1 بیا بمیکده تأثیر را تماشا کن %~% جوانی خرد پیر را تماشا کن
# 2 مس وجود تو تا عاقلی نگردد زر %~% بعشق دل ده و اکسیر را تماشا کن
# 3 نه سوی بینی و نه مایه تا بخود نگری %~% ز خویش بگذر و توفیر را تماشا کن
# 4 چو در نماز در آئی نیاز شو همگی %~% جمال شاهد تکبیر را تماشا کن
# 5 برای دیدن صنع خدا بباغ جهان %~% تن جوان و دل پیر را تماشا کن
# 6 برآی بر زبر قصر بیسکون شباب %~% شتاب عمر سرازیر را تماشا کن
# 7 چها که با دل ما میکند خدنگ قضا %~% کمان پر کش تقدیر را تماشا کن
# 8 خرابی تن و معموری دلست ای فیض %~% بکش ریاضت و تعمیر را تماشا کن
PageV1P0745
### || [genre: Gh]
# 1 بکفافی دلا قناعت کن %~% باقی عمر صرف طاعت کن
# 2 خواهی ار حاصلی بدست آری %~% مزرع عمر را زراعت کن
# 3 هست دریای بیکران دنیا %~% بسبوئی از آن قناعت کن
# 4 گر متاعی خری بخر دانش %~% نقد ایام را بضاعت کن
# 5 تخم دانش بگیر و آب عمل %~% در زمین دلت زراعت کن
# 6 کوکب عمر را غروب رسید %~% تا توانیش صرف طاعت کن
# 7 شد قمر شق و ساعت اقتربت %~% نقد ساعات صرف ساعت کن
# 8 شست و شوئی بده دل و جانرا %~% خویش را قابل شفاعت کن
# 9 ناگهان میرسد اجل ای فیض %~% بر گهنه تا توان ضراعت کن
PageV1P0746
### || [genre: Gh]
# 1 خدایا مرا از من آزاد کن %~% ضمیرم بعشق خود آباد کن
# 2 سرم را بیاد خودت زنده کن %~% روان مرا منبع یاد کن
# 3 بروی خودت باز کن دیده‌ام %~% دلم را بنظاره‌ات شاد کن
# 4 خرابم کن از مستی و بیخودی %~% وجودم بویرانی آباد کن
# 5 بفردوس اعلام راهی نما %~% بعلم لدنیم ارشاد کن
# 6 درونم باسرار معمور دار %~% برونم بطاعات آباد کن
# 7 ز شیطان و نفسم پناهی بده %~% ز جور اعادیم آزاد کن
# 8 بس اندوه و غم بر سر هم نشست %~% گشادی بده سینه را شاد کن
# 9 بود فیض دربند خود تا بکی %~% خدایا دلی از من آزاد کن
PageV1P0747
### || [genre: Gh]
# 1 بغم خویش دل ما خوش کن %~% خستگانرا بمدارا خوش کن
# 2 از فلک هر چه بما می‌آید %~% تو گوارا کن و بر ما خوش کن
# 3 دل ما را بقضا کن راضی %~% خاطر ما به بلاها خوش کن
# 4 من اگر قابلم ار ناقابل %~% تو قبولم کن و بدرا خوش کن
# 5 گر تقاضای قبولت باید %~% اولم پس بتمنا خوش کن
# 6 پایم ار نیست بسویت آیم %~% بسرم آی و سراپا خوش کن
# 7 خوش و ناخوش بخوشی دار مرا %~% ناخوشیها بخوشیها خوش کن
# 8  فیض را نیست بغیر از تو کسی %~% بدیش را بکرمها خوش کن
PageV1P0748
### || [genre: Gh]
# 1 از هوس بگذر و دل پاک از آلایش کن %~% ترک باطل کن و جانرا بحق افزایش کن
# 2 سر و تن را بزر و سیم چه می‌آرائی %~% دل و جانرا بکمال و هنر آرایش کن
# 3 بار دنیا که بصد رنج گرفتی بر دوش %~% بیکی عزم بیفکن ز خود آسایش کن
# 4 نان گندم بجوین جامه نو ده بکهن %~% از قناعت بستان زیور و پیرایش کن
# 5 بس کن از حرف به و سیب و انار و انگور %~% ترک مداحی میوالی و آرایش کن
# 6 قوت ابدان چه رفیع و چه دنی هر دو یکیست %~% قوت ارواح بدست آور و آسایش کن
# 7 از خدا گوی و ز پیغمبر و قرآن و حدیث %~% طاعت حضرت حق پاک ز آلایش کن
# 8 مایه غم نبود جز سخن بیهوده %~% لب به بند از سخن بیهده آسایش کن
# 9 ماتم روز پسین گیر به پیشین یکچند %~% خون دلرا بدو چشم آور و پالایش کن
# 10  فیض تا چند دهی پند و نگیری در گوش %~% بگذر از گفتن و در معرفت افزایش کن
PageV1P0749
### || [genre: Gh]
# 1 الهی ز عصیان مرا پاک کن %~% در اعمال شایسته چالاک کن
# 2 چو بآبی بسر ریزم از بهر غسل %~% دلم را چو اعضای تن پاک کن
# 3 هجوم شیاطین ز دل دوردار %~% قرین دلم خیل املاک کن
# 4 شراب طهوری بکامم رسان %~% سراپای جانرا طربناک کن
# 5 کند شاد اگر سازدم العیاذ %~% پشیمانیم بخش و غمناک کن
# 6 بگریان مرا در غم آخرت %~% ازین درد آهم بر افلاک کن
# 7 ز خوفت بخون دلم ده وضو %~% ز احداث باطن دلم پاک کن
# 8 بریزان ز من اشک تا اشک هست %~% چو آبم نماند مرا خاک کن
# 9 و قلبی ففزعه عمن سواک %~% دهانم بذکراک مسواک کن
# 10 بعصیان سراپای آلوده‌ام %~% سراپا ز آلودگی پاک کن
# 11 چو پاکیزه گردد ز لوث گنه %~% دلم آینه صاف ادراک کن
# 12 دلم را بده عزم بر بندگی %~% نه چون بیغمانم هوسناک کن
# 13 بخاک درت گر نیارم سجود %~% مکافات آن بر سرم خاک کن
# 14 دلم راز پندار دانش بشوی %~% بجان قایل ما عرفناک کن
# 15 بعجب عمل مبتلایم مساز %~% زبان ناطق ما عبدناک کن
# 16 نگه دارم از شر آفات نفس %~% بتلبیس ابلیس دراک کن
# 17 نشاطی بده در عبادت مرا %~% دل لشکر دیو غمناک کن
# 18 بحشرم بده نامه در دست راست %~% ز هولم در آنروز بی باک کن
# 19 ز یمن ولای علی فیضرا %~% قرین مکرم بلولاک کن
PageV1P0750
### || [genre: Gh]
# 1 ای خدا این درد را درمان مکن %~% عاشقانرا بیسرو سامان مکن
# 2 درد عشق تو دوای جان ماست %~% جز بدردت درد ما درمان مکن
# 3 از غم خود جان ما را تازه دار %~% جز بغم دلهای ما شادان مکن
# 4 خان و مان ما غم تو بس بود %~% خان مانی بهر بی‌سامان مکن
# 5 زاب دیده باغ دل سر سبزدار %~% چشمه این باغ را ویران مکن
# 6 باده عشقت زمستان وامگیر %~% مست را مخمور و سر گران مکن
# 7 از «سقا هم ربهم» جامی بده %~% تشنه را ممنوع از احسان مکن
# 8 شربت وصلت ز بیماران عشق %~% وامگیر و خسته را بیجان مکن
# 9 رشته جانرا بعشق خود ببند %~% جان ما جز در غمت نالان مکن
# 10 مستمر دار آن عنایتهای شب %~% روز وصل فیض را هجران مکن
PageV1P0751
### || [genre: Gh]
# 1 عشقم فزون کن عقلم جنون کن %~% دلرا سراپا یکقطره خون کن
# 2 دلدار من تو غمخوار من تو %~% این نیم عقلم از سر برون کن
# 3 هستی توانا بر هرچه خواهی %~% رنج برون را درد درون کن
# 4 دادم بعشقت از جان و دل دل %~% خواهی بسوزان خواهیش خون کن
# 5 ایمان من تو درمان من تو %~% یکفن عشقم دردم فنون کن
# 6 آن کاشنا شد دردش بیفزا %~% بیگانگانرا لا یفقهون کن
# 7 این عاقلانرا در عقل کامل %~% وین عاشقانرا لا بعقلون کن
# 8 بستان ز من من خود باش تنها %~% عیبم سراپا از تن برون کن
# 9 چشمم بدان دار از نیکوان دور %~% هم ینظرون را لا یبصرون کن
# 10 ای من اسیرت کن هرچه خواهی %~% من چون بگویم با تو که چون کن
# 11 گردن نهادم حکم ترا من %~% خواهی کمم کن خواهی فزون کن
# 12 سر تا بپایم تقصیر دارد %~% ما بؤمرون را ما بفعلون کن
# 13 مینال ایدل بر سرنوشت %~% فکری بحال بخت زبون کن
# 14 ناصح تو بگذر از وادی من %~% افسانه بگذار ترک فسون کن
# 15 تا یادگاری از فیض ماند %~% گفتار اورما یسطرون کن
PageV1P0752
### || [genre: Gh]
# 1 جان ز من مستان دل ببر خون کن %~% اینچنین که باشد دردم افزون کن
# 2 تا کنی صیدم غمزه را سرده %~% تا روم از خود چهره میگون کن
# 3 سینه‌ام بریان دیده‌ام گریان %~% هوش را حیران عقل مفتون کن
# 4 ای فدایت من خیز بسم‌الله %~% قصد جانم را تیغ بیرون کن
# 5 تا کی افسون من از تو بنیوشم %~% یا بکش ورنه ترک افسون کن
# 6 پای دل بگشا از سر زلفت %~% سر بصحرا ده تای مجنون کن
# 7 جان من آن کن کان دلت خواهد %~% حاش لله من گویمت چون کن
# 8 دیده را از آن رو روشنائی ده %~% ور نه از اشگش رشک جیحون کن
# 9 پیش حکم تو سر نهادم من %~% خواهیم کم کن خواهی افزون کن
# 10  فیض میخواهد آنچه را خواهی %~% خواهیش خرم ور نه محزون کن
PageV1P0753
### || [genre: Gh]
# 1 چاره‌ها رفت ز دست دل بیچاره من %~% تو بیا چاره من شو که توئی چاره من
# 2 در بیابان طلب بیسر و پا می‌گردد %~% که ترا میطلبد این دل آواره من
# 3 در طلب پا نکشم در رهش ار سر برود %~% تا نیاید بکف آن دلبر عیاره من
# 4 پخت در بوته سوداش دل خام طمع %~% سوخت در آتش هجرش جگر پاره من
# 5 جوی گردیده روان بود شرر گشت کنون %~% بدر و دشت زد آتش دل چو پاره من
# 6 شاد و خرم خورد از شهد و شکر شیرین‌تر %~% هر غمی کز تو رسد این دل غمخواره من
# 7 گر تو صد بار برانی ز در خود دلرا %~% باز سوی تو گراید دل خود کاره من
# 8 پارهای دل صد پاره بصد پاره شود %~% گر تو یکبار بگوئی دل صد پاره من
# 9 هر کجا میکشیش بر اثرت می‌آید %~% سر نهاده است ترا این دل بیچاره من
# 10 من نه آنم که ز سودای تو دل بردارم %~% عقل افسون چه دمد بیهده درباره من
# 11 میبرد لعل لبت دم بدم از دست مرا %~% میشود ساقی من مانع نظاره من
# 12 تا کی از غنچه خاموش تو در هم باشیم %~% ای خوش آندم که بدشنام کنی چاره من
# 13 میخورم خون جگر دم بدم از دست غمت %~% کرده خو با غم تو این دل خونخواره من
# 14 دل من پا نکشد از در میخانه به پند %~% ناصحا دست بدار از دل می خوره من
# 15 سرنوشت دل من رندی و بی‌پروائیست %~% طمع زهد مدار از دل این کاره من
# 16 یارد حق چون نکنی شاعریت آید فیض %~% بار بیکار بکش ای دل بیکاره من
PageV1P0754
### || [genre: Gh]
# 1 یگره ز خانه مست برا ای نگار من %~% بگذر میان جمع و ردا در کنار من
# 2 تا در کنار چشم منی تازه و تری %~% مانا که آب میکشی ای گل ز خار من
# 3 در دام زلف پرشکن تست پای دل %~% گو غمزه دست رنجه مکن در شکار من
# 4 غنج و دلال و عشوه و ناز است کار تو %~% افتادگی و عجز و نیاز است من
# 5 از دیده‌ام رود برهت جویبار اشک %~% تو ننگری بناز سوی جویبار من
# 6 تا کی ز بزم وصل تو حرمان نصیب من %~% بر بی‌سعادتیست همانا مدار من
# 7 از فیض در میان نه اثر ماند و نه عین %~% یکدم در‌ آئی ار ز کرم در کنار من
PageV1P0755
### || [genre: Gh]
# 1 دلی داشتم رفت از دست من %~% کجا آید آن یار در شست من
# 2 نه بشناختم قدر والای دل %~% ربود از کفم طالع پست من
# 3 همه تار و پودم ز دل رسته بود %~% کنون رفت آن مایه هست من
# 4 دلی را که پرورده عقل بود %~% فکند ان هوای زبر دست من
# 5 ز دست هوا جام غفلت کشید %~% کی آید بهوش این سر مست من
# 6 گشادم ره طبع و بستم خرد %~% فغان از گشاد من و بست من
# 7 مگر حق گشاید دری فیض را %~% و گرنه چو می‌آید از دست من
PageV1P0756
### || [genre: Gh]
# 1 برون از چار و نه در چار و نه پیداست یار من %~% بهر یک رو کنم از شش جهت گردد دچار من
# 2 به پیدائی نهانست و بود در اولی آخر %~% بجمع بین اضدادش گره وا شد ز کار من
# 3 مرا در کارها مختار گردانید و پس بگرفت %~% بدست اختیار خود عنان اختیار من
# 4 دلم را گه گشاید گاه بندد راه آسایش %~% برای امتحان بندگی بر روزگار من
# 5 گهم نزدیک خود خواند گهم از نزد خود راند %~% نمیدانم چه میخواهد ز جان من نگار من
# 6 صبا در گردنت در رهگذارش ریز خاکمرا %~% بود روزی بگیرد دامنش دست غبار من
# 7 گهی باری نهد بر دوش جانم زین تن خاکی %~% گهی برگیرد از دوش تنم صد گونه بار من
# 8 گدازی می‌دهد در بوته محنت روانم را %~% بکن گوهر هرچه خواهد اوست یار غمگسار من
# 9 چه محنتها که از تعظیم یاران میکشد جانم %~% چه بودی گر نبودی در نظرها اعتبار من
# 10 بصورت دوستان جان بسیرت دشمن پنهان %~% نشد هرگز دمی یار وفاداری دچار من
# 11 نمیدانم خلاصی کی میسر میشود جانرا %~% کجا خواهد کشیدن عاقبت انجام کار من
# 12 خزان بگذشت عمر فیض سر تا سر بدان امید %~% که خواهد شد بهار عارضش روزی بهار من
PageV1P0757
### || [genre: Gh]
# 1 چه با من میکند یاران ببینید آن نگار من %~% بیکغمزه گرفت از من عنان اختیار من
# 2 را از من گرفت و صد گره افکند در کارم %~% چه خیل فتنه کارد بعد ازین بر روزگار من
# 3 همه شب اشگ میریزم ز سوز آتش شوقش %~% بود رحم آبدش روزی بچشم اشگبار من
# 4 ز چشمانم روان گردد سرشگ شادمانیها %~% گر آن سرو روان یکدم نشیند در کنار من
# 5 ز چشم مردمان نزدیک شد غایب شود از بس %~% گدازد دم بدم در فرقتش چشم نزار من
# 6 وفا از بیوفا کردم طمع بیهوده شد سعیم %~% نکردم هیچ کاری فیض کان آید بکار من
# 7 شد اوقاتم همه بیهوده صرف هیچ تا امروز %~% نمیدانم چه خواهد شد ازین پس روزگار من
PageV1P0758
### || [genre: Gh]
# 1 در کف پیاله دوش درآمد نگار من %~% کز عمر خویش بهره برد از بهار من
# 2 می‌داد و می‌گرفت و درآمد ببر مرا %~% شد ساعتی قرار دل بیقرار من
# 3 گفتا بطنز دین و دل و عقل و هوش کو %~% در کلبه تو چیست ز بهر نثار من
# 4 گفتم که جان نشاید در پایت افکنم %~% دل خود بر تو آمد و برد اختیار من
# 5 سر خود چکار آید و تن را چه اعتبار %~% از عقل و هوش لاف زدن هست عار من
# 6 عقلم توئی و هوش توئی جان و دل توئی %~% غیر از تو هیچ نیست مرا ای نگار من
# 7 غیر از تو کس ندارم و غیر از تو نیست کس %~% محصول عمر من توئی و کار و بار من
# 8 مستی ز تو خمار ز تو جام و باده تو %~% مستم تو کرده و توئی میگسار من
# 9 معذور دار واعظ و از من بدار دست %~% کز من گرفت ساقی من اختیار من
# 10 خون هزار زاهد خودبین خشک ریخت %~% تیغیست فیض این سخن آبدار من
PageV1P0759
### || [genre: Gh]
# 1 از دست من گرفت هوا اختیار من %~% خون جگر نهاد هوس در کنار من
# 2 بر من چو دست یافت گرفت و کشان کشان %~% هر جا که خواست بر دل من مهار من
# 3 گشتم بسی بکوه و بیابان و شهر و ده %~% اهل دلی نیافتم آید بکار من
# 4 اغیار بود آنکه مرا یار مینمود %~% هرگز نشد دوچار من آن یار پار من
# 5 یکبار هم گذر نفتادش باتفاق %~% بختی نمی شود بغلط هم دوچار من
# 6 یکره مرا بمهر و وفا وعده نکرد %~% در خوشدلی نزد نفسی روزگار من
# 7 بس کن دلا ز شکوه ره شکر پیش گیر %~% با من هر آنچه کرد نکو کرد یار من
# 8 میخواستم ز خلق نهان درد خویش را %~% فرمان نمیبرد مژه اشکبار من
# 9 من چون کنم چو می نتواند نهفت راز %~% آینه ایست فیض دل بی غبار من
PageV1P0760
### || [genre: Gh]
# 1 مهرت بجان بهار دل داغدار من %~% از مهر جان خزان نپذیرد بهار من
# 2 در آتش هوای تو خاکستری شدم %~% شاید که باد سوی تو آرد غبار من
# 3 می‌افکنم براه تو تا خاک ره شود %~% باشد قدم نهی بسر خاکسار من
# 4 گفتی مگوی قصه و اندوه خود بکس %~% خون شد ز غصه تو دل راز دار من
# 5 من چون نهان کنم که ز غم پرده می‌درد %~% خون جگر بزیر مژه اشکبار من
# 6 در روز حشر چون ز عمل جستجو کنند %~% گویم بآه رفت و فغان روزگار من
# 7 غم از دلم دمار بر آورد و آن نگار %~% ننشست ساعتی بکرم در کنار من
# 8 خاموش باش فیض ازینقصه دم مزن %~% نه کارتست شکوه ز خوبان نه کار من
PageV1P0761
### || [genre: Gh]
# 1 یک نگاه از تو و در باختن جان از من %~% یک اشارت ز تو و بردن فرمان از من
# 2 جان بکف منتظر عید لقایت تا کی %~% روی بنمای جمال از تو و قربان از من
# 3 سینه بهر هدف تیر غمت چاک زدم %~% ناوک غمزه ز تو هم دل و هم جان از من
# 4 بغمم گر تو شوی شاد و بمرگم خشنود %~% بخوشی خوردن غم دادن صد جان از من
# 5 همه شادی شوم ار شاد مرا میخواهی %~% ور غمین جور ز تو ناله و افغان از من
# 6 بوصالم چو دهی بار ز تو جلوه ناز %~% بفراق امر کنی خوی بهجران از من
# 7 هرچه خواهی تو ازو فیض همان میخواهد %~% هر چرا امر کنی بردن فرمان از من
PageV1P0762
### || [genre: Gh]
# 1 تیغ کشی گاه به آهنگ من %~% گاه شوی یک دل و یکرنگ من
# 2 جان کند از خرمی آهنگ تو %~% تیغ بکف چون کنی آهنگ من
# 3 این چه جمالست که تا جلوه کرد %~% برد ز سر هوش من و هنگ من
# 4 چشم تو از دیده من برد خواب %~% رنگ تو نگذاشت برخ رنگ من
# 5 در سرم افتاد چه سودای تو %~% کرد جنون غارت فرهنگ من
# 6 رهزن هفتاد و دو ملت شدم %~% زلف تو افتاد چو در چنگ من
# 7 در دو جهان چون تو نگنجی چسان %~% جا تو گرفتی بدل تنگ من
# 8 از تو بود شادی و اندوه دل %~% با تو بود آشتی و جنگ من
# 9 وسعت دل بگذرد از عرش و فرش %~% گر تو بگوئیم که دل تنگ من
# 10 عشق گرفته است عنان مرا %~% میکشدم سوی بت شنگ من
# 11 عیسی عشق ار نبود بر سرم %~% کی رود این لاشه خر لنگ من
# 12 فیض ترا آرزوی بسمل است %~% بسمله ار میکنی آهنگ من
PageV1P0763
### || [genre: Gh]
# 1 بیا بیا که نمانده است صبر در دل من %~% بیا بیا که نمانده است آب در گل من
# 2 هزار عقده مشگل مراست از تو بدل %~% بیا بیا بگشا عقده‌های مشگل من
# 3 ز فرقت تو جنون بر سر جنون آمد %~% بیا بیا بسرم ای تو عقل کامل من
# 4 برای وصل چو هاروت بودم و ماروت %~% کنون حضیض فراقست چاه بابل من
# 5 هلاهل غم هجران مرا بخواهد کشت %~% بشهد وصل مبدل کن این هلاهل من
# 6 بیا بیا که سرم میرود بباد فنا %~% ز روی لطف بنه پای رحم بر گل من
# 7 بیا بیا بزن اکسیر لطف بر مس دل %~% که تا شود زر مقبول قلب قابل من
# 8 اگر تو روی بمن آوری شوم مقبل %~% که هم مرا توئی اقبال و هم تو مقبل من
# 9 اگر دو کون شود حاصلم ز کشته عمر %~% فدای یکسر موی تو باد حاصل من
# 10 جراحت دگران میبرد ز دل راحت %~% جراحت تو بود عین راحت دل من
# 11 اگر ز قاتل خود کشته میشوند کسان %~% حیاه تازه بمن میرسد ز قاتل من
# 12 همیشه در دل من بود نقش باطل و حق %~% تو آمدی همه حق شد نماند باطل من
# 13 گل نشاط بزن بر سر دلم از عشق %~% مگر بکار در آید روان کاهل من
# 14 در اهتزاز در آور دل فسرده فیض %~% شراره بزن از نار شوق بر دل من
PageV1P0764
### || [genre: Gh]
# 1 ای دوای درد بی‌درمان من %~% مرهم داغ دل بریان من
# 2 ای که هم جانی و هم جانان من %~% ای که هم دینی و هم ایمان من
# 3 در غم تو بی‌سر و سامان شدم %~% هم سر من باش و هم سامان من
# 4 hز سر هر دو جهان برخواستم %~% تا تو هم این باشی و هم آن من
# 5 خان و مانم گو برو در راه تو %~% بس بود عشق تو خان و مان من
# 6 گنج مهر خود نهادی در دلم %~% کردی آباد این دل ویران من
# 7 محو کن بود و نبودم تاز فیض %~% آن تو ماند نماند آن من
PageV1P0765
### || [genre: Gh]
# 1 ای که هم دردی و هم درمان من %~% وی که هم جانی و هم جانان من
# 2 دردم از حد رفت درمانی فرست %~% ای دوای درد بی درمان من
# 3 تا بکی سوزد دلم در آتشت %~% رحمی آخر بر دل من جان من
# 4 آتش عشقت سراپایم گرفت %~% سوخت خشک و ترزخان و مان من
# 5 روز اول دین و دل دادم ز دست %~% تا چو آرد بر سر پایان من
# 6 راز خود هر چند پنهان داشتم %~% فاش کرد این دیده گریان من
# 7 یادگار از فیض در عالم بماند %~% قصه عشق من و جانان من
PageV1P0766
### || [genre: Gh]
# 1 باز آی جان من و جانان من %~% داغ عشقت تازه شد بر جان من
# 2 عشق شورانگیز عالم سوز باز %~% آتش اندازد بخان و مان من
# 3 غمزه شوخ بلای مست تو %~% شد دگر بر همزن سامان من
# 4 آن نگاه دلفریبت تازه کرد %~% در دل من درد بی‌درمان من
# 5 تیر مژگانت بلای دین و دل %~% کرد صد جا رخنه در ایمان من
# 6 آتش عشق رخت بالا گرفت %~% شعله زن شد در درون جان من
# 7 از می لعل لبت جامی بده %~% آب زن بر آتش سوزان من
# 8 یا بسوز از من بجز نقش خودت %~% وارهان این مرا از آن من
# 9 صد هزاران آفرین بر جان عشق %~% کو نهاد این داغها بر جان من
# 10 باقی آن آفرین بر جان فیض %~% گر نگوید این من یا آن من
PageV1P0767
### || [genre: Gh]
# 1 ایجان و ای جانان من رحمی بکن بر جان من %~% ای مرهم درمان من رحمی بکن بر جان من
# 2 هم مرهم و درمان من هم درد بی درمان من %~% هم این من هم آن من رحمی بکن بر جان من
# 3 جان و جهان جان من آرام جان جان من %~% فاش و نهان جان من رحمی بکن بر جان من
# 4 ای طاعت و عصیان من ای کفر و ای ایمان من %~% ای سود و ای خسران من رحمی بکن بر جان من
# 5 سامان خان و مان من بر همزن سامان من %~% آبادی ویران من رحمی بکن بر جان من
# 6 ای جنت و ریحان من ای دوزخ و نیران من %~% ایمالک و رضوان من رحمی بکن بر جان من
# 7 کردی وطن در جان من بگرفتی از من جان من %~% کردی مرا حیران من رحمی بکن بر جان من
# 8 گفتی که باشی زان من گیری بهایش جان من %~% ای گوهر ارزان من رحمی بکن بر جان من
# 9 گفتی که فیض است آن من گر او شود قربان من %~% او نیست در فرمان من رحمی بکن بر جان من
PageV1P0768
### || [genre: Gh]
# 1 ای عمر من ایجان من ای جان و ای جانان من %~% ای مرهم و درمان من ایجان و ای جانان من
# 2 هم شادی از تو غم ز تو زخم از تو و مرهم ز تو %~% جان بلاکش هم ز تو ای جان و ای جانان من
# 3 تا در دلم کردی وطن جان نوم آمد بتن %~% هم نو فدایت هم کهن ای جان و ای جانان من
# 4 گاهی ز وصل افروزیم گاهی ز هجران سوزیم %~% گاهی دری گه دوزیم ای جان و ای جانان من
# 5 چشمت به تیرم میزند زلفت اسیرم میکند %~% هجرت ز بیخم میکند ای جان و ای جانان من
# 6 با من جفا تا کی کنی ترک وفا تا کی کن %~% این کارها تا کی کنی ای جان و ای جانان من
# 7 یکبار هم مهر و وفا یکچند هم ترک جفا %~% گو کرده باشی یک خطا ای جان و ای جانان من
# 8 یکدم تو هم ای جان من شکر بیفشان ز آن دهن %~% تا فیض بگذارد سخن ای جان و ای جانان من
PageV1P0769
### || [genre: Gh]
# 1 شدم آتش از غم او که مگر دمی کنم جا %~% چو درون سنگ آتش بدل چو سنگ او من
# 2 پری خیالش آید ز سرم خرد رباید %~% بچه سان رهم ندانم ز خیال شنگ او من
# 3 نچنان نهنگ عشقش بدمم فرو کشیده %~% که خلاصیی توانم ز دم نهنگ او من
# 4 تن من چه خاک گردد همه گلستان برویم %~% که شوم ببوی او من که شوم برنگ او من
# 5 اگراو زند به تیرم و گر او زند بسنگم %~% نرم ز پیش تیرش نجهنم ز سنگ او من
# 6 بجفاش صلح کردم ببلاش دل نهارم %~% نکشم ز کوی او پا نرهم ز چنگ او من
# 7 همه اوست خیر و خوبی همه من نیاز و زاری %~% همه عز و فخر من او همه ننگ و عار او من
# 8 دل و دین عمر دادم بهواش فیض و رفتم %~% نگرفته هیچ کامی ز دهان تنگ او من
PageV1P0770
### || [genre: Gh]
# 1 بر در تو من رو بخاک عجز ناله میکنم کای اله من %~% جرم کرده‌ام ظلم کرده‌ام پرده بپوش بر گناه من
# 2 سربر آستان روبراستان کای مقربان روزبازخواست %~% یارئی کنید در شفاعتم نزد حضرت قبله‌گاه من
# 3 گریه میکنم شسته تا شود ز آب دیده‌ام نامه گنه %~% آه میکشم تا کند سیه هرچه کرده‌ام دود آه من
# 4 صبح تا بشام میکنم گنه توبه گر بود سال یا بمه %~% جرم بیحدم محو کی کند توبه کم گاه گاه من
# 5 آمدم بتو از ره نیاز عاجزانه من شاید از کرم %~% رحم آوری بر من و کشی خط مغفرت بر گناه من
# 6 پای تا بسر گشته‌ام امید تا شنیده‌ام آنکه گفته %~% کی گذارمش تا شود هلاک آنکه آید او در پناه من
# 7 روبراه تو کرده‌ام کنون جای ده مرا تو بخویشتن %~% گفته که جانزد خود دهم هر که او کند روبراه من
# 8 کی‌توان‌بخود‌آمدن برت یارئی بکن دست من بگیر %~% باش هادیم گام‌گام ره نور خویش کن شمع راه من
# 9 عمر شد تبه نامه شدسیه شدبدی زحد معترف‌شدم %~% غیر اعتراف نیست شافعی تا شود برت عذرخواه من
# 10 دشمن ار کند قصدجان من‌سوی درگهت آورم پناه %~% گر تو رانیم از درت کجاست مأمنی شود تا پناه من
# 11 از جوار تو من کجاروم یا ز قید تو من چسان رهم %~% کو در دگر کو ره گذر ای پناه من ای اله من
# 12 با زبان حال وز ره مقال میکنم سؤال از درت نوال %~% من نیازمند تو نیاز جو من گدا و تو پادشاه من
# 13 مال من توئی جاه من توئی دنییم توئی عقبیم توئی %~% ای فدای تو هر دو کون من وز برای تو مال و جاه من
# 14  فیض اگربود غرقه درگنه دست‌گیردش مهر این دوشه %~% مصطفی نبی مرتضی علی مهر این دو بس زاد راه من
PageV1P0771
### || [genre: Gh]
# 1 گرد جهان گردیده من چون روی تو نادیده من %~% ز آنروز اسباب جهان جز عشق تو نگزیده من
# 2 از پرتو نور رخت تابی فتاده در دلم %~% کز هستیش چون کوه طور بر خویشتن لرزیده من
# 3 آیا چه مستیها کنم آندم که برگیری نقاب %~% چون بیخود و آشفته‌ام روی ترا نادیده من
# 4 از حسن پیداگشت عشق از عشق پیداگشت حسن %~% از حسن اگر نازیده تو از عشق هم نازیده من
# 5 از بهر آن گاهی مگر روزی ز من گیری خبر %~% شبها بسی در کوی تو در خاک و خون غلطیده من
# 6 تا بو که تو یادم کنی گوشی بفریادم کنی %~% بر آستانت روز و شب زاریده و نالیده من
# 7 از دیده‌ام خون شد روان آهم گذشت از آسمان %~% با من همان هستی چنان چیزی چنین نشنیده من
# 8 خاک رهت با من نما تا سازم آن را توتیا %~% بهر تماشای رخت روشن کنم زان دیده من
# 9 مهرت بجان فیض جا کرده است در روز ازل %~% تا بوده مهر و بوده جان مهرت بجان ورزیده من
PageV1P0772
### || [genre: Gh]
# 1 بیا ساقی بده آن آب گلگون %~% که دل تنگ آمد از اوضاع گردون
# 2 خرد را از سرای سر بدر کن %~% بر افکن پرده از اسرار مکنون
# 3 بگوش جان صلای عشق در ده %~% رسوم عاقلان را کن دگرگون
# 4 بکنج درد و غم تا کی نشینم %~% شکیبائی شد از اندازه بیرون
# 5 ببا تا آه آتشناک از دل %~% روان سازیم سوی چرخ گردون
# 6 فلک را سقف بشکافیم شاید %~% رویم از تنگنای دهر بیرون
# 7 دل و جانرا نثار دوست سازیم %~% که غیر دوست افسانه است و افسون
# 8 رقم کن بر دل و بر جانت ای فیض %~% برات سرخ روئی ز اشگ گلگون
PageV1P0773
### || [genre: Gh]
# 1 غم پنهان سمر شد چون کنم چون %~% محبت پرده در شد چون کنم چون
# 2 بگردابی فرو شد پای دل را %~% که آب از سر بدر شد چون کنم چون
# 3 خوش آنروزی که دل در دست من بود %~% دل از دستم بدر شد چون کنم چون
# 4 بجنبانید تا زنجیر زلفش %~% جنونم بیشتر شد چون کنم چون
# 5 ندارد در دلش تاثیر فریاد %~% فغانم بی اثر شد چون کنم چون
# 6 چسان امید بهبودی توان داشت %~% که کار از بدبتر شد چون کنم چون
# 7 فتاده بر در دلها بلی فیض %~% گدای در بدر شد چون کنم چون
PageV1P0774
### || [genre: Gh]
# 1 غم عشقت فزون شد چون کنم چون %~% شکیب از حد برون شد چون کنم چون
# 2 مرا بی جرمی از خود دور کردی %~% دلم زینغصه خون شد چون کنم چون
# 3 بکام اژدهای غم فتادم %~% نمیدانم که چون شد چون کنم چون
# 4 دلی کان با وصالت داشت آرام %~% کنون در هجر خون شد چون کنم چون
# 5 ز عشقت ای پری دیوانه گشتم %~% سراپایم جنون شد چون کنم چون
# 6 بگرداب بلائی مبتلایم %~% که نتوان زان برون شد چون کنم چون
# 7 بلای عشق و بی تابی و مستی %~% جنون من فنون شد چون کنم چون
# 8 دلم در زلف بی‌آرام جا کرد %~% سکونم بیسکون شد چون کنم چون
# 9 نمیگنجد دگر در سینه فیض %~% غمش از حد برون شد چون کنم چون
PageV1P0775
### || [genre: Gh]
# 1 میزنم بر صف اغیار جنونست جنون %~% میدرم پرده پندار جنونست جنون
# 2 دل من تنگ شد از دیدن و پنهان کردن %~% میدرم پرده اسرار جنونست جنون
# 3 هر حدیثی که بدل عشق نهان میگوید %~% همه را میکنم اظهار جنونست جنون
# 4 قدح باده ز میخانه برون می‌آرم %~% میکشم بر سر بازار جنونست جنون
# 5 چون شدم عاشق و دیوانه چسان صبر کنم %~% میدرم جامه بیکبار جنونست جنون
# 6 چند جان محنت دوری کشد و دل سوزد %~% میروم تا بر دلدار جنونست جنون
# 7  فیض انواع جنان داری و پنهان داری %~% سحر کردی تو در این کار جنونست جنون
PageV1P0776
### || [genre: Gh]
# 1 چه شد گر کفر زلفت شد بلای دین %~% پریشانی گهی بر هم زند آئین
# 2 ز هر موئی هزاران دل فرو ریزد %~% به جنبانی خدا را طره مشگین
# 3 پریشانست در سودای آن بس دل %~% دلم سهلست اگر زان زلف شد غمگین
# 4 بگردن پیچم آن طره یا بازو %~% اسیر و بنده‌ام گر آن کنی ور این
# 5 بود دلها از آن آشفته و در تاب %~% تو خواه آشفته سازش خواه کن پرچین
# 6 به بویش کی رسد مشگ ختن حاشا %~% ز عطرش وام می‌گیرد خطا و چین
# 7 شب یلداست خورشیدی در آن پنهان %~% ز هر چینش نماید ماه با پروین
# 8 نمی‌یارم سخن از طول آن گفتن %~% که طول آن گذشت از چین و از ماچین
# 9 نهایت چون ندارد وصف زلف تو %~% درین سودا سخن را فیض کن سرچین
PageV1P0777
### || [genre: Gh]
# 1 یکدمک پیش ما بیا بنشین %~% تا بچندت جفا بود آئین
# 2 از غمت عاشقان دل شده را %~% آه جانسوز و اشگ خونین بین
# 3 شاید ار رحم در دلت باشد %~% کندت درد نالهای حزین
# 4 بنشین یک دم آتشی بنشان %~% بنشان آتشی دمی بنشین
# 5 پرسشی گر کنی غریبی را %~% کم نگردد ترا بدان تمکین
# 6 یکدمک یکدمک چه خواهد شد %~% جان من جان من بپرس و به بین
# 7 زار و بیچاره در غمت چه کند %~% بیدل و بیکسی غمین و حزین
# 8 کس شنیده است اینچنین ستمی %~% یا کسی دیده است یار چنین
# 9 دشمن ار بیندم بگرید خون %~% آه ازین دوستان دل سنگین
# 10 بی‌رخت گر بر آورم نفسی %~% آتش افتد در آسمان و زمین
# 11 سردهم گر بکام دل آهی %~% دود آهم رسد به علیین
# 12 جگر از راه دیده پی در پی %~% می‌کند دست و دامنم رنگین
# 13 تا بنزد خودم بخوان بنواز %~% یا سرم را ببر بخنجر کین
# 14  فیض از عشق اگر نداری دست %~% بردت عشق تا بهشت برین
PageV1P0778
### || [genre: Gh]
# 1 ای فتنها انگیخته آخر چه آشوبست این %~% ای خون عالم ریخته آخر چه آشوبست این
# 2 از زلف شور انگیخته بر ماه عنبر بیخته %~% دلها در او آویخته آخر چه آشوبست این
# 3 از چشم سحر انگیخته مژگان بزهر آمیخته %~% خون خلایق ریخته آخر چه آشوبست این
# 4 از لعل شکر ریخته جان در شکر آمیخته %~% شور از جهان انگیخته آخر چه آشوبست این
# 5 از لطف قهر انگیخته با قهر لطف آمیخته %~% وین هر دو درهم ریخته آخر چه آشوبست این
# 6 از عشق شور انگیخته با جان فیض آمیخته %~% زو این جواهر ریخته آخر چه آشوبست این
PageV1P0779
### || [genre: Gh]
# 1 شور دریای حقایق ز آب چشم ما ببین %~% در و لعل خون دل درقعر این دریا به بین
# 2 دیده دریا سینه صحرا کرده‌ام از فیض عشق %~% سوی من افکن نظر دریا ببین صحرا ببین
# 3 شورش دریا نه بینی تا نظر بر گل کنی %~% روی در صحرای دل کن شورش صحرا به‌بین
# 4 ایکه میخواهی بدانی شور مجنون از کجاست %~% جانب حی رو نمکدان لب لیلا ببین
# 5 عشق اگر پیدا شود معشوق سازد رو نهان %~% عشق را پنهان بود زو حسن را پیدا به‌بین
# 6 ای که می‌خواهی بهشت عدن در دنیا به نقد %~% عاشقی کن خویشتن را جنت‌الماوا به‌بین
# 7 گر تو میخواهی که واقف گردی از اسرار غیب %~% لوح دل را صیقلی کن پس عجایبها به‌بین
# 8 گر تو خواهی معنی ایمان به بینی عشق ورز %~% یا بیا سیمای ایمان بر جبین ما به‌بین
# 9 سالها خون خورده‌ام تا دین بدست آورده‌ام %~% از فروغ نور دینم سر ما اوحی به‌بین
# 10 چشم دل بگشا و بنگر سوی آیات خدا %~% شرکها در پیروی ملت آبا به‌بین
# 11 سر معراج نبی خواهی که بینی آشکار %~% صورت صوه علی در لیله الاسری به‌بین
# 12 فیض روح القدس اگر خواهی بیابی در سخن %~% شعر فیض از بر بخوان خورشید در شبها به‌بین
PageV1P0780
### || [genre: Gh]
# 1 ای بت خوش لقا بیا چشم نزار من به بین %~% کلبه من دمی درا ناله زار من به بین
# 2 خون چکدم ز دیدها بر رخ زرد جا بجا %~% سوی من آ بعزم سیر نقش و نگار من به بین
# 3 شد همگی ز غصه خون از ره دیده شد برون %~% غرقه بخون دل شدم جیب و کنار من به بین
# 4 عشق ز دیده برد خواب از دل و جان گرفت تاب %~% در جگرم نماند آب رونق کار من به بین
# 5 داغ غم تو می‌برم بر سر تربتم بیا %~% شعله داغ غم نگر شمع مرا ز من به بین
# 6  فیض چو شکوه میکند با دل او چه کرده %~% آینه کن ز کار خود صورت کار من به بین
# 7 هیچ وفا نمی‌کند غیر جفا نمی‌کند %~% روی بما نمی‌کند لطف نگار من به بین
PageV1P0781
### || [genre: Gh]
# 1 سوی ما آکه نباشد سفری بهتر از ین %~% روی ما بین که نباشد نظری بهتر از ین
# 2 طاعت ما کن و اخلاص بدست آور و صدق %~% سوی ما نیست ترا راهبری بهتر از ین
# 3 دل بنه بر غم ما نیست چو ما دلداری %~% سر بنه بر در ما نیست سری بهتر از ین
# 4 بگذر از هرچه بجز ماودرا در ره ما %~% اهل همت نشناسد گذری بهتر از ین
# 5 کوش تا صاحب اسرار معارف گردی %~% شجر عمر ندارد ثمری بهتر از ین
# 6 بگذر از صوره هر چیز و بمعنی بنگر %~% نبود صاحب دلرا نظری بهتر از ین
# 7 در توحید ز اصداف معانی بکف آر %~% نیست در بحر حقایق گهری بهتر از ین
# 8 ثمر وصل بچین از شجر عشق که نیست %~% ثمری بهتر از آن و شجری بهتر از ین
# 9 روی معشوق هم از دیده معشوق به بین %~% بهر دیدار نباشد نظری بهتر از ین
# 10 چون بلا روی نهد تیر دعائی بکف آر %~% نبود تیر قضا را سپری بهتر از ین
# 11 با جفا جوی وفا کن که ز جورش برهی %~% بهر بد خوی نباشد حجری بهتر از ین
# 12 سخن فیض بر مستمعان شیرین است %~% صاحب ذوق ندارد شکری بهتر از ین
PageV1P0782
### || [genre: Gh]
# 1 بنشین سرو روانم بنشین %~% بنشین راحت جانم بنشین
# 2 بنشین مونس دیرینه من %~% بنشین تازه جوانم بنشین
# 3 بنشین مایه آشفتگیم %~% بنشین امن و امانم بنشین
# 4 بنشین کفر من و ایمانم %~% بنشین نار و جنانم بنشین
# 5 بنشین مکسب و سودا گریم %~% بنشین سود و زیانم بنشین
# 6 بنشین حاصل و محصول دلم %~% بنشین جان و جهانم بنشین
# 7 دل ز من بردی و جان میخواهی %~% ای بقربان تو جانم بنشین
# 8 ای تو در جان و دلم جا کرده %~% وی تو عمر گذرانم بنشین
# 9 بنشین تا بخود آید دل فیض %~% تا که جان بر تو فشانم بنشین
PageV1P0783
### || [genre: Gh]
# 1 از سر وحدت دم زدم هذا جنون العاشقین %~% کونین را برهم زدن هذا جنون العاشقین
# 2 بر طره پر خم زدم بر حرف لا و لم زدم %~% شادی کنان بر غم زدم هذا جنون العاشقین
# 3 بر شور و بر غوغا زدم بر لا و بر الا زدم %~% برجا و بر بیجا زدم هذا جنون العاشقین
# 4 از عشق سرمست‌ آمدم وز نیست در هست آمدم %~% در رفعت او پست آمدم هذا جنون العاشقین
# 5 گشتم زعشق دوست‌مست‌شستم‌زغیردوست دست %~% تا رو نماید هر چه هست هذا جنون العاشقین
# 6 آتش زدم افلاک را بر باد دادم خاک را %~% شستم دل غمناک را هذا جنون العاشقین
# 7 سرگشته کوئی شدم آشفته موئی شدم %~% حیران مه روی شدم هذا جنون العاشقین
# 8 در عشق گشتم بیقرار زنجیر من شد زلف یار %~% چشم خرد از من مدار هذا جنون العاشقین
# 9 در من نگیرد پند کس سوزم نصیحت را چو خس %~% پندم جمال یار بس هذا جنون العاشقین
# 10 آتش زدم من پند را وین خشک خام چند را %~% پختم دل خرسند را هذا جنون العاشقین
# 11 از خود بریدم پند را بگسستم این پیوند را %~% بشکستم این الوند را هذا جنون العاشقین
# 12 از نام در ننگ آمدم وز صلح در جنگ آمدم %~% از عاقلی تنگ آمدم هذا جنون العاشقین
# 13 نی ننگ میدانم نه عار دست از من بیدل بدار %~% یکدم مرا با من گذار هذا جنون العاشقین
# 14 آتش زدم در جان و تن وز خود فکندم ما و من %~% بر هم زدم این انجمن هذا جنون العاشقین
# 15 ای آنکه در عقلی گرو درفیض و در شعرش مکاو %~% از شرو شورم دور شو هذا جنون العاشقین
PageV1P0784
### || [genre: Gh]
# 1 از وفا نام شنیدیم همینست همین %~% زان نشان بس طلبیدیم همین است همین
# 2 غیر معشوق حقیقی که وفا شیوه اوست %~% یک وفادار ندیدیم همین است همین
# 3 دیده هرچند گشودیم در اطراف جهان %~% جز خدا هیچ ندیدیم همین است همین
# 4 یا ز آنست که او در دل ما جا دارد %~% همه جا هرزه دویدیم همین است همین
# 5 غیر معشوق ازل نیست دگر معشوقی %~% حسن خوبان همه دیدیم همین است همین
# 6 ثمر هر شجری اوست همانست همان %~% ما بهر باغ چریدیم همین است همین
# 7 اینکه گفتند بجز عشق رهی نیست بحق %~% ما بدین حرف رسیدیم همین است همین
# 8 نیست در میکده دهر بجز باده عشق %~% می هر نشاه چشیدیم همین است همین
# 9 سیر هر طایفه کردیم بغیر از عشاق %~% مردم راست ندیدیم همین است همین
# 10 سر بسر کوچه و بازار جهان گردیدیم %~% جز غم او نخریدیم همین است همین
# 11 همه چیزی بنظر آمد از اسباب جهان %~% جز قناعت نگزیدیم همین است همین
# 12 گوش هر چند بهر سوی نهادیم چو فیض %~% جز حدیثش نشنیدیم همین است همین
PageV1P0785
### || [genre: Gh]
# 1 جانب دوست میکشد عشق مرا که همچنین %~% جذبه اوست سوی او راهنما که همچنین
# 2 هر که ز قبله پرسدم روی کنم بروی دوست %~% سوی جمال او شوم قبله نما که همچنین
# 3 از تو بپرسد ار کسی قبله عاشقان کجاست %~% جانب کوی یار من ره بنما که همچنین
# 4 قبله زاهدان هوا قبله عاشقان خدا %~% حق خدا که همچنین حق خدا که همچنین
# 5 هر که بگویدم چسان محرم او توان شدن %~% بگذرم از هوس کنم ترک هوا که همچنین
# 6 هر که ز عشق پرسدم باده کشم ز جام دوست %~% بی سر و پا برون روم مست لقا که همچنین
# 7 هر که ز دوست پرسدم محو شوم ز خویشتن %~% از من و از ما برون روم بی من و ما که همچنین
# 8 سالکی ار بپرسدت بنده بحق چسان رسد %~% بر سر خویشتن بنه فیض تو پا که همچنین
# 9 گوید اگر کسی چسان زیست کنند راستان %~% بگذر از اهل صومعه میکده آ که همچنین
PageV1P0786
### || [genre: Gh]
# 1 سوختم از جفات من حق وفا که همچنین %~% ز آتش دل گداخت تن جان شما که همچنین
# 2 هر که بپرسدت چسان روز شود شب کسان %~% پرده ز چهره برفکن رو بگشا که همچنین
# 3 گویم اگر چسان فتد نور بعالم از رخی %~% خور منما که همچنان رخ بنما که همچنین
# 4 دم ز قیامت ارزنم قامت خود بمن نما %~% فتنه چگونه میشود خیز بیا که همچنین
# 5 گویم اگر چسان روز جان ز تن از برم برون %~% جان بتن آیدم چسان در برم آ که همچنین
# 6 حرف شکر اگر رود خنده بزیر لب بیار %~% ور ز گهر سخن رود لب بگشا که همچنین
# 7 راه سروش بسته شد ناطقه را دهان ببند %~% کس برسد دگر تو فیض باز سرا که همچنین
PageV1P0787
### || [genre: Gh]
# 1 ای صبا با یار سنگین دل بگو %~% چون رسانیدی سلام من بگو
# 2 مستحقم من زکوه حسن را %~% لن تنالوا البر حتی تنفقو
# 3 من اگر هرگز نیایم بر درت %~% تو نگوئی که گدائی بود کو
# 4 گر بمیرم در غم عشق تو من %~% تو نخواهی کردم آخر جستجو
# 5 کو مروت کو وفا کو مرحمت %~% حق خدمتها چه شد انصاف کو
# 6 بر سر راهت فتم وز خود روم %~% تو نگوئی کوست این با خاک کو
# 7 من گرفتم نیستت مهر و وفا %~% باری از روی جفا حرفی بگو
# 8 گر سلاممرا نمیگوئی علیک %~% در جواب بنده دشنامی بگو
# 9 در دل من چاکها کردی بعمد %~% وز خطا هرگز نکردی یک رفو
# 10 پرسشی هرگز نکردی بنده را %~% در قفاهم بگذریم از رو برو
# 11 آهن سردی مکوب ای فیض رو %~% زینسخن بگذر رها کن گفتگو
# 12 آرزوی من بود این بعد از این %~% گر نباشد بعد از اینم آرزو
PageV1P0788
### || [genre: Gh]
# 1 ای که دانی سر ما را مو بمو %~% شمه احوال ما با ما بگو
# 2 چیستیم و از چه و بهر چه‌ایم %~% کیست نحن کیست کنت کیست هو
# 3 بحرهای راز پنهان کرده %~% درطلب افکنده ما را جو بجو
# 4 هرچه میگوئیم پنهان ما بما %~% بیش میدانیش پیدا مو بمو
# 5 آگهی ز احوال تنها تا بتا %~% واقفی ز اسرار جانها تو بتو
# 6 ماهیان بحر تو جانهای ما %~% بحر جویان جابجا و جوبجو
# 7 ما شده جویای تو از هر طرف %~% تو نشسته در برابر روبرو
# 8 روی تو دایم بسوی ما و ما %~% در طلب حیران و جویان سو بسو
# 9 با دل ما در تکلم روز و شب %~% در سراغت میدود دل کو بکو
# 10 در همه جا هستی و جائی نه %~% سر برآریم از تو و گوئیم کو
# 11 عطر بوی تو گرفته عالمی %~% بیخود آن گشته ما نشنیده بو
# 12 غمزهای مست پنهان میرسد %~% سوی جان ز آن چشم جادو موبمو
# 13 جان ما افتان و خیزان می‌دود %~% دست و پا گم کرده بهر جستجو
# 14 از حضورت دل اگر آگه شدی %~% خویش را از خویش کردی رفت و رو
# 15 با دل من در عتابی دم بدم %~% عذر ما را لیک دانی مو بمو
# 16 عذر تقصیرات ما در کار تو %~% توبه از ما دانی ای نعم العفو
# 17 هرچه از ما پرده خود میدریم %~% میکند خیاط عفو تو رفو
# 18 دم بدم آلوده عصیان شویم %~% ابتلای تو کندمان شست و شو
# 19  فیض جان ده در رهش تسلیم شو %~% لن تنالوا البر حتی تنفقو
# 20 گفت و گو بسیار شد خامش شویم %~% تا کند دلدار با ما گفتگو
PageV1P0789
### || [genre: Gh]
# 1 پیک صبا ز کوی او آمد و داد بوی او %~% گفت که ها بگیر هی‌ آیت رحمتی ز هو
# 2 از دم روح پرورش یافت حیات جان من %~% چون نفس مسیح کان یافت وفات را رفو
# 3 شد دم عنبرین او عطر مشام جان و دل %~% بود پیام دلبرش روح فزا و مشکبو
# 4 نامه از حبیب داشت نسخه از طبیب داشت %~% شد دل خسته را دوا رخنه سینه را رفو
# 5 گشت معطر از دمش مغز دماغ سر بسر %~% چون دم ویس از یمن داد بمن نشان هو
# 6 دل ز سواد خط او سرمه کشید بی غبار %~% جان ز شراب معنیش باده کشید بی سبو
# 7 معنی نامه عکس رو لیک عیان بزیر خط %~% صنعت خانه عکس خط آینه به پیش رو
# 8 داده نشان الفتی هر الفیش یک بیک %~% کرده بیان وحدتی هر رقمیش مو بمو
# 9 شهد گرفته در دهان نقطه بنقطه تا بتا %~% مهر نهفته در بیان نکته بنکته تو بتو
# 10 گشته درون سینه‌ام نخل امید جا بجا %~% کرده روان زهر سخن آب حیاه جو بجو
# 11 داده ز موی او نشان صوره آن بحسن خط %~% کرده ز حسن او بیان معنی آن بچند رو
# 12 گشته بخویش رهنما داده نشان ما بما %~% کرده بیان رازها حرف بحرف مو بمو
# 13 دل ز صبا شگفته شد بیشتر از پیام او %~% داد پیام چون بدل گشت حیات دل دو تو
# 14 وی خوشی چو میوزد زخم زیاده میشود %~% طرفه که زخم جان فیض یافت ز بوی او رفو
# 15 راه خداست مستقیم نور هداست مستبین %~% بار کشیم و ره رویم ترک کنیم گفتگو
PageV1P0790
### || [genre: Gh]
# 1 دل ز پی جست و جو در بدرو کو بکو %~% همره او دلبرش میبردش سو بسو
# 2 در بدر و کو بکو میرود و میدود %~% در طلب یار و بار نزد وی و رو برو
# 3 در تن و در جان ما معنی ایمان ما %~% عاید او رک برک شاهد او مو بمو
# 4 چشمه حسنش روان بر رخ مه طلعتان %~% آب دهد مو بمو جای بجا جو بجو
# 5 زندگی جان و تن با دل تو در سخن %~% بازی غفلت مخور هرزه مپو سو بسو
# 6 دیده من دیده و عقل نه بشنیده است %~% سوختم از فرقتش دوست بمن روبرو
# 7 بر دلم از داغها مشعله‌ها جا بجا %~% بر رخم از خون دل اشک روان جو بجو
# 8 آنکه تن خویش را در ره حق کهنه کرد %~% میرسدش فیض حق دم بدم و تو بتو
# 9 هست در اشعار فیض شرح دل زار فیض %~% هر غزلی تا بتا در غم او تو بتو
PageV1P0791
### || [genre: Gh]
# 1 گر برفت اندر غمت دل گو برو %~% جان اگر هم شد فدایت گو بشو
# 2 حسن تو ای جان من پاینده باد %~% هرچه جز تو گو بقربان تو شو
# 3 من طمع از خود بریدم آن زمان %~% که بعشقت جان و دل کردم گرو
# 4 هر دمی جانی فدا سازم ترا %~% در هماندم بخشی از سر جان نو
# 5 جان نو بخشد جمالت نو مرا %~% کهنه را گوید جلالت که برو
# 6 هر دمم عیدی و قربان نویست %~% خلعتی نو روز نو روزی نو
# 7 دوست میخواند ترا ای فیض هان %~% در ره او پای از سر کن بدو
PageV1P0792
### || [genre: Gh]
# 1 زهر هجران میچشم از من چنین میخواهد او %~% جور دوری میکشم از من چنین میخواهد او
# 2 دیگرانرا او ز لطف خویش دارد بهره‌ور %~% من بقهرش دلخوشم از من چنین میخواهد او
# 3 شهد لطفی گاه پنهان میکند در زهر قهر %~% لطف پنهان میچشم از من چنین میخواهد او
# 4 دور از آن گل از رقیبان در دلستم خارها %~% جور دونان میکشم از من چنین میخواهد او
# 5 خویش را سوزم برای او فروزم شمع جان %~% پای تا سر آتشم از من چنین میخواهد او
# 6 بارها بگداخت جانم را برای امتحان %~% پاک و صاف و بیغشم از من چنین میخواهد او
# 7 طالب علمم ولیکن نه چو اهل مدرسه %~% با هوا در چالشم از من چنین میخواهد او
# 8 میکنم حق را عبادت خشک لیکن نیستم %~% عابد صوفی وشم از من چنین میخواهد او
# 9 هرکسی را از مئی سر خوش شود من همچو فیض %~% از می او سرخوشم از من چنین میخواهد او
PageV1P0793
### || [genre: Gh]
# 1 گه سوی طاعت روم گه سوی عصیان او %~% مظهر لطفم من و مظهر غفران او
# 2 گاه مرا لطف او بر در طاعت برد %~% گه کشدم دست قهر جانب عصیان او
# 3 در گنهم گاه عفو سوی جنان آورد %~% گه بردم منتقم جانب نیران او
# 4 گاه جمالش مرا بر سر شکر آورد %~% گاه جمالم برد بر در کفران او
# 5 جرم من و حلم او هر دو زحد درگذشت %~% تا چکند عاقبت این من و آن او
# 6 هستی او از قدم هستی ما از عدم %~% باقی و پاینده او ما همه قربان او
# 7 تا برد و بازدش گیرد و اندازدش %~% گوی دلم میتپد در خم چوگان او
# 8 حلقه بگوش ویم رفته ز هوش ویم %~% گوش مرا میسزد نغمه الحان او
# 9 میکشدم امر او جانب این گفتگو %~%  فیض ز جان و ز دل هست بفرمان او
PageV1P0794
### || [genre: Gh]
# 1 ساقی از آنجهان بده باده جان سبو سبو %~% تا بکشم بکام دل قوت روان سبو سبو
# 2 باده جان روان کن از چشمه سلسبیل حق %~% تا بکشد بدوش جان هرکس از آن سبو سبو
# 3 در تن از این جهان روان نیست بده شراب جان %~% تا بگلوی ریزمش آب روان سبو سبو
# 4 سوی من آی ای حبیب ساقی باقی طبیب %~% تا بکشم از آن لبان شربت جان سبو سبو
# 5 گاه ز چشم مست تو باده کشم قدح قدح %~% گاه از آن لب و دهان قوت روان سبو سبو
# 6 نیست پیاله در خورم می ز قدح نمیخورم %~% پای خمم ببر بده باده از آن سبو سبو
# 7 نی غلطم که بعد ازین خم ده و آشکار ده %~% بنده نمی‌کشم دگر باده نهان سبو سبو
# 8 حال دلم ببین که چون گشته ز فرقتت زبون %~% از جگرم ز دیده خون کرده روان سبو سبو
# 9 در غمت آنقدر گریست فیض کز آب دیده‌اش %~% ریخت هر آتشین دلی بر دل از آن سبو سبو
PageV1P0795
### || [genre: Gh]
# 1 خورشید ذره‌ایست ز نور جمال تو %~% افلاک قطره‌ایست ز بحر نوال تو
# 2 لذات هر دو کون ز جودت نشانه %~% ایجاد شمه‌ایست ز حسن نعال تو
# 3 آفاق پرتویست ز اشراق کبریا %~% غیب و شهادت آیت نور و ظلال تو
# 4 آدم نمونه‌ایست ز مجموع خلق و امر %~% خاتم نگین خاتم جاه و جلال تو
# 5 جنت اشارتیست ز قرب و کرامتت %~% دوزخ کنایتیست ز بعد و نکال تو
# 6 هر جا غمی و محنت و دردیست سربسر %~% یکسطوتست از سطوات جلال تو
# 7 حلمست نکته ز شکوه خدائیت %~% علمست نقطه ز کتاب کمال تو
# 8 هرجاست بینش و شنوائی و دانشی %~% یکشمه ز آگهی بیمثال تو
# 9 حسن بتان و غمزه خوبان دلفریب %~% یک لمعاست از لمعات جمال تو
# 10 چندین هزار عالم و آدم که هست نیست %~% جزموجه ز بحر عدیم المثال تو
# 11 جائی نگنجی از عظمت جز سرای دل %~% شاد آن دل وسیع که باشد محال تو
# 12 عاشق بنقد غرقه بحر شهود وصل %~% عارف در انتظار ندای تعال تو
# 13 مستغرق شهودم و جویای آن شهود %~% محروم گردم ارز حجاب خیال تو
# 14 در من زن آتشی که بسوزد مرا ز من %~% شاید که فیض فیض برد از وصال تو
PageV1P0796
### || [genre: Gh]
# 1 ای خدا شرمنده‌ام از کثرت احسان تو %~% شرم بر شرمم فزاید چون کنم عصیان تو
# 2 گر ببخشائی گناهان مرا از فضل خود %~% آب گردم از خجالت بر در غفران تو
# 3 ور حساب من کنی ای وای من ای وای من %~% کی تن و جان من آرد طاقت نیران تو
# 4 گاه گویم شاید این ذره نیاید در حساب %~% چون کنم با ذره دارد کار در استان تو
# 5 هرچه هستم از توام بهر توام ای بی‌نیاز %~% مظهر قهر توام یا مظهر غفران تو
# 6 هرچه دارم از تو دارم خود چه دارم هیچ هیچ %~% نسیتم من جز بدی مستغرق احسان تو
# 7  فیض را حد ثنایت نیست معذورش بدار %~% کیست او یا چیست او تا دم زند در شان تو
# 8 کی توان از عهده شکر تو بیرون آمدن %~% شکر نعمت نعمتی دیگر بود از خوان تو
PageV1P0797
### || [genre: Gh]
# 1 خاهم که خاک راه شوم زیر پای تو %~% تا ذره ذره‌ام همه گیرد هوای تو
# 2 آیم چو گرد بر سر راه تو اوفتم %~% شاید که بوسه بربایم ز پای تو
# 3 جان در رهت فدا کنم و منتت کشم %~% ای صد هزار جان گرامی فدای تو
# 4 جان صد هزار کاش بود هر دمی مرا %~% تا جمله را نثار کنم از برای تو
# 5 خوش آندمی که سوی من آئی ز روی لطف %~% تا جان ز من طلب کنی و من لقای تو
# 6 یابم حیات تازه بهر جان فشاندنی %~% گر صد هزار بار بمیرم برای تو
# 7 در تو کسی بحسن و ملاحت کجا رسد %~% تو پادشاه حسنی و خوبان گدای تو
# 8 تو همچو آقتابی و من همچو سایه‌ام %~% آیم بهر کجا که روی در قفای تو
# 9 هستم برای تو و تو هستی برای خود %~% هستی تو خود برای خود و من برای تو
# 10 هرچند لطف بیش کنی تشنه‌تر شوم %~% سیراب کی شوم ز شراب لقای تو
# 11 از درگه تو دور نگردد به تیغ سر %~% هر کو چشید چاشنئی از عطای تو
# 12 در آسمان ملائکه گویند آمین %~% آندم که فیض روی کند در دعای تو
PageV1P0798
### || [genre: Gh]
# 1 ای سر هر سروری در پای تو %~% خوبی هر خوبی از بالای تو
# 2 شد خراب چشم مستت ملک جان %~% ای جهانی مست از صهبای تو
# 3 بر سر یکدیگر افتاده است دل %~% خسته مژگان بی پروای تو
# 4 هر دو عالم را بیک جو کی خرد %~% عاشق شوریده شیدای تو
# 5 جای هیهای تو کی دارد سرم %~% ای دو عالم یک می از هیهای تو
# 6 از خودم دارد تهی وز خویش پر %~% پای تا سر عشق سر تا پای تو
# 7 همتی تا سر درین سودا نهم %~% ای سرم سودایی و سودای تو
# 8 هر چه فرمائی بجان فرمان برم %~% ای من از جان بنده و مولای تو
# 9  فیض را خاموش کن زین گفتگو %~% ظرف را کو وسعت دریای تو
PageV1P0799
### || [genre: Gh]
# 1 هستیم یکقطره از دریای تو %~% مستیم یک نشأه از صهبای تو
# 2 گر قبولم میکنی در یتیم %~% رانیم از خود کف دریای تو
# 3 حسن تو نور دل بینای من %~% عشق من زیب رخ زیبای تو
# 4 چشم تو مفتون سر تا پای خود %~% چشم من حیران سر تا پای تو
# 5 آبروی شمع و مه را ریخت دوش %~% آفتاب روی بزم آرای تو
# 6 میفزاید شور بر شور دلم %~% چون تبسم میکند لب‌های تو
# 7 آه من از تاب آن زلف سیاه %~% شور من از لعل شکر خای تو
# 8 ناله‌ام از بخت مادر زاد خود %~% عشق من از حسن مادرزای تو
# 9 هر که سودا کرد با تو سود برد %~%  فیض را سر رفت از سودای تو
PageV1P0800
### || [genre: Gh]
# 1 بی‌پرده رخ نما که شوم من فدای تو %~% در چشم من در آ که شوم من فدای تو
# 2 دور از چشم بد که سراپای نکوئیی %~% نزدیکتر بیا که شوم من فدای تو
# 3 خوب آمدی بیا که بپای تو جان دهم %~% دردم شود دوا که شوم من فدای تو
# 4 با من هر آنچه میکنی از لطف و قهر و ناز %~% هست آنهمه بجا که شوم من فدای تو
# 5 در خلد چون بناز خرامی برسم سیر %~% حورت کند دعا که شوم من فدای تو
# 6 بگذر ز فیض زود که دیریست داریش %~% در وعده لقا که شوم من فدای تو
PageV1P0801
### || [genre: Gh]
# 1 تا بکی در مقام نازی تو %~% چه شود گر بما بسازی تو
# 2 حسن رویت ز عشق دارد ساز %~% از چه با عاشقان نسازی تو
# 3 دست پرورد عشقبازی ما %~% نشود گر بما نبازی تو
# 4 ز آینه عشق ما نمود رخت %~% سزد الحق بما بنازی تو
# 5 در تو یکذره از حقیقت نیست %~% پای تا سر همه مجازی تو
# 6 مینوازش بلطف خود گاهی %~% گر چه از فیض بی‌نیازی تو
# 7 مردم از غم سحر نخواهی شد %~% شب هجران چه بس درازی تو
PageV1P0802
### || [genre: Gh]
# 1 جان من سخت دلربائی تو %~% دل من نیک جانفزائی تو
# 2 نیک دل میبری ولیکن سخت %~% سست پیمان و بی‌وفائی تو
# 3 من ز هجرت چنانکه میدانی %~% تو چنینی چنین چرائی تو
# 4 طاقت هجر و تاب وصلم نیست %~% چون کنم چون عجب بلائی تو
# 5 چند بیگانگی کنی با من %~% گوئیم کهنه آشنائی تو
# 6 آشنائی قدیم را چو نه %~% جان من پس بگو کرائی تو
# 7 چون بر فیض خود نمی‌آئی %~% دل من پس بر که آئی تو
PageV1P0803
### || [genre: Gh]
# 1 بر من نیستی کجائی تو %~% ای که یکجا دمی نیائی تو
# 2 آتش هجر تو کبابم کرد %~% سوختم این چنین چرائی تو
# 3 ای سراپا چنانکه می‌باید %~% وی که هستی چنانکه بائی تو
# 4 نیک محبوب دلربائی لیک %~% بی‌وفائی عجب بلائی تو
# 5 گل نچینند عاشقان ز درخت %~% ای ز خود بی‌خبر کرائی تو
# 6 گرچه من نیستم سزای تو لیک %~% بی‌وفائی عجب بلائی تو
# 7  فیض دیوانه میکند فریاد %~% بر من نیستی کجائی تو
PageV1P0804
### || [genre: Gh]
# 1 ای گل چه گلی مانا از گلشن هوئی تو %~% چشمت مرساد از کس هی هی چه نکوئی تو
# 2 یا رب چه جمالست این یا رب چه کمالست این %~% از توبه نپرسد کس هم خود نه بگوئی تو
# 3 چشمم نگران سویت دل میتپد از خویت %~% ای روی چه روئی تو ای خوی چه خوئی تو
# 4 من میشنوم بوئی از حلقه گیسوئی %~% کز دست ببر دستم ای بوی چه بوئی تو
# 5 یا رب ز چه می بود آنک ایزد بسبویت کرد %~% مست عجبم کردی آیا چه سبوئی تو
# 6 گشتم ز میت چون مست خود کوزه من بشکست %~% وانگاه نظر کردم دیدم همه اوئی تو
# 7 ای فیض مکن اسرار نزد کر و کور اظهار %~% چون گوشی و هوشی نیست بیهوده چگوئی تو
PageV1P0805
### || [genre: Gh]
# 1 من نزد توام حاضر هر جای چه جوئی تو %~% واندر همه جا هستم بیهوده چه پوئی تو
# 2 بیهوده نمی پویم ای دوست قرارم نیست %~% یکجا بچه سان باشم چون در همه سوئی تو
# 3 هر جا که شدم دیدم نقشی ز جمال تو %~% چون نیک نظر کردم گفتم مگر اوئی تو
# 4 گفتا همه اویم من ایرا همه رویم من %~% آری تو نداری پشت آری همه روئی تو
# 5 نور تو جهان بگرفت عالم همه روشن شد %~% ای آب حیات جان یا رب ز چه جوئی تو
# 6 چه آب و چه جو چه جان بگذار تو اسما را %~% اسما همه روپوش است خود پرده اوئی تو
# 7 هر سو کشدت میرو هر جا بردت میدو %~% اندر خم چوگانش ای فیض چه گوئی تو
PageV1P0806
### || [genre: Gh]
# 1 تن بی جانم و جانم توئی تو %~% سراپا کفر و ایمانم توئی تو
# 2 چو با خویشم نه سر دارم نه سامان %~% چو با تو سر تو سامانم توئی تو
# 3 غم دل تنگی من هم منم من %~% خوشیهای فراوانم توئی تو
# 4 ز خود سر تا بپا اندوه و دردم %~% سرور سور و درمانم توئی تو
# 5 بکی بی برگ بی بر خار خشکم %~% برو برگ بهارانم توئی تو
# 6 گرسنه تشنه عریانم بخود من %~% شراب و جامه و نانم توئی تو
# 7 منم فاسد توئی اصلاح فاسد %~% منم عصیان و غفرانم توئی تو
# 8 منم هر بد توئی هر نیک و نیکی %~% کنم گر نیکی احسانم توئی تو
# 9 قبولم گر کنی یارد تو دانی %~% اسیرم بنده سلطانم توئی تو
# 10 دل و جان هر دو در بند غم تست %~% توئی دلدار و جانانم توئی تو
# 11 ندارم بیتو جانی یا دلی من %~% هم این من تو هم آنم توئی تو
# 12 بفریاد دل اشکسته‌ام رس %~% رحیم من تو رحمانم توئی تو
# 13 انینم از تو و بهر تو باشد %~% غیاث جان لهفاتم توئی تو
# 14 حنینم از تو و سوی تو باشد %~% توئی حنان و منانم توئی تو
# 15 اگر فیضم توئی فیاض آن فیض %~% و گر هم محسن احسانم توئی تو
PageV1P0807
### || [genre: Gh]
# 1 قصه اندوه دل بسیار شد خاموش شو %~% هر که بشنید این انین بیمار شد خاموش شو
# 2 حرف درد عاشقان داروی بیهوشی بود %~% ز استماع آن دلم از کار شد خاموش شو
# 3 یاد ایامی که فخر نیکمردان بود عشق %~% چون حدیث عشقبازی عار شد خاموش شو
# 4 گوهر اسرار شاید کی بدست سفله داد %~% بس سر از گفت زبان بر دار شد خاموش شو
# 5 ذکر این افسانه ممکن بود تا در خواب بود %~% فتنه اکنون زین صدا بیدار شد خاموش شو
# 6 تاکنون در پرده بود این راز و درها بسته بود %~% زاهد از بوی سخن هشیار شد خاموش شو
# 7 گفتن اسرار با یاران بخلوت می‌توان %~% مجلس ما مجمع اغیار شد خاموش شو
# 8 چون ز ظاهر میزنم دم آفت دم خفته است %~% گفتگو چون کاشف اسرار شد خاموش شو
# 9 هیچ دانستی چه آمد رفته رفته بر زبان %~% آنچه اخفا خواستیش اظهار شد خاموش شو
# 10 نو بنو باید سخن در بیت بیت و حرف حرف %~% یکسخن در یکغزل تکرار شد خاموش شو
# 11 امر فرمائی بخاموشی و خودگوئی سخن %~% شرح کتمان سخن طومار شد خاموش شو
# 12 خواست تا رمزی بگوید شد عنان از دست فیض %~% گفتمش ناگفتنی بسیار شد خاموش شو
PageV1P0808
### || [genre: Gh]
# 1 ای عشق رسوا کن مرا گو نام بر من ننگ شو %~% باید که من عشرت کنم گو ناصحم دلتنگ شو
# 2 مغزم برون آمد ز پوست افتادم اندر راه دوست %~% ای شوق رهبر شو مرا ای عشق پیش آهنگ شو
# 3 چون شوق رهبر باشدم از دوری منزل چه غم %~% چون عشق در پیش است گوهر گام صد فرسنگ شو
# 4 ای عقل از دوری مگو در راه مهجوری مپو %~% گوینده اینجا گنگ شو پوینده اینجا گنگ شو
# 5 اهد زدین گردی بری از عشق اگر بوئی بری %~% در حلقه مستان در آ با عاشقان همرنگ شو
# 6 گر مرد عشقی درد جو خاکی شو و گلها بروی %~% بیدردی ار خواهد دلت روسنگ شو روسنگ شو
# 7 گر مرد عشقی جام گیر ترک رسوم خام گیر %~% ور عاقلی خوش آیدت در بند نام و ننگ شو
# 8 کاری کز آن نگشود در بر همزن او را زودتر %~% گر عاقلی دیوانه شو دیوانه فرهنگ شو
# 9 خواهی ز رویش بر خوری وز لعل او شکر خوری %~% موئی شو ای فیض از غمش در زلف او آونگ شو
PageV1P0809
### || [genre: Gh]
# 1 راه حق را مرد باید مرد کو %~% توشه آن درد باید درد کو
# 2 چهره گلگون درینره کی خرند %~% زرد باید روی روی زرد کو
# 3 اشک باید گرم باشد آه سرد %~% اشگ گرم ایجان و آه سرد کو
# 4 فرد میباید شدن از غیر او %~% سالکی از ما سوی الله فرد کو
# 5 در ره او گرد می‌باید شدن %~% آنکه گردد در ره او گرد کو
# 6 یار کی همدرد باید راه را %~% ای دریغا یار کی همدرد کو
# 7 پرورش باید ز عشق دوست جان %~%  فیض را از عشق جان پرورد کو
PageV1P0810
### || [genre: Gh]
# 1 هجران جانان تا بچند آ» یار کو آن یار کو %~% وین شورش دل تا بکی دلدار کو دلدار کو
# 2 در سینه دلها شد طپان جانها ز تنها شد زوان %~% تا کی بود این رو نهان دیدار کو دیدار کو
# 3 ذرات عالم مست او خورده شراب از دست او %~% نغمه‌سرایان کو بکو خمار کو خمار کو
# 4 افلاک سر گردان و مست خاکست مدهوش الست %~% در عالم بالا و پست هشیار کو هشیار کو
# 5 حلاج محو آن جمال دستک زنان در وجد و حال %~% نغمه‌سرا کای ذوالجلال آندار کو آندار کو
# 6 در دنیی و عقبی مپیچ جز حق همه هیچست هیچ %~% در دار عالم غیر حق دیار کو دیار کو
# 7 حق در برابر روبرو بنموده رو از چار سو %~% کوران گرفته جستجو کان یار کو کان یار کو
# 8 منصور انالحق میزند من صور حق حق میزنم %~% زینصور انا شاهد فنا جز یار کو جز یار کو
# 9 گر راست میگوئی تو فیض دم در کش و خاموش باش %~% آنرا که باشد محو یار گفتار کو گفتار کو
PageV1P0811
### || [genre: Gh]
# 1 ای عاقلان دیوانه‌ام زنجیر زلف یار کو %~% بر شعلهای شوق دل پروانه‌ام دلدار کو
# 2 دل مست او جان مست او تن هم سرا پا مو بمو %~% در جمله ذرات من یکذره هشیار کو
# 3 دل رفت جان هم میرود روح روان هم میرود‌ %~% جانانه را آگه کنید آن دلبر غمخوار کو
# 4 دل بستم اندر زلف او واعظ ز دستم دست شو %~% کافر شدم کافر شدم زنار کو زنار کو
# 5 قربانیم قربانیم عید وصال او کجاست %~% مشتاق جانم افشانیم آن غمزه خونخوار کو
# 6 گیرم بر اندازی نقاب بنمائی آنرخ بی‌حجاب %~% لیکن سرت گردم مرا یارائی دیدار کو
# 7 گفتم که چون بینم ترا شرح غم دل سر کنم %~% آندم که بینم روی او آن طاقت گفتار کو
# 8 شب با خیال زلف تو کی خواب آید فیض را %~% در خواب هم کی بینمت آندولت بیدار کو
PageV1P0812
### || [genre: Gh]
# 1 خبری ای صبا ز یار بگو %~% سخنی چند از آن دیار بگو
# 2 از کسی گو قرار برد از دل %~% بر بی‌صبر و بی‌قرار بگو
# 3 یا ز من سوی او ببر خبری %~% حال این خسته نزار بگو
# 4 خبر دیگران چه او پرسد %~% حرف من نیز زینهار بگو
# 5 ور ز من پرسد او و از غم من %~% حال زار دل فکار بگو
# 6 ور به بینی که گوش میدارد %~% از غم هجر بی‌شمار بگو
# 7 ور به بینی به تنگ می‌آید %~% کم کن از روی اختصار بگو
# 8 باز از هرچه بگذرد آنجا %~% خبری سوی فیض آر بگو
PageV1P0813
### || [genre: Gh]
# 1 میفزاید جان حدیث عاشقان بسیار گو %~% بگذر از افسانه اغیار و حرف یار گو
# 2 حرف وصل یار گلزار است و حرف هجر خار %~% خار خار گفتنی گر داری از گلزار گو
# 3 آن حدیثی کآورد درد طلب تکرار کن %~% یکه حرفی کان دهد جانرا طرب صد بار گو
# 4 از زمین و آسمان تا چند خواهی گفت حرف %~% یکزمان بگذار ذکر یارو از دیار گو
# 5 گر طهارت خواهی از غیر خدا بیزار شو %~% ور تجارت خوشترت میآید از بازار گو
# 6 حرف دی گربه بود ز امروز دم میزن زدی %~% حرف پار ار به بود ز امسال حرف پار گو
# 7 بر کران باش و گران گوش از دم بیگانگان %~% چون حدیث یار آمد در میان بسیار گو
# 8 حرف اهل عشق را مستانه گوئی باک نیست %~% چون بحرف عاقلان گویا شوی هشیار گو
# 9 تا تو هشیاری ز سر اهل عرفان دم مزن %~% مست چون گردی ز اسرار آنکه از ستار گو
# 10 گوئی از شیرین لبان حرفی شکر نامش بنه %~% وز کرانان چون سخن گویند زهرمار گو
# 11 ایکه مینازی به نظم و نثر رنگارنگ خویش %~% چند از گفتار گوئی یکره از کردار گو
# 12 این سخنها را بیان بیش ازین در کار هست %~% بعد از این ای فیض اگر گوئی سخن طومار گو
PageV1P0814
### || [genre: Gh]
# 1 دم بدمش به بین ببین تازه بتازه نو بنو %~% گل ز رخش بچین بچین تازه بتازه نو بنو
# 2 ای مه من بیا بیا در دل من درآ درآ %~% مهر خودت به بین به بین تازه بتازه نو بنو
# 3 مهر دگر بهر زمان در دل و سینه می نشان %~% در دل و دیده می نشین تازه بتازه نو بنو
# 4 جان بخیال آن دو لب هر نفس آورم بلب %~% تا کنمت فدا چنین تازه بتازه نو بنو
# 5  فیض اسیر ناتوان سوخت در آتش غمان %~% میکنیش دگر غمین تازه بتازه نو بنو
PageV1P0815
### || [genre: Gh]
# 1 عشق رسید و دل بزد نوبت پادشاه نو %~% عقل و سپاه عقل را کرد برون سپاه نو
# 2 لشکر عشق خیمه زد در بر و بوم ملک دل %~% غلغله در بدن فکند مقدم پادشاه نو
# 3 عشق بدل مقیم شد دولت دل عظیم شد %~% یافت ز یمن طلعتش شوکت تازه جاه نو
# 4 قاضی شرع تاج یافت مذهب حق رواج یافت %~% در صف صوفیان چو زد نوبت لا اله نو
# 5 رسم و رهی که عقل داشت کرد از آن کناره دل %~% عشق چو در میان نهاد رسم نوی و راه نو
# 6 سوخته بود راه من دلق من و کلاه من %~% دوختم از لباس عشق دلق نو و کلاه نو
# 7 زاهد رو بکعبه را قبله صد و مرا یکیست %~% گرچه بهر دمی کنم روی بقبله گاه نو
# 8 رو بنما که بر سپهر کهنه شدند ماه و مهر %~% ای رخت آفتاب نو هر طرفیش ماه نو
# 9  فیض بسینه تا بکی آه قدیم میکنی %~% هر نفس از درون بر آر ناله تازه آه نو
PageV1P0816
### || [genre: Gh]
# 1 ز حق رسید ندا لا اله الا هو %~% دلم ربود ز جا لا اله الا هو
# 2 ندای نور فشان روشنائی دل و جان %~% ندای شرک زدا لا اله الا هو
# 3 سروش هاتف غیب این ندا بجان درداد %~% دلا توهم بسرا لا اله الا هو
# 4 چو گوش هوش بدادم منادی حق را %~% شنیدم از همه جا لا اله الا هو
# 5 ندای هوش ربا «لیس غیره دیار» %~% ندای هوش فزا لا اله الا هو
# 6 خدا گواه و ملایک گواه و دانایان %~% کفی بهم شهدا لا اله الا هو
# 7 نظر بعالم جان کردم از دریچه دل %~% ندیده دیده سوی لا اله الا هو
# 8 نوشته کرد خط مهوشان بخط غبار %~% بکلک صنع خدا لا اله الا هو
# 9 اشارهای خوش چشم مست محبوبان %~% بغمزه کرد ادا لا اله الا هو
# 10 نظر بزلف دو تا کن بجوی موی بمو %~% ببین ز تای بتا لا اله الا هو
# 11 ندا کند دل هر ذره کای ز حق غافل %~% بخوان ز جبهه ما لا اله الا هو
# 12 بآسمان نگرو برو بحر و سهل و جبل %~% نوشته بین همه جا لا اله الا هو
# 13 کتاب عنصر و افلاک را ورق بورق %~% نوشته دست قضا لا اله الا هو
# 14 ببحر خواست خروشی که غیر او کس نیست %~% ز کوه خواست صدا لا اله الا هو
# 15 بگوش جان چو رسید از ازل سماع الست %~% طپید و گفت بلی لا اله الا هو
# 16 دلی که شد خنک از چشمه عبادالله %~% چشد ز برد رضا لا اله الا هو
# 17 دلی که گرم شد از زنجبیل حب حبیب %~% کند دروش فنا لا اله الا هو
# 18 خدای فیض کند بر زبان او جاری %~% بهر نفس همه جا لا اله الا هو
PageV1P0817
### || [genre: Gh]
# 1 خوشه چین حسنم من گرد خرمنت ای ماه %~% بر امید احسانی آمدم بدین درگاه
# 2 حسن کم نمی‌گردد ناامید مپسندم %~% خسته گدائی را از درت مران ای شاه
# 3 جز ره تو راهی نیست ز درت پناهی نیست %~% جز تو پادشاهی نیست لا اله الا الله
# 4 چون روم من از کویت چون بجز ره و رویت %~% هیچ جا نه بینم روی هیچ جا نیابم راه
# 5 تا بچند ریزم اشک تا بکی خورم حسرت %~% ای فراق تو خون ریز وی فراق تو جانکاه
# 6 لطف کن مرا جامی از شراب مستانت %~% تا ز راه لا آیم تا سرای الا الله
# 7 وامگیر از فیضت فیض خویش را یکدم %~% ای ز دامن وصلت دست عاشقان کوتاه
PageV1P0818
### || [genre: Gh]
# 1 جامی لبا لب بایدت لب بر لب ساقی بده %~% زان باده باقی بکش وین باقی جان را بده
# 2 ای ساقی مه روی من بهر حیات نوی من %~% هم برقع از رخ برفکن هم از جبین بگشا گره
# 3 گویند در جنت بود از بهر زاهد میوه‌ها %~% ما و زنخدان نگار این سیب ما زان میوه به
# 4 عالیست سیب تو بسی کی میرسد دست کسی %~% غالیست نرخ این متاع قیمت مکن منت به
# 5 رحم آر بر بیچاره از خان و مان آواره %~% ای منبع لطف و کرم از وصل خودکامش بده
# 6 تا چند گردم در بدر تا چند پویم کو بکو %~% گیرم سراغت شهر شهر جویم نشانت ده بده
# 7 ای فیض بس کن زین نفیر گر وصل میخواهی بمیر %~% این کار را آسان مگیر یا جان دگر چیزی بده
PageV1P0819
### || [genre: Gh]
# 1 ز شر دیو بدرگاه ما بیار پناه %~% بآب مغفرت ما بشوی لوث گناه
# 2 بهر طرف بمپوی و ز دیو راه مجوی %~% ز ما چو دور شوی یکقدم شوی گمراه
# 3 گر آرزوت شود رفعت شهنشاهی %~% بیا جبین مذلت بنه بدین درگاه
# 4 بنال بر در ما تا بجوش آید رحم %~% بزار بر در ما تا بروید اشک گیاه
# 5 بگیر توشه تقوی برای راه نجات %~% ز حرص گیر کنار و بزهد آر پناه
# 6 طمع مکن ز کسی و مشو ذلیل خسی %~% ز فضل ما بطلب هرچه باشدت دلخواه
# 7 کمر بخدمت ما بند روز و شب از جان %~% بهرچه امر کنیمت بگوی بسم‌الله
# 8 بهر دری که بخوانیم از آن درآ بر ما %~% بهر درت که نمائیم پیش گیر آن راه
# 9 نجات خویش ز غرقاب جهل خواهی فیض %~% بجان نصیحت پروردگار دار نگاه
PageV1P0820
### || [genre: Gh]
# 1 ای که دردت با دوا آمیخته %~% در غمت بس خرمی انگیخته
# 2 با تو تا پیوند محکم کرده‌ام %~% رشته جان از جهان بگسیخته
# 3 مهر تو بگرفته سر تا پای من %~% عشق تو با جان و دل آمیخته
# 4 بر درخت عشق در باغ دلم %~% میوه‌های گونه گون آویخته
# 5 دیده گریانم از دریای عشق %~% در کنار در و گوهر ریخته
# 6 کهنه غربال فلک بر سر مرا %~% نو بنو غم بر سر غم ریخته
# 7 هم ز دردت کن دوا این درد فیض %~% ای ز دردت صد دوا انگیخته
PageV1P0821
### || [genre: Gh]
# 1 ای ز کویت ره گذر بسته %~% غیرتت بر نظاره در بسته
# 2 دسته دسته ز گلشن آمده گل %~% پیش رخسار تو کمر بسته
# 3 نشود خسته تا به تیر نظر %~% بر جمالت حیا سپر بسته
# 4 بر جبینت ز شرم نظاره %~% قطره قطره گهر عرق بسته
# 5 همه شب آسمان بچندین چشم %~% بر سراپای تو نظر بسته
# 6 میگشاید دلت ز ناله ما %~% بر دعا زان در اثر بسته
# 7 جذبه عشق در دل حسنت %~% عاشقانرا ره سفر بسته
# 8 غم تو دل گشاست ز آنرو دل %~% در اندیشه دگر بسته
# 9 تا بکوی توفیض یافته راه %~% خدمتت را بجان کمر بسته
PageV1P0822
### || [genre: Gh]
# 1 شب و روز در ره تو من مبتلا نشسته %~% تو گذر کنی نگوئی تو کئی چرا نشسته
# 2 ز تو کار بسته دارم دل و جان خسته دارم %~% بدر طبیب عشقم بامیدها نشسته
# 3 چه شود همین تو باشی ره مدعی نباشد %~% من و شمع ایستاده تو بمدعا نشسته
# 4 ز دو چشم نیم خفته باشاره نکته گفته %~% که برد دل نهفته بکمین ما نشسته
# 5 بتو کی رسد نگاهم که ز زلف و چشم و ابرو %~% برهش سلاح داران همه جابجا نشسته
# 6 بتو چون رسد فغانم چو پر از صداست کویت %~% ز فغان داد خواهان که براهها نشسته
# 7 همه رنج و محنت و غم همه درد و سوز و ماتم %~% سپه بلای عشقت چه بجان ما نشسته
# 8 ره خیر ا گر بپوئی دل خسته بجوئی %~% چو ملک چو حور بینی بدر دعا نشسته
# 9 چو ز دست فیض آید بجز از فغان و ناله %~% چکنم بغیر زاری من در بلا نشسته
PageV1P0823
### || [genre: Gh]
# 1 دل از من بردی ایدلبر بفن آهسته آهسته %~% تهی کردی مرا از خویشتن آهسته آهسته
# 2 کشی جانرا بنزد خود ز تابی کافکنی در دل %~% بسان آنکه می‌تابد رسن آهسته آهسته
# 3 ترا مقصود آن باشد که قربان رهت گردم %~% ربائی دل که گیری جان ز من آهسته آهسته
# 4 چو عشقت دردلم جا کرد و شهر دل گرفت از من %~% مرا آزاد کرد از بود من آهسته آهسته
# 5 بعشقت دل نهادم زینجهان آسوده گردیدم %~% گسستم رشته جان را ز تن آهسته آهسته
# 6 ز بس بستم خیال تو تو گشتم پای تا سر من %~% تو آمد خرده خرده رفت من آهسته آهسته
# 7 سپردم جان و دل نزد تو و خود از میان رفتم %~% کشیدم پای از کوی تو من آهسته آهسته
# 8 جهان پر شد ز حرف فیض و رندیهای پنهانش %~% شدم افسانه هر انجمن آهسته آهسته
PageV1P0824
### || [genre: Gh]
# 1 خدایا دلم را گشادی بده %~% دکان غمم را کسادی بده
# 2 بده شادئی از پی شادئی %~% گشادی پس هر گشادی بده
# 3 چو دادی مرا کشتی اهل بیت %~% سوی کعبه خویش یادی بده
# 4 دلم لوح و الهام حق کلک آن %~% ز امداد لطفت مدادی بده
# 5 ز قرآن بدستم خطی داده %~% بچشمم ازین خط سوادی بده
# 6 ره آخرت بس دراز است و دور %~% بقدر درازیش زادی بده
# 7 ز پا اوفتد گر نگیریش دست %~% ز توفیق دلرا سنادی بده
# 8 دلم لرزد از خوف روز جزا %~% ز امید فضل اعتمادی بده
# 9 ز حکم خرد سرکشی می‌کند %~% هوا را بلطف انقیادی بده
# 10 بسی میرود بر من از من ستم %~% مرا یا رب از خویش دادی بده
# 11 مرا دایم از من فراموش دار %~% ز خود هر نفس تازه یادی بده
# 12 ندانم ترا بندگی چون کنم %~% ز عشق خودت اوستادی بده
# 13 ز عقلم عقالیست بر پای دل %~% بعشقت دلم را گشادی ده
# 14 هدایت چو کردی بحق فیض را %~% باحکام شرعش قیادی بده
PageV1P0825
### || [genre: Gh]
# 1 دل بعشق خدای یکتا ده %~% قطره‌ای را راهی بدریا ده
# 2 تا نماند ز عاشقان اثری %~% خاک مجنون بآب لیلی ده
# 3 جان فرهاد وقف شیرین آر %~% دل وامق بمهر عذرا ده
# 4 کنده تن ز پای جان بردار %~% مست و شوریده سر بصحرا ده
# 5 ساقیا جرعه خرد سوزی %~% بمن رند بی سر و پا ده
# 6 صاف اگر نیست دردی بمن آر %~% هستی از مستیم بیغما ده
# 7 زاهدانرا بهشت و حور و قصور %~% عاشقان را بنزد خود جاده
# 8 دلم از فرقتت بجان آمد %~% جان من یکدمک دلم واده
# 9 تا بسوزد ز تاب رخسارت %~% فیض را دیده تماشا ده
# 10 زاهدا دل بده بقصه عشق %~% آهن کهنه را بحلوا ده
# 11 تا کی از هر هوا بتی سازی %~% دل بعشق خدای یکتا ده
PageV1P0826
### || [genre: Gh]
# 1 من آشفته را در راه یاری کار افتاده %~% که در راهش چو من بی با و سر بسیار افتاده
# 2 سر آمد عمر بیحاصل نشد پیموده یک منزل %~% میان راه هم خر مرده و هم بار افتاده
# 3 شده بودم همه نابود و گم گشته ره مقصود %~% سرم گردیده سودائی قدم از کار افتاده
# 4 نشد طی راه و پایم ماند از رفتار و ره گم شد %~% دلم شد خسته جان افکار و تن بیمار افتاده
# 5 مگر خضر رهی گردد دوچار من درین وادی %~% که در تاریکی حیرت رهم دشوار افتاده
# 6 نبستم طرفی از علم و عمل تا بود آلاتم %~% سر آمد عمر شد آلات کار از کار افتاده
# 7 سخنهای جلی گفتم شنیدم نیک فهمیدم %~% کنونم کار با فهمیدن اسرار افتاده
# 8 دل نورانی باید که اسرار سخن فهمد %~% بر آئینه دل من سربسر زنگار افتاده
# 9 نیابد شست و شو الا بآب چشم و سوز جان %~% دلم را که با زاری و استغفار افتاده
# 10 ندارم آب و تاب و زاری و برگ فغان کردن %~% زبان و دیده هم چون من بحال زار افتاده
# 11 ببخشا بارالها بر من بی‌دست و پا اکنون %~% که دست و پایم از کردار و از رفتار افتاده
# 12 ببخشا بر تن و جانم در آنساعت که درمانم %~% دل از جان کنده و با کندن جان کار افتاده
# 13 جهان باقیم پیش نظر افراخته قامت %~% جهان فانیم از دیده خونبار افتاده
# 14 نه وقت عذر خواهی و نه عذر رو سیاهی را %~% سراپا غرق عصیان کار با غفار افتاده
# 15 خطی از خامه غفران بکش بر نامه عصیان %~% که کار فیض با کردار خود دشوار افتاده
PageV1P0827
### || [genre: Gh]
# 1 دلم در وادی خونخوار عشقی زار افتاده %~% دلم را با بلا و محنت و غم کار افتاده
# 2 ز بزم روح افزای وصال یار خود مانده %~% بزندان فراق و صحبت اغیار افتاده
# 3 رقیبان جمله در عیشند و آسایش بکام دل %~% منم در کوی او بیمار و بی تیمار افتاده
# 4 ندارم دست و پای زاری و اسباب غمخواری %~% که دست و پای زاری نیز چون من زار افتاده
# 5 نمیدانم چه گویم چون کنم با درد بیدرمان %~% زبان و دستم از گفتار و از کردار افتاده
# 6 همه کس عافیت یابند از لطف حبیب خود %~% من از لطف حبیب خویشتن بیمار افتاده
# 7 بنزد سید خود بندگان را عزتی باشد %~% دریغ از من بنزد سید خود خوار افتاده
# 8 ز بس از جا سبک خیزد به تار موئی آویزد %~% دل هر جائیم از دیده خونبار افتاده
# 9 بفریاد دل زارم رس ای دلدار دلداران %~% ببویت فیض در دنبال هز دلدار افتاده
PageV1P0828
### || [genre: Gh]
# 1 بیا زاهد مرا با حضرت تو کار افتاده %~% ز کردارت نگویم کار با گفتار افتاده
# 2 ترا جمع است خاطر از ره عقبی دلت خوش باد %~% مرا زین ره ولیکن عقده بسیار افتاده
# 3 بنزد تست آسان زهد چون او را ندیدستی %~% بنزد من ولی این کار بس دشوار افتاده
# 4 تو پنداری بجز راه تو راهی نیست سوی حق %~% دلت در پرده پندار از این پندار افتاده
# 5 ز حسن روی ساقی و ز صوت دلکش مطرب %~% مرا سر رفته از دوش ار ترا دستار افتاده
# 6 ترا زهد و مرا مستی ترا تقوی مرا رندی %~% ترا آن کار افتاده مرا این کار افتاده
# 7 ترا راه مسلمانی گوارا باد و ارزانی %~% مرا گبری خوش آمد کار با زنار افتاده
# 8 توئی در بند آرایش منم در بند افزایش %~% توئی بر مسند عزت من اینجا خوار افتاده
# 9 توئی در بند دستار و منم در بستن زنار %~% توئی بر منبر و من بر در خمار افتاده
# 10 منم چون فیض بر کاری که آن تقدم بکار آید %~% تو از کاری که کار آید ترا بیکار افتاده
PageV1P0829
### || [genre: Gh]
# 1 بر آن رخسار تا آن طره طرار افتاده %~% دو عالم را دل از کف رفته دست از کار افتاده
# 2 ز لطف بیدریغ خود مرا روزی کن آندولت %~% که بینم چشم خونبارم بر آن رخسار افتاده
# 3 روان خواهد روان گردد باستقلاب دیدارت %~% کرامت کن که کار جان بیک دیدار افتاده
# 4 بود روزی که بیند چشم خونبار من آن رخسار %~% دو کون از دیده حق بین من یکبار افتاده
# 5 روا گرچه نمیدارد دلی کز عشق رنجور است %~% دل خامم پی درمان درین بازار افتاده
# 6 از آن درمان که میگویند عاشق را نمی‌باشد %~% دلم بو برده در دکان هر عطار افتاده
# 7 ندارد گرچه پروای دل زار گرفتاران %~% بامیدی دلم دنبال آن دلدار افتاده
# 8 نه من تنها فتادم بی سر و پا در ره عشقش %~% در این ره همچون من بی پا و سر بسیار افتاده
# 9 گروهی بی‌دل ودین مست و بیخود گشته از جامی %~% گروهی بی سر و پا در رهت خمار افتاده
# 10 گروهی مست و لایعقل ز کف داده زمام دل %~% گروهی با کمال معرفت هشیار افتاده
# 11 گروهی در درون جبه و دستار میرقصند %~% گروهی را ز مستی جبه و دستار افتاده
# 12 گروهی در طریق معرفت گم کرده عارف را %~% گروهی قیل و قال آورده در گفتار افتاده
# 13 گروهی همچو من گاهی سخن گو گشته از هرجا %~% گهی با خویشتن در حایش و پیکار افتاده
# 14 بزن در دامن مردی که کار افتاده باشد دست %~% تو چون خود نیستی ای فیض مرد کار افتاده
PageV1P0830
### || [genre: Gh]
# 1 بار الها راستان را در حریمت بار ده %~% جان آگاهی کرامت کن دل بیدار ده
# 2 روح پاکی را که شد آلوده لوث گنه %~% باده ناب طهور از جام استغفار ده
# 3 واصلان را محو کن اندر جمال خویشتن %~% سالکان را جان هشیار و دل بیدار ده
# 4 یکنظر کن در جهان آب و گل از روی لطف %~% دوستان را گل برافشان دشمنان را خار ده
# 5 اهل گل را روز روز از زور وزر معمور دار %~% اهل دل را در دل شب نالهای زار ده
# 6 در دل بی‌سیرتان آتش بر افروز از جحیم %~% نیکوان را جان خرم چهره گلنار ده
# 7 آن یکی را در وصالت عارض چون ارغوان %~% و آن دگر را در فراقت دیده خونبار ده
# 8 دوستان را ده لوای عز و تاج افتخار %~% دشمنان را ژنده دل و لباس عار ده
# 9 هرکسی را هرچه می‌خواهد دلش آماده کن %~% عاشقان را بار ده افسردگان را کار ده
# 10 فیض را چون ره نمودی سوی خود از روی لطف %~% مرحمت فرما ز عشقش مرکب رهوار ده
PageV1P0831
### || [genre: Gh]
# 1 یا رب این مهجور را در بزم وصلت بار ده %~% ار می روحانیانش ساغر سرشار ده
# 2 دل بجان آمد مرا زین عالم پر شور و شر %~% راه بنما سوی قدسم عیش بی آزار ده
# 3 سخت می‌ترسم که عالم گردد از اشگم خراب %~% یا رب این سیلاب خون را ره بدریا بار ده
# 4 در فراقت مردم ایجان جهان رحمی بکن %~% یا دلم خوش کن موعدی با به وصلم بار ده
# 5 دل همیخواهد که قربانت شود در عید وصل %~% جام لاغر را بپرور شیوه این کار ده
# 6 تیره شد جان و دلم از امتزاج آب و گل %~% سینه را اسرار بخش و دیده را انوار ده
# 7 عقل جزئی از سرم کن دور و عقل کل فرست %~% زنگ غم بزدای از دل شادی غمخوار ده
# 8 تا بکی مخمور باشند از می روز الست %~% عاکفان کوی خود را باده اسرار ده
# 9 هر گروهی را ز فضلت نعمتی شایسته بخش %~% زاهدان را وعد جنت عاشقان را بار ده
# 10 یا رب آنساعت که از دهشت زبان ماند ز کار %~% فیض را الهام حق کن طاقت گفتار ده
PageV1P0832
### || [genre: Gh]
# 1 یا رب این مخمور را در بزم مستان بار ده %~% وز شراب لایزالی ساغر سرشار ده
# 2 یکدو غمزه زان دو چشمم ساقیا هر بامداد %~% یکدو بوسه زان لبانم در شبان تار ده
# 3 دور عقل آمد بسر گفتار واعظ شد کساد %~% عشق را بگشا دکان و رونق بازار ده
# 4 وقت مستی و طرب آمد خرد را عذرخواه %~% بزم مستان را بیارا مطربان را بار ده
# 5 کفر صادق خوشتر از ایمان کاذب آیدم %~% سبحه بستان از کف من در عوض زنار ده
# 6 مسجد و محراب و منبر پر شد از زرق و ریا %~% هان در میخانه بگشا راستان را بار ده
# 7 آتشی از عشق افروز اهل غفلت را بسوز %~% دردها را کن دوا بیمار را تیمار ده
# 8 زاهدان خشک را بگذار با جهل و غرور %~% خیل رندان را می از جام هوالغفار ده
# 9 زاهدان را نیست در خور عشقبازی کار ماست %~% عام را زین باده کم ده خاص را بسیار ده
# 10 میکشد ساقی خمارم باده را تعجیل کن %~% فیض را از جام باقی عیش بی آزار ده
PageV1P0833
### || [genre: Gh]
# 1 ای دوست بیا که طاقتم طاق شده %~% جان و دل و دین بوصل مشتاق شده
# 2 شبها تا کی شمارم اختر گوئی %~% جسمم همه وقف این کهن طاق شده
# 3 جان مانده ز فکر و ذکر و تن هم ز عمل %~% بر دوش روان بار بدن شاق شده
# 4 نه صبر بدل مانده نه قوت ببدن %~% اعضای رئیسه روح را عاق شده
# 5 اجزای تنم ز یکدیگر پاشیده %~% شیرازه گسسته دفتر اوراق شده
# 6 گفتن باشاره رفتنم با دست است %~% مژگانست زبان و ساعدم ساق شده
# 7 چندی غم و خرمی بهم میخوردم %~% هر جرعه کنون غمیست راواق شده
# 8 حالی دارم که هرکه بر من گذرد %~% تا دیده سراسر همه اشفاق شده
# 9 ای فیض بیا ز شکوه بگذر تن زن %~% اینست که جان گذشته و چاق شده
# 10 این ظلمت ظاهر بعدم گشته روان %~% باطن ز ثنای قدس اشراق شده
PageV1P0834
### || [genre: Gh]
# 1 از خودی ای خدا نجاتم ده %~% زین محیط بلا نجاتم ده
# 2 یکدم از من مرا رهائی بخش %~% از غم ما سوی نجاتم ده
# 3 دلم از وحشت جهان بگرفت %~% زین دیار فنا نجاتم ده
# 4 نفس اماره قصد من دارد %~% زین دم اژدها نجاتم ده
# 5 داد خاکسترم بباد هوس %~% از بلای هوا نجاتم ده
# 6 صحبت عامه سوخت جانم را %~% ز آتش بی‌ضیا نجاتم ده
# 7 خلقی افتاده در پی جانم %~% زین ددان دغا نجاتم ده
# 8 جهل بگرفته سر بسر عالم %~% زین جنود عما نجاتم ده
# 9 نتوانم ز راستی دم زد %~% زین کجان دغا نجاتم ده
# 10 غرقه در بحر غم شدم چون فیض %~% میزنم دست و پا نجاتم ده
PageV1P0835
### || [genre: Gh]
# 1 بدل گفتم سوی دلبر نشان ده %~% نشانی سوی عیش جاودان ده
# 2 نشان گفتا سوی او عشق و مستی است %~% حجاب خود خودی ترک همان ده
# 3 شدم نا بر در میخانه عشق %~% که مسکینم مرا می رایگان ده
# 4 نخستم کن توانائی کشیدن %~% توانا چون شدم تا میتوان ده
# 5 روانم جفت کن با دختر زر %~% بطاق ابروی پیر مغان ده
# 6 بچشمم مست ساقی کرد اشارت %~% که یکساغر بدین بی خان و مان ده
# 7 گرفتم ساغری از وی کشیدم %~% بگفتم یا رب از خویشم امان ده
# 8 بگفتا گر امان خواهی چو مردان %~% طلاق این جهان و آنجهان ده
# 9 چوفیض از هر دو عالم رو بگردان %~% بحق رو آر و ترک این و آن ده
PageV1P0836
### || [genre: Gh]
# 1 دلم را ای خدا از عشق جان ده %~% روانم را حیات جاودان ده
# 2 تن بی جان بود جان فسرده %~% زمهر خویش جانم را روان ده
# 3 بکوی قدس دلرا راه بنما %~% روانرا سوی علیین نشان ده
# 4 ز زندان بدن آزاد گردان %~% فضای لامکان جان را مکان ده
# 5 بگیر ایندوست را از دست دشمن %~% ز خود بیخود کن از خویشم امان ده
# 6 دل مخمور صهبای ازل را %~% شراب بیغش روحانیان ده
# 7 از آن می کز الستم داده بودی %~% خمارم میکشد بازم از آن ده
# 8 ز شهری آمدم بیرون در آغاز %~% دگر باره بدان شهرم نشان ده
# 9 دو عالم تنگ شد بر فیض جایش %~% ورای ای جهان و آنجهان ده
PageV1P0837
### || [genre: Gh]
# 1 خوشا دلی که ز غیر خداست آسوده %~% ضمیر خویش ز وسواس دیو پالوده
# 2 خوش آنکه جان گرامی بحق فدا کرده %~% تنش به بندگی مخلصانه فرسوده
# 3 ز حق چه بهره برد آنکه روش با غیرست %~% خدا قل‌الله و ذرهم ببنده فرموده
# 4 دمی چگونه تواند بیاد حق پرداخت %~% که نیست یکنفس از فکر غیر آسوده
# 5 دلا بیا که ز غیر خدا بپردازیم %~% کنیم سر خود از یاد غیر پالوده
# 6 دل از جهان بکنیم و بحق دهیم جهان %~% وفا ندارد و تا بوده بیوفا بوده
# 7 اگر نه قابل درگاه حق تعالائیم %~% که گشته‌ایم ز سر تا بپای آلوده
# 8 زنیم دست ارادت بدامن آنکو %~% بخاک پای عزیزان جبین خود سوده
# 9 مگر نسیم صبا را ز صبح در یابیم %~% که هست بکر وز انفاس خلق پالوده
# 10 بیا که از یمن جان کشیم بوی خدا %~% بنیمشب که همه دیدهاست بغنوده
# 11 فریب کاسه دنیا مخور که دارد زهر %~% خوش آنکسیکه بدین کاسه لب نیاسوده
# 12 مباش یکنفس ایمن بروی توده خاک %~% که صد هزار اسیرند زیر این توده
# 13 برای توشه بعلم و عمل قیام نمای %~% که عنقریب قیامت نقاب بگشوده
# 14 هزار شکر که فیض از هدای آل نبی %~% غبار شرک و ضلالت ز سینه بزدوده
# 15 به یمن دوست اهل بیت پیغمبر %~% بسوی خلد ره مستقیم پیموده
PageV1P0838
### || [genre: Gh]
# 1 شهید علینا من رجونا شهوده %~% رقیب علینا من نعبنا وفوده
# 2 علینا له عهد وثیق مؤکد %~% علی رفض شرک مخلصین سجوده
# 3 نسینا عهودا قد عهدنا بمشهد %~% شهود عدول ذاکرون شهوده
# 4 تعاهدها حیی غیور مطالب %~% فواهالنا ادارام منا عهوده
# 5 تعالوا الی بعض مافاتنا نفضها %~% و نسعی لیرضی من ضمنا عقوده
# 6 تحاذربه یوما عبوسا لقاؤه %~% نمهد لات قد علمنا ردوده
# 7 له نحونا نظره بعد اخری بها %~% ینعم قوما ناظرین شهوده
# 8 و اوقد نارا فی الجحیم اعرها %~% لمن کان منا ناکثین عهوده
# 9 تعالوا تحاذر ناره بسجودنا %~% ولهفی لهیبا مسرعین خموده
# 10 تعالوا یحاسب نفوسا و لما اتی %~% علینا حساب ما قدرنا جحوده
# 11 تعالوا نزن انفا قبل ان تؤزنا %~% علی الموت نقدم با درین و روده
# 12 تعالوا الی فیض فیض سنا برقه %~% تخطف به الابصار نمنع هموده
PageV1P0839
### || [genre: Gh]
# 1 هرکه هستش از ذکا در قبه سر مشعله %~% بایدش جز سعی در دانش نباشد مشغله
# 2 هر کرا دادند گوش و هوش عقلی بایدش %~% در ره دین طی کند در هر نفس صد مرحله
# 3 گر ترا فهم درستی هست و طبع مستقیم %~% مکر خود را در ره دنیا بجنبان سلسله
# 4 حیف باشد بهر دنیا صرف کردن نقد عمر %~% هست دنیا نزد عارف جیفه در مزبله
# 5 اکثر اهل نظر در راه عرفان عاجزند %~% از ذکاشان نیست در تاریکی ره مشعله
# 6 در پی هر آرزو او هم بصد دل میدود %~% راه حق را چون نبیند تا نگردد یک دله
# 7 حرف من باصاحب عقل است وفهم است وشعور %~% آنکه او چیزی نمیفهمد ندارم زو گله
# 8 مردم فهمیده باید تا ز آتش دم زند %~% کی رسد در ذیل عرفان دست و هم خر کله
# 9 زیرکی باید بفهمد رمز قرآن و حدیث %~% یا برد ره سوی تأویلات بای بسمله
# 10 جاهلی بینی که هر از بر ندانسته است هیچ %~% افکند در شش جهت از کوس دانش غلغله
# 11 فیض تن زن با که داری این خطاب و این عتاب %~% نیست در محفل مگر گاوان دنیا مشغله
PageV1P0840
### || [genre: Gh]
# 1 سکینه دل و جان لا اله الا الله %~% نتیجه دو جهان لا اله الا الله
# 2 زبان حال و مقال همه جهان گوید %~% بآشکار و نهان لا اله الا الله
# 3 بگوش جان رسدم اینسخن بهر لحظه %~% ز جزو جزو جهان لا اله الا الله
# 4 ز شوق دوست ببانگ بلند میگوید %~% همه زمین و زمان لا اله الا الله
# 5 تو گوش باش که تا بشنوی زهر ذره %~% چو آفتاب عیان لا اله الا الله
# 6 همین نه مؤمن توحید میکند بشنو %~% ز سومنات مغان لا اله الا الله
# 7 نوشته‌اند بگرد عذار مغبچکان %~% بخط سبز عیان لا اله الا الله
# 8 جمال و زیب بتان غمزه‌های معشوقان %~% برمز کرد بیان لا اله الا الله
# 9 بگلستان گذری کن ببرگ گل بنگر %~% ز رنگ و بوی بخوان لا اله الا الله
# 10 بباغ بنگر و آثار را تماشا کن %~% شنو ز سرو روان لا اله الا الله
# 11 گذر بکوه بکن یا برو بدریا بار %~% شنو ز گوهر و کان لا اله الا الله
# 12 ببر و بحر گذر کن بخشک و تر بنگر %~% شنو ز این و ز آن لا اله الا الله
# 13 بگوش و هوش تو آید بهر طرف که روی %~% اگر چنین و چنان لا اله الا الله
# 14 بکن تو پنبه غفلت ز گوش و پس بشنو %~% ز نطق خرد و کلان لا اله الا الله
# 15 ببحر وحدت در رو بناله بم و زیر %~% بر آر از ته جان لا اله الا الله
# 16 همین نه ورد زبان کن ز جان و دل میگوی %~% بناله و بفغان لا اله الا الله
# 17 سرود اهل معاصیست نغمه دف و چنگ %~% سرود متقیان لا اله الا الله
# 18 سحر ز هاتف غیبم ندا بگوش آمد %~% که ایها الثقلان لا اله الا الله
# 19 میان صوفی و پیرمغان سخن میرفت %~% چه گفت پیر مغان لا اله الا الله
# 20 ز پیر میکده کردم سؤالی از توحید %~% بباده گفت بدان لا اله الا الله
# 21 بگفتن دل و جان فیض اقتصار مکن %~% بگو بنطق و زبان لا اله الا الله
PageV1P0841
### || [genre: Gh]
# 1 گرفتم ملک جان الحمدالله %~% گذشتم از جهان الحمدالله
# 2 چه جان و چه جهان چه ملک و چه ملک %~% شدم تا جان جان الحمدالله
# 3 مکان را در نوردیدم بهمت %~% شدم تا لامکان الحمدالله
# 4 برون کردم سر از عالم نهادم %~% قدم بر آسمان الحمدالله
# 5 ز مهر فانیان دل بر گرفتم %~% شدم از باقیان الحمدالله
# 6 ز محکومان بریدم رو نهادم %~% سوی آن حکمران الحمدالله
# 7 ز چاه طبع یوسف وار رفتم %~% بسوی مصر جان الحمدالله
# 8 ز خوف عقل یونس وار جستم %~% بصحرای عیان الحمدالله
# 9 ز بود فیض و نابودش برستم %~% نه این ماند و نه آن الحمدالله
PageV1P0842
### || [genre: Gh]
# 1 شدم آگه ز راه الحمدالله %~% که عشقم شد پناه الحمدالله
# 2 رهی کارد مرا تا درگه او %~% بمن بنمود اله الحمدالله
# 3 سحاب رحمتش بر من ببارید %~% ز دل شستم گناه الحمدالله
# 4 بیکدم کهربای عشق بربود %~% دل و جان را چو کاه الحمدالله
# 5 رسن آمد ز بالا یوسف جان %~% برون آمد ز چاه الحمدالله
# 6 چو در تاریکی زلفش فتادم %~% رخی دیدم چو ماه الحمدالله
# 7 طریقت را حقیقت را بدیدم %~% در آن زلف سیاه الحمدالله
# 8 ره ایمان ز زلف کفر دیدم %~% نهادم رو براه الحمدالله
# 9 گدائی کردم از مستانش جامی %~% شدم سر مست شاه الحمدالله
# 10 چو فیض از فیض حق جامی کشیدم %~% وجودم شد تباه الحمدالله
PageV1P0843
### || [genre: Gh]
# 1 ز هرچه آن غیر یار استغفرالله %~% ز بود مستعار استغفرالله
# 2 دمی کان بگذرد بی یاد رویش %~% از آن دم بیشمار استغفرالله
# 3 زبان کان تر بذکر دوست نبود %~% ز سرش الحذر استغفرالله
# 4 سر آمد عمر و یکساعت ز غفلت %~% نگشتم هوشیار استغفرالله
# 5 جوانی رفت پیری هم سر آمد %~% نکردم هیچ کار استغفرالله
# 6 نکردم یک سجودی در همه عمر %~% که آید آن بکار استغفرالله
# 7 خطا بود آنچه گفتم و آنچه کردم %~% از آنها الفرار استغفرالله
# 8 ز کردار بدم صد بار توبه %~% ز گفتارم هزار استغفرالله
# 9 شدم دور از دیار یار ای فیض %~% من مهجور زار استغفرالله
PageV1P0844
### || [genre: Gh]
# 1 ساقی باقی ما داد صلا بسم الله %~% هر کرا هست سرانجام فنا بسم الله
# 2 روی ساقی بصفا سینه ما با هم صاف %~% می مصفا شده اخوان صفا بسم الله
# 3 شد دوا درد غذا خون جگر عشق طبیب %~% هر که جوید ز سر صدق شفا بسم الله
# 4 ساقی عشق گرفته است بکف ساغر درد %~% هر که دارد سر این جام بلا بسم الله
# 5 ایکه خواهی که نماز از سر اخلاص کنی %~% سوی حق عشق بود قبله‌نما بسم الله
# 6 گر دلت آرزوی عکس جمالش دارد %~% بنگر آینه سینه ما بسم الله
# 7 منزل دوست بپرسیدم از آنشاه عرب %~% کرد اشارت بدل و گفت عنا بسم الله
# 8 سوی دل رفتم و گفتم که بگو یار کجاست %~% گفت اینجاست تو بیخویش درآ بسم الله
# 9 بر درش رفتم و گفتم که دهی بار مرا %~% گفت بگذار خود ترا و بیا بسم الله
# 10 فیض خواهد بره دوست روان افشاند %~% هر که دارد سر همراهی ما بسم الله
PageV1P0845
### || [genre: Gh]
# 1 گر ترا هست سر کشتن ما بسم الله %~% خیز از جای و بگو بهر فدا بسم الله
# 2 تیغ ابروی تو دارد چو سر کشتن ما %~% بسملم ساز بدین تیغ بلا بسم الله
# 3 گفته بودی که بشمشیر سرت بردارم %~% هین نشستم بر تو بر سر پا بسم الله
# 4 تا بکی وعده کنی حرف وفا هم گوئی %~% در دلت هست وفا گو بوفا بسم الله
# 5 سر تسلیم نهادیم به پیش تو بیار %~% هرچه خواهد دل تو بر سر ما بسم الله
# 6 بکشیم سر بنهیم و بجفا تن بدهیم %~% ای جفای تو وفا خیز و بیا بسم الله
# 7 فیض را بس که بدل هست هوای بسمل %~% مینگارد همه بر لوح هوا بسم الله
PageV1P0846
### || [genre: Gh]
# 1 ندارم خان و مانی حسبی الله %~% نخواهم آب و نانی حسبی الله
# 2 من از کون و مکان بیزار گشتم %~% شدم در لامکانی حسبی الله
# 3 جهانرا خط بیزاری کشیدم %~% چو خود گشتم جهانی حسبی الله
# 4 بستی طرفی از جان و نه از دل %~% نه دل خواهم نه جانی حسبی الله
# 5 مرا جانان پسند آمد نخواهم %~% نه اینی و نه آنی حسبی الله
# 6 نمیگیرم چو در دست من آمد %~% بموی او جهانی حسبی الله
# 7 در این آتش خوشم رضوان میارا %~% برای من جنانی حسبی الله
# 8 نعیم آتش عشقش مرا بس %~% بهشت جاودانی حسبی الله
# 9 چو یار آمد ز در خاموش شو فیض %~% عیان شد هر بیانی حسبی الله
PageV1P0847
### || [genre: Gh]
# 1 زین چرخ گردون فروا الی الله %~% وز دست شیطان فروا الی الله
# 2 زین تند خویان زین خوبرویان %~% زین جنگجویان فروا الی الله
# 3 چند ای محبان جور حبیبان %~% رنج رقیبان فروا الی الله
# 4 عشق مجازی ارشاد راهت %~% ای ره نوردان فروا الی الله
# 5 گر تیر عشقی بر سینه آید %~% از راه پنهان فروا الی الله
# 6 در عشق خوبان صبر است درمان %~% گر صبر نتوان فروا الی الله
# 7 از زلف چون شست و ز غمزه مست %~% وز جشم فتان فروا الی الله
# 8 زهری چو ریزد یارم بدلها %~% زان ما ز زلفان فروا الی الله
# 9 چشم سیاهی طرز نگاهی %~% گردد چو گردان فروا الی الله
# 10 تا کی ز عشق دنیای فانی %~% ای عشق خوبان فروا الی الله
# 11 از جان گرانان فروا الینا %~% وز نازنینان فروا الی الله
# 12 دارد در سر فکر گریزی %~% با فیض یاران فروا الی الله
PageV1P0848
### || [genre: Gh]
# 1 رفتم بخرابات توکلت علی‌الله %~% وارستم از آفات توکلت علی‌الله
# 2 ز خرقه و سجاده و تسبیح گذشتم %~% در کشف و کرامات توکلت علی‌الله
# 3 در خرقه سالوس نهان چند توان داشت %~% بتخانه طاعات توکلت علی‌الله
# 4 عزی بدر آوردم و بر خاک فکندم %~% بر سنگ زدم لات توکلت علی‌الله
# 5 از آب و گل خویش سبک گشتم و رفتم %~% تا بام سموات توکلت علی‌الله
# 6 راه سفر طامه کبراست توکل %~% تا چند ز طامات توکلت علی‌الله
# 7 گویم سخنی فیض اگرنه خرفی تو %~% بگذر ز خرافات توکلت علی‌الله
PageV1P0849
### || [genre: Gh]
# 1 دل گیرد و جان بخشد آن دلبر جانانه %~% ویران چو کند بخشد صد گنج بویرانه
# 2 دل شد ببر دلبر جان رفت ز تن یکسر %~% وز عقل تهی شد سر کس نیست درین خانه
# 3 بس زلف دهد بر باد آنزلف خم اندر خم %~% بس عقل کند غارت آن نرگس مستانه
# 4 سویم بنگر مستان هوش و خردم بستان %~% دیوانه و مستم کن مستم کن و دیوانه
# 5 گه پند دهد واعظ گه توبه دهد زاهد %~% یارب که مرا افکند در صحبت بیگانه
# 6 غم میکشدم مطرب بر تار بزن دستی %~% دیوانه شدم ساقی در ده دو سه پیمانه
# 7 آن منبع آگاهی گفتا که چه میخواهی %~% گفتم که چه میخواهم جانانه و پیمانه
# 8 پیمانه و جانانی جانانه و پیمانی %~% این نشکندم پیمان آن از کف جانانه
# 9 پیمانه بکف کردم در مجمع بیهوشان %~% گویند کئی گویم دیوانه فرزانه
# 10 تیغ ار بصدف ناید دردانه بکف ناید %~% بشکن صدف هستی ای طالب دردانه
# 11 ای در دل و جان من تا چند نهان از من %~% نشنیده کسی هرگز خمخانه بیگانه
# 12 یکبار دو چارم شو روزی دو سه یارم شو %~% فیض از تو بود تا کی چون استن حنانه
PageV1P0850
### || [genre: Gh]
# 1 در کشور حسن آن یگانه %~% شد ساخته صدهزار خانه
# 2 این طرفه که نیست هیچ دیار %~% در هیچ سرا جز آن یگانه
# 3 دیار خود است و دار هم خود %~% کردیم سراغ خانه خانه
# 4 یک نکته بگویمت از این راز %~% در حسن ز عشق بود دانه
# 5 جنبید درو چو دانه عشق %~% برخاست حجاب از میانه
# 6 پرواز نمود طایر حسن %~% بیرون آمد ز آشیانه
# 7 آئینه عشق پیش بنهاد %~% افکند دو زلف و کرد شانه
# 8 از عکس رخش در آینه عشق %~% شد کشور حسن بیکرانه
# 9 خرمن خرمن بدید شد عشق %~% از دانه عشق آن یگانه
# 10 بس خرمن حسن گشت پیدا %~% چون جلوه او فکند دانه
# 11 بس قلزم عشق شد هویدا %~% زان جنبش عشق جاودانه
# 12 زد جوش چو بحر عشق برخاست %~% طوفان طوفان زهر کرانه
# 13 قلزم قلزم بدید گردید %~% از جوشش بحر بیکرانه
# 14 خاکستر عقل داد بر باد %~% چون آتش عشق زد زبانه
# 15 صد دل بربود یک نگاهش %~% یک تیر آمد بصد نشانه
# 16 هر جا در فقر بود در بست %~% بگشاد چو جود را خزانه
# 17 با اینهمه نیست غیر او کس %~% زد مطرب عشق این ترانه
# 18 بر تخته گون نرد عشقی %~% با زد با خویش جاودانه
# 19 خود عاشق حسن خویش و معشوق %~% این ما و شما همه بهانه
# 20 ای فیض ازین حدیث بگذر %~% ترسم بجنون شوی فسانه
PageV1P0851
### || [genre: Gh]
# 1 بنه سر بحکم خدای یگانه %~% شود تا بحکمت جهان دو گانه
# 2 بخواه ازخدا غیر عقبی و دنیی %~% که بحر نوالش ندارد کرانه
# 3 نظر بر مدار از مسبب در اسباب %~% سببهاست حیران او در میانه
# 4 فلک گر به پیچد ز فرمان او سر %~% از آن شقتش میزند تازیانه
# 5 بپرداز خود را ز خود تا ببینی %~% که ما و شما نیست الا بهانه
# 6 بصورت بود جور و معنی عدالت %~% شکایت مکن از جفای زمانه
# 7 بدام تن افتاد تا مرغ جانم %~% دلش خون شد از حسرت آشیانه
# 8 چو از موطن اصلیم یاد آید %~% روانم شود بی‌خودانه روانه
# 9 مجو فیض از بی‌نشانه نشانی %~% که نتوان نشان داد از بی‌نشانه
PageV1P0852
### || [genre: Gh]
# 1 برفت از برم آن نگار یگانه %~% دلم شد بدنبال حسنش روانه
# 2 سخن از فراقش چه گوید زبانم %~% تو گوئی کشد آتش دل زبانه
# 3 چو حرف گهر بارش از نامه خوانم %~% گهر میشود اشک من دانه دانه
# 4 برون رفت از سینه با کوه اندوه %~% بدنبال دل میدوم خانه خانه
# 5 دلم را غمش کرد سوراخ سوراخ %~% بتدریج بی منت و بی گمانه
# 6 غم دل نه بگذاشت جای فراغت %~% عبث مطربم میسراید ترانه
# 7 اگر نیستم قابل بزم وصلش %~% پسندم بود جای در آستانه
# 8 بگوشم رسیده است تا قصه عشق %~% دگر قصها نیست الا فسانه
# 9 عبث دست و پا میزنی فیض بشکیب %~% چه گونه سر آید غم جاودانه
# 10 خلاصی میسر نگردد کسی را %~% که افتد درین قلزم بیکرانه
PageV1P0853
### || [genre: Gh]
# 1 گفتی مرا کن ذکر هو سبحانه سبحانه %~% من از کجا و یاد او سبحانه سبحانه
# 2 باید چو ذکر هو کنم در سینه نقش او کنم %~% تا روی دل آنسو کنم سبحانه سبحانه
# 3 کی میتوانم ذکر او کی میتوانم فکر او %~% کی میتوانم شکر او سبحانه سبحانه
# 4 امرش نبودی گر مرا کی ذکر من بودی روا %~% من از کجا او از کجا سبحانه سبحانه
# 5 از پیش من کی میرود از من جدا کی میشود %~% نسیان و یادش چون شود سبحانه سبحانه
# 6 خود ذکر اویم سر بسر گرچه ز ذکرم بیخبر %~% وز خود نمیدانم خبر سبحانه سبحانه
# 7 ذکرم‌من و او ذاکر است شکرم‌من و او شاکر است %~% عینم من و او ناظرم سبحانه سبحانه
# 8 هم ذاکر و مذکور او هم شاکر و مشکور او %~% هم ناظر و منظور او سبحانه سبحانه
# 9 جان مرا جانان بود جانم تن و او جان بود %~% او کی ز من پنهان بود سبحانه سبحانه
# 10 هم جان و هم جانان من هم مایه درمان من %~% سرمایه احسان من سبحانه سبحانه
# 11 گه منع و گه احسان کند گه درد و گه درمان کند %~% او هر چه خواهد آن کند سبحانه سبحانه
# 12 گاهی ازو گریان شوم گاهی ازو خندان شوم %~% او هرچه خواهد آن شوم سبحانه سبحانه
# 13 گه سازدم که سوزدم گه در دم گه دوزدم %~% گه مستیی آموزدم سبحانه سبحانه
# 14 جان غرق شد در بحر او دل گم شد اندر های و هو %~% ای فیض بس کن گفتگو سبحانه سبحانه
PageV1P0854
### || [genre: Gh]
# 1 از دست شد ز شوقت دستی بر این دلم نه %~% بر باد رفت خاکم پائی بر این گلم نه
# 2 محصول عمر خود را در کار خویش کردم %~% یک پرتو از جمالت در کار و حاصلم نه
# 3 از پیچ و تاب زلفت بس تیره روز گارم %~% گرد سرت از آن روی شمع مقابلم نه
# 4 از فیض یکه آهی شد قابل نگاهی %~% منت بیک نگاهی بر جان قابلم نه
# 5 زان چابکان که دایم مستغرق وصالند %~% برق عنایتی خوش بر جان کاهلم نه
# 6 بد را به نیک بخشند چون نیکوان مرا نیز %~% از خاک تیره بر گیر در صدر منزلم نه
# 7 قومی شکوه دارند صبری چه کوه دارند %~% یکذره صبر از ایشان بستان و در دلم نه
# 8 گم گشت در رهش دل شد کار فیض مشکل %~% بوی صبا ز زلفش در راه مشکلم نه
# 9 این شد جواب آن نظم از گفتهای ملا %~% ای پاک از آب وا ز گل پای در اینگلم نه
PageV1P0855
### || [genre: Gh]
# 1 کی پسندی تو جفا بر من مسکین کی کی %~% تو و اندیشه ین کار خدا را هی هی
# 2 معدن مهر و وفا ز آنکه ازو جور و جفا %~% حاش‌لله کی آید ز تو اینها کی کی
# 3 دردیم وعده وصلت ببهار اندازی %~% باز چون فصل بهار آید گوئی دی دی
# 4 زخم بر من زنی و دست من آلوده کنی %~% تا چه گویند که زد زخم بگوئی وی وی
# 5 بس که با ناله و زاری دل من خو کرده است %~% چون شوم خاک نروید ز گل من جز نی
# 6 می انگور نخواهم که بود تلخ و پلید %~% لب شیرین تو خواهم بمکم پی در پی
# 7 جرعه از لب لعلت اگرم دست دهد %~% تا ابد موی بمویم همه گوید می می
# 8 گر بخاکم گذری رقص کنان برخیزم %~% وز سر شوق زنم نعره یاحی یاحی
# 9 هی و هوئی بکن ای فیض بود کز طرفی %~% ناگهان بر سرت آید که رسیدم هی هی
PageV1P0856
### || [genre: Gh]
# 1 بیا ساقی بده جامی از آن می %~% که جان عاشقان از وی بود حی
# 2 از آن می کآورد جان در تن من %~% کند یکجرعه‌اش لاشی را شی
# 3 اگر زاهد کشد در رقص آید %~% بخاک مرده گر ریزی شود حی
# 4 از آن می کز فروغش شب شود روز %~% سیه دل را کند خورشید بی فی
# 5 مئی کز من مرا بخشد خلاصی %~% سرا پایم شود فانی از آن می
# 6 بیا ساقی مرا از خویش برهان %~% مگر طرفی ببندم از خود وی
# 7 نه تاب وصل او دارم نه هجران %~% نه با وی می‌توان بودن نه بی وی
# 8 بیا می ده مرا از خویش بستان %~% مگو چون و مگو چند و مگو کی
# 9 پیاپی ده که عشق آندم گواراست %~% که در کف جام می‌آرد پیاپی
# 10 مکن داغم مگو کی دمبدم ده %~% دل مستان ندارد طاقت وی
# 11 چه می‌پائی بده ساقی شرابی %~% چه میخواری قفا مطرب بزن نی
# 12 بیا مطرب بزن بر تار دستی %~% بیا ساقی بده جامی پر از می
# 13 بده ساقی شرابی از بط و خم %~% بزن مطرب نوای بربط و نی
# 14 میفکن عیش فصلی را بفصلی %~% ز کف مگذار می در بهمن و دی
# 15 بهاری کن سراسر عمر را فیض %~% ز روی ساقی و جام پیاپی
PageV1P0857
### || [genre: Gh]
# 1 اگر کنی تو بجان طاعت خدای علی %~% شود ز یمن اطاعت تو را خدای ولی
# 2 نبی شدن نشود زانکه شد نبودت ختم %~% ولی ولی شوی ار اقتدا کنی به علی
# 3 عبادت از سر اخلاص کن ریا مگذار %~% بپوش جامه تقوی چه مصطفی چه علی
# 4 نماز را چه بخلوت کنی چنان میکن %~% که در حضور جماعت کنی مکن دغلی
# 5 گناهی ار بکنی زود توبه کن واره %~% بکوش زنگ گنه در شفاف دل نهلی
# 6 اگر شکسته شوی از گنه کنی اقرار %~% ترا خدای ببخشد بزعم معتزلی
# 7 چه اقتدا به نبیی و علی و ‌آل کنی %~% شود دل تو منور بنور لم یزلی
# 8 دلت چه گشت منور بکش شراب طهور %~% ز ساغر «وسقاهم» ز باده ازلی
# 9 شوی چه مست از آن باده روی یار نکو %~% بکوش فیض که این شیوه راز کف ننهی
PageV1P0858
### || [genre: Gh]
# 1 باز این چه فتنه است که در سر گرفته‌ای %~% بوم و بر مرا همه آذر گرفته‌ای
# 2 می آئی و ز آتش حسن و فروغ ناز %~% سر تا بپای شعله صفت در گرفته‌ای
# 3 ای پادشاه حسن که اقلیم جان و دل %~% بی منت سپاهی و لشگر گرفته‌ای
# 4 خاکستر تنم چه عجب گر رود بباد %~% زین آتشیکه در دل و در جان گرفته‌ای
# 5 هر چند سوختی دگر آتش فروختی %~% جان مرا مگر تو سمندر گرفته‌ای
# 6 گفتم مگر جفا نکنی بر دلم دگر %~% می‌بینمت که عربده از سر گرفته‌ای
# 7 تنها اسیر تو نه همین این دل منست %~% دلهای عالمی تو مسخر گرفته‌ای
# 8 ای عشق بر سریر ایالت قرار گیر %~% در ملک جان و دل که سراسر گرفته‌ای
# 9 از عشق نیست فیض ترا مهربانتری %~% محکم نگاه‌دار چو در بر گرفته‌ای
# 10 نزدیک تر ز عشق رهی نیست زاهدا %~% با ما بیا چرا ره دیگر گرفته‌ای
PageV1P0859
### || [genre: Gh]
# 1 بیا بیا که اسیران نواز آمده‌ای %~% بیا بیا که رقیبان گداز آمده‌ای
# 2 بیا و دیده عشاق را منور کن %~% که حسن ماه رخانرا طراز آمده‌ای
# 3 بیا بیا که ز سر تا بپا ببازم من %~% بیا بیا که توهم مست ناز آمده‌ای
# 4 ز پای تا سر حسنی و لطف و مهر و وفا %~% بیا بیا که بسامان و ساز آمده‌ای
# 5 بکف گرفته دل و جان بجان و دل خلقی %~% تو بهر غارت آن ترکتاز آمده‌ای
# 6 بجانب تو روان بود جانم از شوقت %~% اگر غلط نکنم پیش باز آمده‌ای
# 7 سری بپای نتو میخواست دل که در بازم %~% بیا بیا که بسی دلنواز آمده‌ای
# 8 فدای خوی تو گردم که با هزاران ناز %~% بکار سازی اهل نیاز آمده‌ای
# 9 بپای تو قدمی صدهزار فرسنگست %~% بیا که از ره دور و دراز آمده‌ای
# 10 شبی بخلوت ما میتوان بسر بردن %~% اگر چه از سر تمکین و ناز آمده‌ای
# 11 کبوتر دل اگر صدهزار صید کنی %~% یکی نساخته بسمل که باز آمده‌ای
# 12 بگوی شعر از اینگونه شعرها ای فیض %~% میان اهل سخن سر فراز آمده‌ای
PageV1P0860
### || [genre: Gh]
# 1 شور عشقی در جهان افکنده‌ای %~% مستیی در انس و جان افکنده‌ای
# 2 کرده‌ای پنهان محیط بیکران %~% قطره‌ای زان در میان افکنده‌ای
# 3 جلوه داده حسن را زان جلوه باز %~% پرده‌ای بر روی آن افکنده‌ای
# 4 سایه‌ای خورشید روی خویش را %~% بر زمین و آسمان افکنده‌ای
# 5 یک گره نگشوده زان زلفت دو تا %~% بوی جانی در جهان افکنده‌ای
# 6 از روانها کرده‌ای جوها روان %~% غلغلی در خاکیان افکنده‌ای
# 7 کاف و نون امر را بی حرف و صوت %~% در مکان و لامکان افکنده‌ای
# 8 آتشی از عشق خود افروخته %~% جان خاصانرا در آن افکنده‌ای
# 9 دوستانت را برای امتحان %~% در میان دشمنان افکنده‌ای
# 10 عارفان را داده‌ای بردالیقین %~% جاهلانرا در گمان افکنده‌ای
# 11 عاقلان را کار دنیا کرده یار %~% عاشقانرا در فغان افکنده‌ای
# 12 در دل من شوق خود جا داده‌ای %~% آتشی دلرا بجان افکنده‌ای
# 13 کرده جا در جان و جان خسته را %~% در طلب گرد جهان افکنده‌ای
# 14 قطره‌ای دلرا ز عشق خویشتن %~% در محیط بیکران افکنده‌ای
# 15 داده‌ای هم اختیار ما بما %~% هم ز دست ما عنان افکنده‌ای
# 16 از بهشت و حور داده وعده‌ای %~% رغبتی در زاهدان افکنده‌ای
# 17 ز آتش دوزخ وعیدی داده‌ای %~% رهبتی در عصیان افکنده‌ای
# 18 نقش انسانرا کشیدستی بر آب %~% از بنان آنگه بنان افکنده‌ای
# 19 چون بنانش را تو کردی تسویه %~% پس چرایش از بنان افکنده‌ای
# 20 فیض را از عشق ذوقی داده‌ای %~% در تماشای بتان افکنده‌ای
PageV1P0861
### || [genre: Gh]
# 1 ای آنکه در ازل همه را یار بوده‌ای %~% از دار اثر نبوده تو دیار بوده‌ای
# 2 هر کار هر که کرد تو تقدیر کرده‌ای %~% پیش از وجود خلق در آن کار بوده‌ای
# 3 عالم همه تو بوده و تو خالی از همه %~% یکتای فرد بوده‌ای و بسیار بوده‌ای
# 4 حسن از تو رو نموده و عشق از تو آمده %~% مطلوب بوده و طلبکار بوده‌ای
# 5 بنموده در نقاب نکویان جمال خویش %~% وین طرفه در نقاب بدیدار بوده‌ای
# 6 بس دل که بهر خویشتن آئینه ساخته %~% زان آینه بخویش نمودار بوده‌ای
# 7 خود را بخود نموده در آئینه‌ای جهان %~% بیننده بوده‌ای و بدیدار بوده‌ای
# 8 فاش و نهان خلق هویداست نزد تو %~% بی آلت بصر همه دیدار بوده‌ای
# 9 رفتار مور در شب دیجور دیده‌ای %~% ز اسرار خلق جمله خبردار بوده‌ای
# 10 هر جای هر چه بوده بر آن بوده‌ای محیط %~% عالم چو مرکزی و تو پر کار بوده‌ای
# 11 بی تو نه هستی و نه توانائی بود %~% ما را تو چاره بوده و ناچار بوده‌ای
# 12 ما هیچ نیستیم بخود سایه‌ای توایم %~% هم جاعل ظلام و هم انوار بوده‌ای
# 13 بس دل شکسته بر درت ای جا برالکسیر %~% پیوسته ایستاده که جبار بوده‌ای
# 14 بس بنده‌ای که کرده گنه بر امید آنکه %~% غفار بوده‌ای تو و ستار بوده‌ای
# 15 گرفیض را ز جهل بر آری غریب نیست %~% پیوسته بنده پرور و غفار بوده‌ای
PageV1P0862
### || [genre: Gh]
# 1 ای آنکه با دلم ز ازل یار بوده‌ای %~% پیوسته راحت دل بیمار بوده‌ای
# 2 گه لطف کرده با من دلخسته گاه قهر %~% در غیر لطف گاهی و قهار بوده‌ای
# 3 گاهی وفا و گاه جفا با دلم کنی %~% هم یار بوده‌ای و هم اغیار بوده‌ای
# 4 افروختی رخ و ز مژه نیش می‌زنی %~% گل بوده‌ای بروی و بمو خار بوده‌ای
# 5 از راه مهر آمدی و سوختی مرا %~% آسان نموده اول و دشوار بوده‌ای
# 6 تا بوده‌ای نداشته‌ای دست از دلم %~% این عشق جان گداز چه غمخوار بوده‌ای
# 7 گر دل زمین شده است بدورش تو آسمان %~% گر نقطه گشته است تو پرگار بوده‌ای
# 8 جان دلی ببوده که در وی نبوده‌ای %~% ای عشق کم نموده چه بسیار بوده‌ای
# 9 ای فیض کس ندیده ز کردار تو اثر %~% کاری نکرده‌ای همه گفتار بوده‌ای
PageV1P0863
### || [genre: Gh]
# 1 ای دل بعشق خویش گرفتار بوده‌ای %~% خود را بنقد عمر خریدار بوده‌ای
# 2 گر بگذری ز خویش انیس خدا شوی %~% ای خودپرست دون چه ستمکار بوده‌ای
# 3 بگشای چشم عبرت و کر و بیان به بین %~% تا روشنت شود چه قدر خوار بوده‌ای
# 4 برخیز و جهد کن بمقام خرد رسی %~% روز نخست چون بخرد یار بوده‌ای
# 5 سوی مقربان چه شود گر سفر کنی %~% زین پیشتر بعالم انوار بوده‌ای
# 6 گر رو کنی بعالم بالا غریب نیست %~% پیوسته در تطور اطوار بوده‌ای
# 7 کاری نمیکنی که بجائی رساندت %~% ای آزموده کار چه بیکار بوده‌ای
# 8 ایحق بر اهل حق چه گوار نده و خوشی %~% بر خویشتن پرست چه دشوار بوده‌ای
# 9 ز آسودگی نداشته‌ای دست یکنفس %~% ای فیض خویش را تو چه غمخوار بوده‌ای
PageV1P0864
### || [genre: Gh]
# 1 در عشق دوست ای دل شیدا چگونه‌ای %~% ای قطره کشاکش دریا چگونه‌ای
# 2 یادآور ای عدم ز نهانخانه‌ای قدم %~% پنهان چگونه بودی و پیدا چگونه‌ای
# 3 در بحر بی کنار کنارم کشید و گفت %~% بی ما چگونه بودی و با ما چگونه‌ای
# 4 من جلوه نا نموده تواز خویش میشدی %~% امروز غرق بحر تجلا چگونه‌ای
# 5 جمعی بساحل از کشش ما در اضطراب %~% ای غرق بحر عاطفت ما چگونه‌ای
# 6 بازم ز خویش‌ راند و بکنج غمم نشاند %~% گفت ای نشانه تیر بلا را چگونه‌ای
# 7 در چاه بابلم موی خود ببست %~% گفت ای اسیر زلف چلیپا چگونه‌ای
# 8 ای خانه زاد عشرت و پرورده‌ای طرب %~% در لجه محیط غم ما چگونه‌ای
# 9 ای فیض خویش را بغم عشق ما سپار %~% و آنگه ببین که در کنف ما چگونه‌ای
PageV1P0865
### || [genre: Gh]
# 1 با جذب دوست ای دل شیدا چگونه‌ای %~% ای قطره با کشاکش دریا چگونه‌ای
# 2 ای طایر خجسته پی مرغزار انس %~% در تنگنای وحشت دنیا چگونه‌ای
# 3 هیچ از مقام اصلی خود یاد می‌کنی %~% دور از دیار خویش در اینجا چگونه‌ای
# 4 کو روزگار عشرت و بزم وصال دوست %~% بی‌یار دلنواز از خود آیا چگونه‌ای
# 5 کو چشم مست ساقی و کو آن لب چو لعل %~% مخمور مانده بی می و مینا چگونه‌ای
# 6 می‌آید این سروش ز جانان نفس نفس %~% کای جان اسیر غربت دنیا چگونه‌ای
# 7 با موجهای قلزم هجران چه میکنی %~% در کام اژدهای غم ما چگونه‌ای
# 8 ز آن روزها که بود سرت در کنار ما %~% شبها چه یا میکنی آیا چگونه‌ای
# 9 ای در وصال ما گذرانیده سالها %~% امروز در مفارقت ما چگونه‌ای
# 10 بعد از وصال با غم هجران چه میکنی %~% با ما چگونه بودی و بی ما چگونه‌ای
# 11 ای دیده‌ای که آن گل رخسار دیده‌ای %~% بی آن جمال روشن و بینا چگونه‌ای
# 12 چونی در ابتلای بلای فراق فیض %~% ای وصل دوست داده بدنیا چگونه‌ای
PageV1P0866
### || [genre: Gh]
# 1 بماندم چیز و کس را انت حسبی %~% براندم خار و خس را انت حسبی
# 2 پر و بالی گشادم در هوایت %~% شکستم این قفس را انت حسبی
# 3 ترا خواهم ترا خواهم بجز تو %~% نخواهم هیچکس را انت حسبی
# 4 همین خواهم که حیران تو باشم %~% نه بینم پیش و پس را انت حسبی
# 5 درون دل نمیدانم چه غوغاست %~% نخواهم این جرس را انت حسبی
# 6 درون سر نمیدانم چه سوداست %~% نخواهم بوالهوس را انت حسبی
# 7 نفس بی یاد تو گر میزند فیض %~% نخواهم آن نفس را انت حسبی
PageV1P0867
### || [genre: Gh]
# 1 با تو شدم آشنا وز دو جهان اجنبی %~% چون تو شدی یار من شد دل و جان اجنبی
# 2 خواست ز تو دم زند ناطقه‌ام بسته شد %~% گفت عیان غیور هست بیان اجنبی
# 3 یاد تو چون می‌کنم میروم از خویشتن %~% آمد چون آشنا شد ز میان اجنبی
# 4 نام تو پنهان برم سامعه بیگانه است %~% چون بزبان آورم هست زبان اجنبی
# 5 چون بخیال آئیم بی خود گردم که چه %~% گوید هریک ز ما هست فلان اجنبی
# 6 از سر کویت نشان خواستم از محرمی %~% گفت در آنجا که او است هست نشان اجنبی
# 7 در طلبم در بدر آنکه بپرسم خبر %~% آنکه خبردار نیست بی‌خبران اجنبی
# 8 در حرم کبریا کس ننهادست پا %~% هست زمان دم مزن هست مکان اجنبی
# 9 دید مرا جان فشان گشته بداغش نشان %~% گفت که فیض آشناست مدعیان اجنبی
PageV1P0868
### || [genre: Gh]
# 1 دارد ز جفا نظام خوبی %~% بی جور و جفا کدام خوبی
# 2 از آتش عشق پخته گردد %~% باشد بعیش خام خوبی
# 3 ای سر تا پا همه نکوئی %~% وی پا تا سر تمام خوبی
# 4 از یاد تو پر شدم که بیند %~% چشم دل من بکام خوبی
# 5 هر دل که ز عشق توست شیدا %~% دارد روزی مقام خوبی
# 6 نظارگیان روی خوبت %~% بینند علی الدوام خوبی
# 7 باشیدایان کوی عشقت %~% لطف تو کند مدام خوبی
# 8 آنرا که حلال نیست وصلت %~% باشد بر وی حرام خوبی
# 9 قایم بتو تا ابد نکوئی %~% در ظل تو مستدام خوبی
# 10 تا در دل فیض جای کردی %~% می باردش از کلام خوبی
PageV1P0869
### || [genre: Gh]
# 1 گه نقاب از رخ کشیدی گه نقاب انداختی %~% تهمتی بر سایه و بر آفتاب انداختی
# 2 گه نمائی روی و گه پنهان کنی در زیر زلف %~% زین کشاکش خلقرا در پیچ و تاب انداختی
# 3 بس نشانهای غلط دادی بکوی خویشتن %~% تشنگان وادیت را در سراب انداختی
# 4 شرم بی‌اندازه‌ات سرهای ما افکند پیش %~% از حجاب خویش ما را در حجاب انداختی
# 5 زلف را کردی پریشان پر عذار آتشین %~% رشته جان مرا در پیچ و تاب انداختی
# 6 بر امید وعده فردا ز خود راندی بنقد %~% عابدانرا در ثواب و در عقاب انداختی
# 7 عاشق بیچاره را مهجور در عین وصال %~% چشم گریان سینه بریان دل کباب انداختی
# 8 اهل دل را صاف دادی اهل گلرا درد درد %~% عاقلانرا در حساب و در کتاب انداختی
# 9 فیض گفتی بس غزل هریک ز دیگر خوبتر %~% حیرتی در طالبان انتخاب انداختی
# 10 میشود آخر دلت غواص بحر من لدن %~% بس در و گوهر که از چشم بر آب انداختی
PageV1P0870
### || [genre: Gh]
# 1 بر جمال از پرتو رویت نقاب انداختی %~% در هویدائیت ما را در حجاب انداختی
# 2 پرتوی از نور خود بر عرش و کرسی تافتی %~% ذره بر انجم و بر آفتاب انداختی
# 3 روی خوبانرا درخشان کردی از مهر رخت %~% نشئه حسن ازل را در شراب انداختی
# 4 روح را بیرون کشیدی ز اوج علیین عقل %~% در حضیض آب و گل مست و خراب انداختی
# 5 دشمنان را راه دادی در حریم جان و دل %~% دوستانرا در عقاب و در عذاب انداختی
# 6 دست و پای خواهش ما را ز بند خواهشت %~% در ره فرمانبری در پیچ و تاب انداختی
# 7 در طلب گه گرم کردی گاه افسردی دلم %~% گه در آتش سوختی گه در یخ آب انداختی
# 8 گاه نزدیک خودم خانی گهی دور افکنی %~% زین قبول ورد مرا در اضطراب انداختی
# 9 تا که باشم تا که باشم بر در امید و بیم %~% در ضمیرم گه ثواب و گه عقاب انداختی
PageV1P0871
### || [genre: Gh]
# 1 پرتوی از مهر رویت در جهان انداختی %~% آتشی در خرمن شورید گان انداختی
# 2 یکنظر کردی بسوی دل ز چشم شاهدان %~% زان نظر بس فتنها در جسم و جان انداختی
# 3 در دلم جا کردی و کردی مرا از من تهی %~% تا مرا از هستی خود در گمان انداختی
# 4 شعله حسن تو دوش افروخت دلها را چو شمع %~% این چه آتش بود کامشب در جهان انداختی
# 5 در کنارم بودی و میسوخت جانم در میان %~% آتش سوزان نهان چون در میان انداختی
# 6 تا قیامت قالبم خواهد طپید از ذوق آن %~% تیر مژگان سوی من تا بیکمان انداختی
# 7 دیده از خواب عدم نگشوده گردیدند مست %~% چون ندای «کن» بگوش انس و جان انداختی
# 8 سوی «او ادنی» روان گشتند مشتاقان وصل %~% تا خطاب «ارجعی» در ملک و جان انداختی
# 9 هرکسی پشت و پناه عالمی شد تا ز لطف %~% سایه خود بر سر این بیکسان انداختی
# 10 شد کنار همدمان دریای خون از اشگ فیض %~% قصه پر غصه‌اش تا در میان انداختی
PageV1P0872
### || [genre: Gh]
# 1 شعله حسنی ز رخسار بتان افروختی %~% آتشی در ما زدی از پای تا سر سوختی
# 2 قامت بالا بلندان بر فلک افراختی %~% در هواشان شعله دل تا فلک افروختی
# 3 برقی از نورت درخشان کردی از مه طلعتان %~% ساختی با بیوفایان خرمن ما سوختی
# 4 گر نه استاد ازل در پرده بودی جلوه‌گر %~% چشم فتان ازکجا این دلبری آموختی
# 5 کردیم دیوانه گفتی راز ما با کس مگوی %~% پرده عقلم دریدی و دهانم دوختی
# 6 خاکساری بندگی افتادگی بیچارگی %~%  فیض از عشق بتان سرمایها اندوختی
# 7 هیچکس در هیچ سودا اینچنین سودی نکرد %~% عشق و آزادی خریدی دین و دل بفروختی
PageV1P0873
### || [genre: Gh]
# 1 هر نفس از جناب دوست میرسدم بشارتی %~% سوی وصال خویشتن می کندم اشارتی
# 2 کعبه من جمال او میکنمش بدل طواف %~% اهل صفا کنند سعی بهر چنین زیارتی
# 3 در عرفات عشق او هست متاع جان بسی %~% از عرب ملاحتش منتظرند غارتی
# 4 ذبح منی کنیم ما تا ببریم از او لقا %~% نیست برای عاشقان بهتر از این تجارتی
# 5 سنگ بدیو میزنم حلق هواش می‌برم %~% در حرم مشاعرم تا نکند جسارتی
# 6 غسل کنم ز آب چشم پاک شوم ز آزو خشم %~% چون بحرم نهم قدم تا نکنم طهارتی
# 7 سنگ سیاه شد ز آه در غم حضرت اله %~% برد بدر گهش پناه منتظر زیارتی
# 8 زمزم از اشگ اولیاست شوری او بدین گواست %~% بر در حق بریز ا شگ تا ببری نضارتی
# 9 ایکه گناه کرده‌ای نامه سیاه‌ کرده‌ای %~% دامن زنده بگیر تا کند استجارتی
# 10 کعبه دل طواف کن سینه بمهر صاف کن %~% نیست دل خراب را خوشتر ازین عمارتی
# 11 کرد خلیل حق مقام بر در کعبه منتظر %~% تا رسد ار ولادت شیر خدا بشارتی
# 12 دوست در آید از درم در قدمش رود سرم %~% بهر چنین شهادتی کی کنم استخارتی
# 13 در ره کعبه دلی زخمی اگر رسد به تن %~% سود روان بود چه غم تن کشد ار خسارتی
# 14 می نتوان بیان نمود قصه عشق نزد کس %~% هرزه مپوی گرد دل در طلب عمارتی
# 15 هر غزلی که طرح شدفیض بدیهه گویدش %~% معنی بکر آورد تا ببرد بکارتی
PageV1P0874
### || [genre: Gh]
# 1 از حسن خورشید ازل عالم چنین زیباستی %~% وز نور شمع لم یزل این دیدها بیناستی
# 2 مرغ دل ما بلبلی در گلشن این خاکبان %~% از مستی ما غلغلی در گنبد مینا ستی
# 3 از سوزش ما شورشی افتاد در جان ملک %~% فریاد لاعلم لنا در عالم بالاستی
# 4 از باده روز الست گشتند جانها جمله مست %~% لیک از خمار آن شراب در سینها غمهاستی
# 5 از جام عشق کبریا سیراب کی گردیم ما %~% زین باده جان عاشقان دایم در استسقاستی
# 6 ساقی بجامی تازه کن مغز دماغ پختگان %~% کاین زهد خام خشک مغز در آتش سوداستی
# 7 از گلشن قدس لقا بوی گلی آمد بما %~% زان بودی از سر تا بپا هر ذره مان بویاستی
# 8 طاغوت را کافر شدیم لاهوت را مؤمن شدیم %~% چنگال استمساک ما در عروه و ثقاستی
# 9 عهدی که با او بسته‌ایم روز ازل نشکسته‌ایم %~% آن عهد و آن پیمان ما برجاستی برجاستی
# 10 گشتیم محو آن جمال دستک زنان در وجد و حال %~% از لیت قومی یعلمون در جان ما غوغا ستی
# 11 مقراض لا تذکیر فیض بیخ دو عالم را ببر %~% چون حاصل این هر دو کون در مخزن الاستی
PageV1P0875
### || [genre: Gh]
# 1 زلف سیه بر روی مه با خط و خال آراستی %~% دام بلا و فتنه یا مایه سوداستی
# 2 خال تو دانه زلف دام ابرو کمان بالا بلا %~% از پای تا سر فتنه سر تا بپا غوغاستی
# 3 آنغمزه خون ربز را سر ده بجان عاشقان %~% الحق که نازت میرسد خوب و خوش زیباستی
# 4 با ما نشستی ساعتی آرام رفت از جان ما %~% گفتی قیامت راست شد از جای چون برخاستی
# 5 آیات حسنت مصحف است وخط و خالت سورها %~% سر تا بپایت جزو جزو در حمد حق گویاستی
# 6 ازسر ربودی عقل وهوش وز دل گرفتی صبر ودین %~% القصه با جانهای ما کردی هر آنچه خواستی
# 7 نی عهد با ما کرده تا قتل همراهی کنی %~% اینک سرو این تیغ اگر در عهد و پیمان راستی
# 8 نزدیک ما گر آمدی بعد از فراق دیر و دور %~% از دور بنشستی و زود از پیش ما برخواستی
# 9 دادی صلای وصل خود آنرا که افزودیش قدر %~% وین فیض دور افتاده را در درد هجران کاستی
PageV1P0876
### || [genre: Gh]
# 1 گهی نان را فدای جان فرستی %~% گهی جان را فدای نان فرستی
# 2 گهی دلرا دهی ذوق عبادت %~% که تا جانرا بر جانان فرستی
# 3 کنی گه جان و دلرا خادم تن %~% پی نانشان باین و آن فرستی
# 4 یکی را از می عشقت کنی مست %~% یکی را تره و بریان فرستی
# 5 یکی را جا دهی در صدر جنت %~% یکی سوی چه نیران فرستی
# 6 کنی به درد دشمن را بدرمان %~% ز دردت دوست را درمان فرستی
# 7 بباری بر سر این برف و باران %~% بسوی کشت آن باران فرستی
# 8 یکیرا مست گردانی ببازار %~% یکیرا ساغری پنهان فرستی
# 9 خلاصی گه دهی تن را ز طوفان %~% ببحر جان گهی طوفان فرستی
# 10 جزای طاعت آن خواهم که جان را %~% کنی مست و سوی جانان فرستی
# 11 سزای معصیت خواهم که در دل %~% ز دردت آتش سوزان فرستی
# 12 جواب مولویست این فیض کو گفت %~% اگر درد مرا درمان فرستی
PageV1P0877
### || [genre: Gh]
# 1 عشق حبیب را بود بر دل من عنایتی %~% هرنفسی بمحنتی می کندم رعایتی
# 2 شکر که در ره هدی کوچه غلط نمیکنم %~% میرسد از جناب او هر نفسی هدایتی
# 3 چشم خوشش دهد مرا لحظه بلحظه ساغری %~% لعل لبش کند بمن هر نفسی عنایتی
# 4 موی بموی خط او نکته از کتاب حسن %~% عشق مرا و حسن اوست سوره یوسف آیتی
# 5 زلف ز حسن تا بتا حسن ز حسن آفرین %~% نقل حدیث می کند سلسله روایتی
# 6 رو چه بسوی او کنم از نگهش خجل شوم %~% چشم کند رعایتی غمزه کند سعایتی
# 7 حسن چه رو نمایدم یاد خدای آیدم %~% سوی حقیقت از مجاز می‌طلبم هدایتی
# 8 ای مه خوش لقا بیا سوی خدا رهم نما %~% در ظلمات ره مرا باش ز نور رایتی
# 9 خیز و بیا بنزد من کن تهیم ز خویشتن %~% دشمن جان من منم هست عدو کنایتی
# 10 رو بنمای یکنفس تابرهم ز خویش من %~% کشت مرا من و ز تو هیچ نشد حمایتی
# 11 نیست عجب اگر کنم شکوه ز دشمنی چه خود %~% دوست ز دوست میکند بیگه و گه شکایتی
# 12 روی تو مینمایدم روی خدای روبرو %~% عشق تو میکند مرا در ره حق هدایتی
# 13 بر در تو نشسته‌ام دل بوصال بسته‌ام %~% می‌طلبم ز لطف تو هجر تو را هدایتی
# 14 قصه دل کنم رقم لوح بسوزد و قلم %~% بر تو چه عرض می‌کنم میشنوی حکایتی
# 15 عقل نمانده در سرم فیض بخواه عذر من %~% عاقله من است عشق می‌کنم ار جنایتی
PageV1P0878
### || [genre: Gh]
# 1 ایا نفسی علی الهجران نوحی %~% و بالاشواق و الا حزان یوحی
# 2 ندارم طاقت هجران جانان %~% تعالی نفس نوحی ثم نوحی
# 3 مرا جان دادن آسا‌ن‌تر ز هجران %~% معنی عن لی اذهب بروحی
# 4 وصالت جان دهد هجرت ستاند %~% تعالی یا سلیمی الا تروحی
# 5 حبیبی فی فوادی یا فوادی %~% و فی روحی فلا تذهب بروحی
# 6 دلم بگرفت از نادیدن دوست %~% فتاحی فی فتوح فی فتوحی
# 7 و نفسی با عدتنی عن حبیبی %~% الا یا نفس روحی ثم روحی
# 8 غم هجران جانان سوخت جانم %~% اساقی هات راحا احی روحی
# 9 خمار باده دوشین مرا کشت %~% صبوحا فی صبوح فی صبوحی
# 10 وصالش مقصد اقصای فیض است %~% ولو فی وصله اتلاف روحی
PageV1P0879
### || [genre: Gh]
# 1 دل و دین و عقل و هوشم همه را بر آب دادی %~% ز کدام باده ساقی به من خراب دادی
# 2 چه دل و چه دین و ایمان همه گشت رخنه رخنه %~% مژه‌های شوخ خود را چه به غمزه آب دادی
# 3 دل عالمی ز جا شد چه نقاب بر گشودی %~% دو جهان به هم بر آمد چه به زلف تاب دادی
# 4 در خرمی گشودی چه جمال خود نمودی %~% ره درد و غم ببستی چه شراب ناب دادی
# 5 ز دو چشم نیم مستت می ناب عاشقان را %~% ز لب و جوی جبینت شکر و گلاب دادی
# 6 همه کس نصیب خود را برد از زکات حسنت %~% به من فقیر و مسکین غم بی‌حساب دادی
# 7 همه سرخوش از وصالت من و حسرت و خیالت %~% همه را شراب دادی و مرا سراب دادی
# 8 ز لب شکر فروشت دل “فیض” خواست کامی %~% نه اجابتی نمودی نه مرا جواب دادی
PageV1P0880
### || [genre: Gh]
# 1 گره از زلف خویش وا کردی %~% بر دلم بستی و رها کردی
# 2 در میان بلاش سر دادی %~% عقده محکمش بپا کردی
# 3 راه بیرون شدن برو بستی %~% در اندوه و غصه وا کردی
# 4 مرغ زار شکسته بالی را %~% هدف تیر ابتلا کردی
# 5 طایر قدس را ببستی بال %~% طعمه اژدر بلا کردی
# 6 از برای تو من چها کردم %~% تو بپاداش آن جفا کردی
# 7 در رهت من بجان وفا کردم %~% تو بجای وفا جفا کردی
# 8 ز آتش غصه سوختی جانم %~% خاکم اندر هوا هبا کردی
# 9 هر بلائی که بود در عالم %~% بر سر فیض مبتلا کردی
# 10 هر چه کردی بجای من ای جان %~% نیک بایسته و بجا کردی
# 11 آفرین باد ای طبیب دلم %~% همه درد مرا دوا کردی
PageV1P0881
### || [genre: Gh]
# 1 ایکه درد مرا دوا کردی %~% وعده قتل را وفا کردی
# 2 تیر بر دل زدی و بر جان خورد %~% شد صواب آنچه را خطا کردی
# 3 دل ربودی و جان فدای تو شد %~% هر دو کارم بمدعا کردی
# 4 کردی از خرمیم بیگانه %~% باغم و دردم آشنا کردی
# 5 غمزه‌ات کرد رخنه در دل من %~% در دل من بغمزه جا کردی
# 6 یک نگاهت مرا ز من بستد %~% می ندانم دگر چها کردی
# 7 فیض را سوختی در آتش عشق %~% بود و همیش را فنا کردی
PageV1P0882
### || [genre: Gh]
# 1 دل آواره را در کوی خود آواره تر کردی %~% من بیچاره را در عشق خود بیچاره تر کردی
# 2 دلم خو کاره ذوق شراب حسن خوبان بود %~% ز چشم و لب شرابم دادی و خو کاره تر کردی
# 3 ز مردم چشم مستت خون دل میخورد مژگانرا %~% بزهر آلودی و آنمست را خونخواره تر کردی
# 4 دل مردم ربودن بیخبر هاروت نتواند %~% ازو این غمزه را در دلبری سحاره تر کردی
# 5 بغیر از عشق مه رویان نمیکردم دگر کاری %~% تو کردی کارها با من مرا این کاره تر کردی
# 6 بچشم دانشت نظاره بودم تاکنون اکنون %~% ز بینش سرمه بخشیدیم نظاره تر کردی
# 7 نگاهت هر زمان از فیض نوعی میرباید دل %~% مگر چشمانت را در دلبری عیاره تر کردی
PageV1P0883
### || [genre: Gh]
# 1 در سینه‌ای عشق پنهان چه کردی %~% با دل چه کردی با جان چه کردی
# 2 آنرا شکستی این را بخستی %~% با این چه کردی با آن چه کردی
# 3 با ظاهر من با باطن من %~% پیدا چه کردی پنهان چه کردی
# 4 تقوی و توبه بر باد دادی %~% با عقل و دین و ایمان چه کردی
# 5 من بسته بودم با توبه عهدی %~% آن عهد من کو پیمان چه کردی
# 6 سامان و سر را در هم شکستی %~% بگداختی تن با جان چه کردی
# 7 در هستی من آتش فکندی %~% در نه کجا شد هان هان چه کردی
# 8 گر نوح دیدی دریای اشگم %~% از بهر قومش طوفان چه کردی
# 9 گر ذره از سوز درونم %~% مالک بدیدی نیران چه کردی
# 10 سر دادمی گر در محشر آئی %~% سوزیدی اعمال میزان چه کردی
# 11 درمان طلبرا دردی نباشد %~% گر درد بودی درمان چه کردی
# 12 از دوست زاهد گر بوی بردی %~% حوران چه کردی غلمان چه کردی
# 13 با آتش عشق در جنت فیض %~% گر راه دادی رضوان چه کردی
PageV1P0884
### || [genre: Gh]
# 1 نهال آرزو در سینه منشان گر خردمندی %~% که داغ حسرت آرد بار باغ آرزومندی
# 2 بدستت نیست چون‌ فرمان چه‌جوئی کام دل ایجان %~% چو داغ بندگی داری چکارت با خداوندی
# 3 ز خواهشهای پیچا پیچ بند آرزو بگسل %~% دل آزاده را بهر چه در زنجیر می‌بندی
# 4 بود تا آرزو در دل نگردد کام جان حاصل %~% ز دل هر آرزو بگسل که با دلدار پیوندی
# 5 منه گامی پی گامی که کام آید باستقبال %~% طریق بندگی بسپر ببین لطف خداوندی
# 6 بعشق حق صلائی زن خرد را پشت پائی زن %~% بنام و ننگ این باطل پرستان را چه در بندی
# 7 یکی بر آسمان تازی بر اوج قدس پروازی %~% درین محنت سرا تا کی بآب و خاک خرسندی
# 8 ثباتی نیست دنیا را براتی نیست عقبا را %~% نه نقدت هست نه نسیه بامید چه خرسندی
# 9 خداوندا دری بگشا جمال خویشتن بنما %~% رهم تا من ز قید خویش و رنج آرزومندی
# 10 خرد در حیرتم دارد هواها فتنه می‌بارد %~% مرا دیوانه کن یارب نمیخواهم خردمندی
# 11 فلک غم بر سرم بارد زمین در دل الم کارد %~% درین مادر پدر یارب کجا شد مهر فرزندی
# 12 چو از یادت شوم غافل نه جان ماند مرا نه دل %~% دمی بی باد تو بودن بفیض ایدوست نپسندی
PageV1P0885
### || [genre: Gh]
# 1 حبیبی انت ذو من وجودی %~% فلا تبخل علینا بالرفودی
# 2  ما را وعدهای وصل دادی %~% فئی یا مونسی تلک الوعودی
# 3 شب یلدای هجران کشت ما را %~% الا ایام وصل الحب عودی
# 4 نه صبر از خدمت تو میتوان کرد %~% و لا فی الخدمه امکان الورودی
# 5 و فی قلبی جوی من حب حب %~% کنار اضرمت ذات الوقودی
# 6 گر آبی میزنی بر آتش ما %~% تلطف لا الی حد الحمودی
# 7 بهشت عدن خواهی عاشقی کن %~% فان العشق جنات الخلودی
# 8 عهود عشق را مگذار ای فیض %~% نه حق فرمود اوفوا بالعقودی
PageV1P0886
### || [genre: Gh]
# 1 دل چه بستم در تو رستم از خودی %~% با تو پیوستم گسستم از خودی
# 2 در ره عشقت بسر گشتم بسی %~% تا شدم بی خویش رستم از خودی
# 3 رفته رفته با تو پیوستم ز خود %~% تار و پود خود گسستم از خودی
# 4 آتش عشقت بجانم در گرفت %~% سوختم یکبار جستم از خودی
# 5 صد بیابان راه بود از من بتو %~% کوهها بر خویش بستم از خودی
# 6 چون شدم آگاه افکندم ز خود %~% ورنه خود را می‌شکستم از خودی
# 7 قبله خود کرده بودم خویش را %~% دیدم آخر بت پرستم از خودی
# 8 ناله کردم کی خدا رحمی بکن %~% زودتر بگسل تو دستم از خودی
# 9 بیخودم کن از خودم آزاد کن %~% زانکه بر خود پرده بستم از خودی
# 10 گر ز خود بیخود شوم آگه شوم %~% غافلم تا با خودستم از خودی
# 11 با خود آیم بیخود‌آیم گر ز خود %~% با خدایم چون گسستم از خودی
# 12 با خدا فیضی برم از خود مگر %~% بی خدا طرفی نه بستم از خودی
# 13 از خدا در بی خودی آگه شدم %~% چون خدا بگسست دستم از خودی
# 14 از خودی در بی خودی واقع شدم %~% زان شدم واقف که رستم از خودی
# 15 نه خودی دارم کنون نه بیخودی %~% نه ز خود آگه نه مستم از خودی
# 16 من ندانم کیستم یا چیستم %~% این قدر دانم که رستم از خودی
PageV1P0887
### || [genre: Gh]
# 1 یا من هو اقرب بی من حبل و ریدی %~% فی حبک فارقت قریبی و بعیدی
# 2 کندم دل از اغیار و بدادم بتو ای یار %~% زانروی که قفل دل ما را تو کلیدی
# 3 من سافر لاید له زاد بلاغ %~% الا سفری عندک زادی و مزیدی
# 4 انعامک قدتم و احسانک قدغم %~% عصیانک یا رب بنا غیر سدیدی
# 5 ان نحن عصینا فیه معترفو نا %~% غفرانک یا رب لنا غیر بعیدی
# 6 تو دوختی آن را که بیهوده بریدیم %~% هم دوخته بیهده ما تو دریدی
# 7 چون خواهش تو خواهش ما را نگذارد %~% خواهی بتو دادیم کن آنرا که مزیدی
# 8 زیر قدم تو شد خاک سر فیض %~% تا بشنود از تو شهدائی و عبیدی
PageV1P0888
### || [genre: Gh]
# 1 یا حسن ما اجلاک فی عینی و فی بصری %~% یا عشق ما اخلاک فی قلبی و فی نظری
# 2 لولا کما لم انتفع بحیوتکما %~% بحیوتی الدنیا ولا عقبی و لا عمری
# 3 و لولا انتفعت بعیش ما بقیت ولا %~% اکلت و لاشربت و لا تمت من سهری
# 4 ولا انتفعت بروحی ولا جسدی ولا %~% شمی و لا ذوقی و لاسمعی و لا بصری
# 5 یا عشق اوقد فوادی و روحی نیتی %~% بنارک احرقها لاتبقی ولاتذری
# 6 اکشف ستایر عن سرایر مخزونه %~% قد نا لنا منها نفیحات علی خطری
# 7 و عیشی فی دنیای و اخرای الهوی %~% و لولا ما کنت من عین ولا اثری
# 8 و دینی و ایمانی و اسلامی و مذهبی %~% هوالعشق ما اهناه فی روحی و فی بشری
# 9 و جنات الحسن تجری تحتها نهر %~% تسمی فما عینه من اشربها سکری
# 10 و حوری و غلمانی و رضوانی الهوی %~% و ناری نار العشق ما اخلاه من سقری
# 11 تمسک ایا فیض بالعشق انه به %~% تنال مقامات الاکابر و العرری
PageV1P0889
### || [genre: Gh]
# 1 چون تو نبوده دلبری در هیچ بومی و بری %~% در هیچ بومی و بری چون تو نبوده دلبری
# 2 چشمی ندیده گوهری مانند تو در هر دو کون %~% مانند تو در هر کون چشمی ندیده گوهری
# 3 هر جامه نیک اختری از مهر رویت مستنیز %~% از مهر رویت مستنیز هر جا مهی نیک اختری
# 4 هر سروری هر مهتری رام و اسیر و بنده‌ات %~% رام و اسیر و بنده‌ات هر سروری هر مهتری
# 5 سوزیده هر بال و پری در آتش سودای تو %~% در آتش سودای تو سوزیده هر بال و پری
# 6 گم گشته هر جا رهبری در راه بی پایان تو %~% در راه بی‌پایان تو گم گشته هرجا رهبری
# 7 از باغ وصل تو بری کی فیض را روزی شود %~% کی فیض را روزی شود از باغ وصل تو بری
PageV1P0890
### || [genre: Gh]
# 1 ای آنکه هرگز در دو کون چون تو نبودی دلبری %~% چشمی ندیده مثل تو مه طلعتی سیمین بری
# 2 مه طلعتی سیمین بری شکر لبی سنگین دلی %~% شکر لبی سنگین دلی عیاره افسونگری
# 3 چشمت بخون مردمان تیری نهاده در کمان %~% تیری نهاده بر گمان پر فتنه و جادوگری
# 4 پر فتنه جادوگری خونخواره خونباره %~% مست خرابی ظالمی ویران کنی غارتگری
# 5 بهر شکار خاص و عام بنموده دانه زیر دام %~% نامش نهاده خال و زلف از مشک تر با عنبری
# 6 آن نقطهای خال و خط گرد لب شیرین تو %~% موریست پنداری هجوم آورده گردشگری
# 7 هر نرگسی هر عبهری بیمار چشم مست تو %~% بیمار چشم مست تو هر نرگسی هر عبهری
# 8 هر شکری هر گوهری محو لب و دندان تو %~% محو لب و دندان تو هر شکری هر گوهری
# 9 تا کی توان این دست را دیدن از آن کردن جدا %~% یا رب بلطفت فیض را ده ز آن صراحی ساغری
PageV1P0891
### || [genre: Gh]
# 1 ای دلبر هر دلبری ای برتر از هر برتری %~% ای برتر از هر برتری ای دلبر هر دلبری
# 2 انسان هر چشم تری ایمان هر روشن دلی %~% ایمان هر روشن دلی انسان هر چشم تری
# 3 مفتاح قفل هر دری درمان درد هر دلی %~% درمان درد هر دلی مفتاح قفل هر دری
# 4 ایقان هر پیغمبری عرفان هرجا عارفی %~% عرفان هرجا عارفی ایقان هر پیغمبری
# 5 مقصود هر فرمانبری معبود هر فرماندهی %~% معبود هر فرماندهی مقصود هر فرمانبری
# 6 منظور در هر منظری مشهور در هر مشهدی %~% مشهور در هر مشهدی منظور در هر منظری
# 7 بگرفته هر بوم و بری حسن تو و احسان تو %~% حسن تو و احسان تو بگرفته هر بوم و بری
# 8 در جان عاشق آذری بر روی معشوق آب و رنگ %~% بر روی معشوق آب و رنگ در جان عاشق آذری
# 9 هر جاست خشکی و تری مست شراب عشق تو %~% مست شراب عشق تو هر جاست خشکی و تری
# 10 از باغ وصل تو بری کی فیض را روزی شود %~% کی فیض را روزی شود از باغ وصل تو بری
PageV1P0892
### || [genre: Gh]
# 1 عشق تو دل هرکس بسته است بیک کاری %~% هر طالب سودی را برده است بباراری
# 2 اینجمع سحرخیزان زو شیفته مسجد %~% منصور اناالحق گوی آویخته برداری
# 3 در هر سر از او شوری در هر دل از او نوری %~% هر قومی و دستوری از خرقه و زناری
# 4 هر طایفه راهی هر لشگری و شاهی %~% هر روی بدرگاهی هر یار پی یاری
# 5 هر کس ز پی نوری سرگشته بظلماتی %~% از بهر گل روئی در هر قدمی خاری
# 6 یک طایفه از شوقش بدریده گریبانی %~% یک طایفه از عشقش انداخته دستاری
# 7 آن از طرب و شادی در خنده و آزادی %~% این از غم و از غصه رو کرده بدیواری
# 8 قومی شده زوحیران نه مست و نه هشیارند %~% نی در صدد کاری نی بارکش باری
# 9 هم راه همه در کارند گر یار گر اغیارند %~% از دولت او دارد هر قوم خریداری
# 10 خود فارغ و آزاده رو بسته و بگشاده %~% دل بدره و دل داده اینست عجب کاری
# 11 فیض از همه واقف شد صراف طوایف شد %~% خود درهم زایف شد محروم خریداری
PageV1P0893
### || [genre: Gh]
# 1 در دل و جان من چه جا داری %~% روی از من نهان چرا داری
# 2 آنکه دل در تو بسته پیوسته %~% تا بکی از خودت جدا داری
# 3 همه شب بر در تو مینالم %~% تو نگوئی چه مدعا داری
# 4 ناامیدم مکن ز خود جانا %~% بامیدی که از خدا داری
# 5 آشنائی بجز تو نیست مرا %~% تو بجز من بس آشنا داری
# 6 چون توئی اصل خرمی و طرب %~% در غم و محنتم چرا داری
# 7 مس خود میزنم باکسیرت %~% که تو از حسن کیمیا داری
# 8 سوخت جانم از آتش دوری %~% بیدلی را چنین روا داری
# 9 دشمنان را بعیش و خرم شاد %~% دوست را در غم و بلا داری
# 10 هر چه او با تو میکند نیکوست %~% فیض آخر جز او کرا داری
PageV1P0894
### || [genre: Gh]
# 1 از شهر وفا صبا چه داری %~% از دوست برای ما چه داری
# 2 تا جان دهمت بمژدگانی %~% زان دلبر آشنا چه داری
# 3 از تحفه بیاد ما چه با تو است %~% از نامه بنام ما چه داری
# 4 هان زود پیام دوست بگذار %~% دل میردوم ز جا چه داری
# 5 گر بازرسی بکوی جانان %~% گوید بتو ای صبا چه داری
# 6 با درد بگو که خسته راه %~% در محنت و در بلا چه داری
# 7 تو فرقت و من وصال خواهم %~% ایندرد مرا دوا چه داری
# 8 گفتی که وصال رایگان نیست %~% دیدار مرا بها چه داری
# 9 جانیست مرا و آن هم از تو %~% از ما طمع بها چه داری
# 10 خونشد دل و شد زدیده جاری %~% با فیض تو ماجرا چه داری
# 11 زاهد بگذر ز خیری از ما %~% با عاشق مبتلا چه داری
# 12 من خود دارم بنقد دردی %~% آیا تو در این سرا چه داری
PageV1P0895
### || [genre: Gh]
# 1 ای معدن دلداری جز تو که کند یاری %~% ای مشتری زاری جز تو که کند یاری
# 2 در راه تو میپویم یاری ز تو میجویم %~% خالق توئی و باری جز تو که کند یاری
# 3 افغان کنم و زاری شاید که تو رحم آری %~% بر رحم نمی‌یاری جز تو که کند یاری
# 4 جانرا بغمت بستم جان را بتو پیوستم %~% ای منبع غمخواری جز تو که کند یاری
# 5 بر خاک درت گریم افزون ز سحاب و یم %~% گر تو نخری زاری جز تو که کند یاری
# 6 از در گهت ای دلدار محروم مرانم زار %~% گر تو کنیم خواری جز تو که کند یاری
# 7  فیض آمده با عصیان دارد طمع غفران %~% ستاری و غفاری جز تو که کند یاری
PageV1P0896
### || [genre: Gh]
# 1 حور ار چه دارد دلبری اما تو چیزی دیگری %~% داند پری افسونگری اما تو چیزی دیگری
# 2 مهر ار چه شد گرم وفا ماه ار چو شد محو صفا %~% حور ار چه شد غرق حیا اما تو چیزی دیگری
# 3 بس در چمن گلها دمید بس سرو بستان قد کشید %~% بس چشم گردون حسن دید اما تو چیزی دیگری
# 4 بس مهوش گل پیرهن شکر لب سیمین ذقن %~% شد فتنه هر مرد و زن اما تو چیزی دیگری
# 5 بس زلف مشکین دیده‌ام بس سیب سیمین دیده‌ام %~% بس شور و شیرین دیده‌ام اما تو چیزی دیگری
# 6 خورشید رویان دیده‌ایم زنجیر مویان دیده‌ام %~% رشک نکویان دیده‌ام اما تو چیزی دیگری
# 7 بس روی زیبا دیده‌ام بس قد و بالا دیده‌ام %~% بس مهر سیما دیده‌ام اما تو چیزی دیگری
# 8 بس دلبر دمساز هست افسونگر غماز هست %~% عشوه ده طناز هست اما تو چیزی دیگری
# 9 بس روی گلگون دیده‌ام بس قد موزون دیده‌ام %~% بس صنع بیچون دیده‌ام اما تو چیزی دیگری
# 10 شیرین شورانگیز هست بر ماه عنبر بین هست %~% وز لعل شکر ریز هست اما تو چیز دیگری
# 11 فیض ار چه درها سفته اند اشعار نیکو گفته‌اند %~% صاحبدلان پذرفته‌اند اما تو چیزی دیگری
PageV1P0897
### || [genre: Gh]
# 1 رو بر در تو آریم رانی و گر نوازی %~% جز تو کسی نداریم سازی و گر نسازی
# 2 ای چاره ساز هر چند سازی تو چاره ما %~% دیگر بتو گرائیم از بهر چاره سازی
# 3 از تو شویم‌آباد وز تو شویم ویران %~% شرمنده‌ایم تا کی ویران کنیم و سازی
# 4 خواهد دلم بهر دم جانی کند فدایت %~% کو جان بی‌نهایت عمری بدین درازی
# 5 تا چند شویم از خود آلایش هوسها %~% یارب لباس تقوی کی میشود نمازی
# 6 هرکس گرفته یاری ما و خیال جانان %~% هر کس بفکر کاری مائیم و عشقبازی
# 7 چون رو نهد بمیدان در کف گرفته چوگان %~% از ما فکندن سر از دوست گوی بازی
# 8 بر پای او نهد سر جویای سر بلندی %~% بر خاک او نهد رو خواهان سر فرازی
# 9 عمر دراز باید تا صرف عشق گردد %~% برفیض مرحمت کن یا رب بجان درازی
PageV1P0898
### || [genre: Gh]
# 1 قصه عشق سرودیم بسی %~% سوی ما گوش نینداخت کسی
# 2 ناله بیهده تا چند توان %~% کو در این بادیه فریاد رسی
# 3 کو کسی تا که بپرسد ز غمی %~% یا کند گوش بفریاد کسی
# 4 کس بفریاد دل کس نرسد %~% نشنود کس ز کسی ملتمسی
# 5 نکند کس نظری جانب کس %~% نکند گوش کسی سوی کسی
# 6 نیست در روی زمین اهل دلی %~% نیست در زیر فلک هم نفسی
# 7 نیست در باغ جهان جز خاری %~% نیست در دور زمان غیر حسی
# 8 بسرا پای جهان گردیدیم %~% آشنای دل ما نیست کسی
# 9 رفته رفته زبر ما رفتند %~% نیست جز ناله کنون هم نفسی
# 10 بس در سر که بمنطق سفتند %~% قدر آنها نه بدانست کسی
# 11 جانشان بود ز صحرای دگر %~% تنشان بود مر آن را قفسی
# 12 نیست اکنون اثری از تنشان %~% نیست اکنون ز روانشان نفسی
# 13 نیست از شعله تنشان شرری %~% نیست از آتش جانشان قبسی
# 14 تنشان خاک شد و رفت به باد %~% شو روان نیز دوان سوی کسی
# 15 نه از آن قافله گردی پیدا %~% نه نشانی نه صدای جرسی
# 16 تنشان داشت حیات از بادی %~% نفسی رفت و نیامد نفسی
# 17 ای خوش آندم که نهم دیده بهم %~% مرغ جان چند بود در قفسی
# 18 حیف و صدحیف کس از ما نخرید %~% در اسرار که سفتیم بسی
# 19 کو کسی تا که بفهمد سخنی %~% کو کسی تا ببرد مقتبسی
# 20 چه سرایم سخن پیش گران %~% گوهری را چه محل نزد خسی
# 21 چه نمایم بکوران خوبی %~% شکری را چه کند خر مگسی
# 22 سر این شهد بپوشان ای فیض %~% نیست در دهر خریدار کسی
PageV1P0899
### || [genre: Gh]
# 1 پیدای توام ز من چه پرسی %~% شیدای توام ز من چه پرسی
# 2 در دل پیوسته جای داری %~% مأوای توام ز من چه پرسی
# 3 از سر تا پای صنعت تو است %~% انشای توام ز من چه پرسی
# 4 سر همه مو بموی دانی %~% رسوای توام ز من چه پرسی
# 5 گفتی که چه گفتی و چه کردی %~% مثوای توام ز من چه پرسی
# 6 گفتی که بدی تو یا نکوئی %~% کالای توام ز من چه پرسی
# 7 آنرا شنوی که خود دمیدی %~% من نای توام ز من چه پرسی
# 8 جانم صدف و تو گوهر آن %~% دریای توام ز من چه پرسی
# 9 بر تو پنهانم آشکار است %~% صحرای توام ز من چه پرسی
# 10 فردا چه دهم حساب امروز %~% فردای توام ز من چه پرسی
# 11 از من ناید جز آنچه خواهی %~% بر رای توام ز من چه پرسی
# 12 اوصاف تو راست فیض مظهر %~% سیمای توام ز من چه پرسی
PageV1P0900
### || [genre: Gh]
# 1 مثل حسنت بجهان نور ندیده است کسی %~% همچه عشقت غم پر زور ندیده است کسی
# 2 پرتوت تافته بر عالم و نورت پنهان %~% شاهد ظاهر و مستور ندیده است کسی
# 3 دو جهان شیفته دارد رخ ننموده تو %~% حسن در پرده و مشهور ندیده است کسی
# 4 سخت دوریم ز تو با همه نزدیکی‌ها %~% بار نزدیک چنین دور ندیده است کسی
# 5 دو جهان مست و خرابست ز یک جام الست %~% این چنین باده پر زور ندیده است کسی
# 6 جز دل اهل خرابات که جولانگه تواست %~% در جهان خانه معمور ندیده است کسی
# 7 نصرت و یاریت آنست که بردار کشی %~% همچه منصور تو منصور ندیده است کسی
# 8 میخورم زهر غمت را بحلاوت دلشاد %~% ماتمی را که بود سود ندیده است کسی
# 9 هر کجا مرده دلی زنده جاوید شود %~% چون صدای سخنت صور ندیده است کسی
# 10 چون غزلهای دل افروز و جهانسوز تو فیض %~% سخنیرا که دهد نور ندیده است کسی
PageV1P0901
### || [genre: Gh]
# 1 چه شود گر تو شوی جان کسی %~% شبکی سر زده مهمان کسی
# 2 پیشت آرد ز دل و جان خانی %~% بپذیری بکرم خوان کسی
# 3 دل و جان اردل و جان آرد پیش %~% ای فدای تو دل و جان کسی
# 4 همه جانها بفدای تو شود %~% که تو هم جانی و جانان کسی
# 5 گر ملامت کندم واعظ شهر %~% دل من نیست بفرمان کسی
# 6 سخنی رفت ز خوبی گفتم %~% آیتی آمده در شأن کسی
# 7 ظلمت زلف تو کفر است و ضلال %~% نور رخسار تو ایمان کسی
# 8 خال و خط تو و روی چو مهت %~% آیت و سورت و قرآن کسی
# 9 میکند فیض نثارت چه شود %~% بپذیری بکرم جان کسی
PageV1P0902
### || [genre: Gh]
# 1 ای فدای غم جان تو کسی %~% که تو هم جانی و جانان کسی
# 2 تو بمانی دگران در گذرند %~% همه خلق بقربان کسی
# 3 لمن الملک تو سوزد اغیار %~% آتش قهر تو طوفان کسی
# 4 بفدای تو سر و سامان ها %~% ای سر هر کس و سامان کسی
# 5 هر چه جز تو همه کفر است و ضلال %~% نیست جز عشق تو ایمان کسی
# 6 درد تو بس بودم در دل و جان %~% درد تو مایه درمان کسی
# 7 روی بنمائی و گر ننمائی %~% آن خویشی تونه‌ای آن کسی
# 8 رحم کن رحم که بگداخت دلم %~% در غمت جان کسی جان کسی
# 9 فیض جان داد بجانان آخر %~% قطره پیوست بعمان کسی
PageV1P0903
### || [genre: Gh]
# 1 بیک نظر کندم دیده مبتلای کسی %~% ندیده است چو دیده کسی بلای کسی
# 2 خرابی دل من نیست جز زدیده من %~% که بسته باد چنین روزن از سرای کسی
# 3 ز دست دیده چه سازم مرا بجان آورد %~% کسی چگونه کشد روز و شب جفای کسی
# 4 من از کجا و غم عشق بیغمان ز کجا %~% چه لازمست کسی غم خورد برای کسی
# 5 ز دیده شکوه کنم یا ز جور مهرویان %~% بلاست بدتر یا مایه بلای کسی
# 6 ز عشق شکر کنم یا کرشمه معشوق %~% دواست خوشتر یا مایه دوای کسی
# 7 وفا و مهر ازینان طمع مدار ایدل %~% نمیشوند نکویان بمدعای کسی
# 8 چو دیده دید و طپیدن گرفت دل نتوان %~% بغیر آنکه نهد دل کسی برای کسی
# 9 چو دل ز سینه برون رفت و با کسی پیوست %~% طمع مدار دگر گردد آشنای کسی
# 10 ز غیر شکوه برم سوی بار از و بکجا %~% بهر کسی نتوان گفت ماجرای کسی
# 11 ز بیوفائی خوبان بجان رسد گرفیض %~% سزای اوست که دل بست در وفای کسی
PageV1P0904
### || [genre: Gh]
# 1 در حسن بتان دلبر ما بلکه تو باشی %~% در غمزه زنان هوشبر ما بلکه تو باشی
# 2 چشم از رخ خوبان نکنم جانب محراب %~% بر ابروشان عشوه نما بلکه تو باشی
# 3 در زلف بتان کیست نهان رهزن دلها %~% زیر شکن زلف دو تا بلکه تو باشی
# 4 گستاخ بهر جا نتوانم نظر افکند %~% پنهان ز نظرها همه جا بلکه تو باشی
# 5 از کس نکنم شکوه چرا گفت و چرا کرد %~% دارنده بر آن جور و جفا بلکه تو باشی
# 6 بی پا و سر افتم بره بیسر و پایان %~% پا و سر هر بیسر و پا بلکه تو باشی
# 7 بر گفته فیض اهل دلی نکته نگیرد %~% گوینده پس پرده ما بلکه تو باشی
PageV1P0905
### || [genre: Gh]
# 1 بکوش ایجان خدا را بنده باشی %~% برین در همچو خاک افکنده باشی
# 2 جهان ظلمت فنا آب حیاتست %~% بنوش این آب تا پاینده باشی
# 3 بجد و جهد میجو تا بیابی %~% اگر جوینده یابنده باشی
# 4 نتابد بر دلت نور هدایت %~% تو تا از کبر و کین آکنده باشی
# 5 ترا رسم خداوندی نزیبد %~% بزیب بندگی زیبنده باشی
# 6 نشاید بندگی با خود پرستی %~% ز خود تا نگذری کی بنده باشی
# 7 ز دیده اشک می افشان و میسوز %~% که تا چون شمع افروزنده باشی
# 8 بدلسوزی و سربازی و خنده %~% توانی شمع سان پاینده باشی
# 9 بآب معرفت گر پروری جان %~% بمیرد هر دلی تو زنده باشی
# 10 ندارد قیمتی جز زنده عشق %~% بعشق ارزنده ارزنده باشی
# 11 هم اینجا در بهشت جاودانی %~% اگر دلرا ز دنیا کنده باشی
# 12 ززیب این جهان گر بر کنی دل %~% بزیب آنجهان زیبنده باشی
# 13 در اینجا گر بحال خود بگرئی %~% در آنجا در خوشی و خنده باشی
# 14 جهانرا جان توانی شد بدانش %~% چرا از جاهلی خربنده باشی
# 15 توانی جواجه کونین گردید %~% اگر ای فیض حق را بنده باشی
PageV1P0906
### || [genre: Gh]
# 1 گفتم رخت ندیدم گفتا ندیده باشی %~% گفتم ز غم خمیدم گفتا خمیده باشی
# 2 گفتم ز گلستانت گفتا که بوی بردی %~% گفتم گلی نچیدم گفتا نچیده باشی
# 3 گفتم ز خود بریدم آن باده تا چشیدم %~% گفتا چه زان چشیدی از خود بریده باشی
# 4 گفتم لباس تقوی در عشق خود بریدم %~% گفتا به نیک نامی جامه دریده باشی
# 5 گفتم که در فراقت بس خوندل که خوردم %~% گفتا که سهل باشد جورم کشیده باشی
# 6 گفتم جفات تا کی گفتا همیشه باشد %~% از ما وفا نیاید شاید شنیده باشی
# 7 گفتم شراب لطفت آیا چه طعم دارد %~% گفتا گهی ز قهرم شاید مزیده باشی
# 8 گفتم که طعم آن لب گفتا ز حسرت آن %~% جان بر لبت چه آید شاید چشیده باشی
# 9 گفتم بکام وصلت خواهم رسید روزی %~% گفتا که نیک بنگر شاید رسیده باشی
# 10 خود را اگر نه بینی از وصل گل بچینی %~% کار تو فیض اینست خود را ندیده باشی
PageV1P0907
### || [genre: Gh]
# 1 ندهی اگر باو دل بچه آرمیده باشی %~% نگزینی ار غم او چه غمی گزیده باشی
# 2 نظری نهان بیفکن مگرش عیان به بینی %~% گرش از جهان نبینی ز جهان چه دیده باشی
# 3 سوی او چه نیست چشمت چه در آیدت بدیده %~% سوی او چه نیست گوشت چه سخن شنیده باشی
# 4 غم او چه در نهان است بگشا دلی ز عالم %~% نچشیده ذوق عشقی چه خوشی چشیده باشی
# 5 نکشیده درد عشقی نچشیده زهر هجری %~% تو ندیده وصالی بجهان چه دیده باشی
# 6 نبود چه بیم هجرت نه دلی نه دیده داری %~% نبود امید وصلت بچه آرمیده باشی
# 7 نمک دهان چه دانی شکر لبان چه دانی %~% مگر از لب و دهانش سخنی شنیده باشی
# 8 نبری رهی بسر ظلمات آب حیوان %~% مگرش دمیده بر لب خط سبز دیده باشی
# 9 دل مضطرب نداری خبری ز حال فیضت %~% مگر از غم نگاری ستمی کشیده باشی
PageV1P0908
### || [genre: Gh]
# 1 گفتی مرا نزد من آ تو آتشی تو آتشی %~% ترسم بسوزانی مرا تو آتشی تو آتشی
# 2 من تیره و دل سوخته تو روشن و افروخته %~% من سوخته من سوخته تو آتشی تو آتشی
# 3 من نیستم الاخسی تو سوختی چون من بسی %~% کی جان برد از تو کسی تو آتشی تو آتشی
# 4 در وصل تو چون اخگرم میسوزم آتش میخورم %~% در فرقتت خاکسترم تو آتشی تو آتشی
# 5 گه گرمی آموزیم گاهی ز تاب افروزیم %~% گاهی تمامی سوزیم تو آتشی تو آتشی
# 6 چون شعله خندان و خوشی میسوزی وسر میکشی %~% خوش‌خوش‌کشی خوش‌خوش‌کشی توآتشی توآتشی
# 7 خوی توداغ من بس است‌رویت‌چراغ من‌بس است %~% نورت سراغ من بس است تو آتشی تو آتشی
# 8 از روی تو دارم ضیا از گرمیت دارم بقا %~% آیم برت گردم فنا تو آتشی تو آتشی
# 9 گه فیض را سر کش کنی گه صافی و بیغش کنی %~% گه آتش آتش کنی تو آتشی تو آتشی
PageV1P0909
### || [genre: Gh]
# 1 وزد بر اهل دلی گر نسیم درویشی %~% حیات تازه برد از نعیم درویشی
# 2 چه رشگها که برد چون نقاب برخیزد %~% سریر پادشهی بر گلیم درویشی
# 3 خرد نظایر عالم بهم چه می‌سنجید %~% به نیم ملک بچربید نیم درویشی
# 4 چه آسمان و چه انجم چه آفتاب چه ماه %~% برند رشگ بر اهل نعیم درویشی
# 5 بسست راحت نقدی که هست با درویش %~% زیادتی بود اجر عظیم درویشی
# 6 هزار شکر که پیوسته جسم و روحمرا %~% معطر است دماغ از نسیم درویشی
# 7 چه ابلهند گروهی که با کفاف معاش %~% نهند بر سر هم زر ز بیم درویشی
# 8 شود سراسر آسایشش به تیغ عناد %~% که پاک شد ز ره مستقیم درویشی
# 9 برغم انف گروهی که سر کشند ای فیض %~% بکش تو پا سره بر از گلیم درویشی
PageV1P0910
### || [genre: Gh]
# 1 کسی که یافت نسیم نعیم درویشی %~% نتافت سر ز طریق قویم درویشی
# 2 چه کرد لطف الهی مرا ز درویشان %~% شدم بهمت والا مقیم درویشی
# 3 اگر چچه عین کمالم گرفت این نعمت %~% شدم اسیر بدست قسیم درویشی
# 4 دگر بهمت ارواح پاک درویشان %~% زدم قدم بره مستقیم درویشی
# 5 خدای کرد کرامت مرا دگر باره %~% نشستنی برضا بر گلیم درویشی
# 6 چها که بر سرم آمد از آن زمان که مرا %~% گسست باز طریق قویم درویشی
# 7 بزرگوار خدایا هزار شکر تو را %~% که باز روزی من شد نعیم درویشی
# 8 همین بس است که دارم بنقد آسایش %~% زیادتی بود اجر عظیم درویشی
# 9 هزار شکر که پیوسته فیض را دل و جان %~% معطر است ز عطر نسیم درویشی
PageV1P0911
### || [genre: Gh]
# 1 دل چو بستم بخدا حسبی الله و کفی  %~% نروم سوی سوی حسبی الله و کفی 
# 2 تن من خاک رهش دل من جلوه گهش  %~% سرو جانم بفدا حسبی الله و کفی 
# 3 او چو دردی دهدم یا که داغی نهدم  %~% نبرم نام دوا حسبی الله و کفی 
# 4 همه نورست و ضیا همه رویست و صفا %~% همه مهرست و وفاحسبی الله و کفی 
# 5 او کند مهر و وفا من کنم جور و جفا  %~% من مرض اوست شفا حسبی الله و کفی 
# 6 گر بخواند بدوم ور براند نروم %~% چون توان رفت کجا حسبی الله و کفی 
# 7  فیض ازین گونه بگوی در غم دوست بموی  %~% ورد جان ساز دلا حسبی الله و کفی 
PageV1P0912
### || [genre: Gh]
# 1 نکنی گر تووفا حسبی الله کفی  %~% ورنهی روبجفا حسبی الله کفی 
# 2 قدتو نخل بلند بر آن شکروقند %~% نکنی گر تو عطا حسبی الله کفی 
# 3 چو برویت نگرم حق بودش در نظرم  %~% نیم از اهل هو احسبی الله کفی 
# 4 گاه زخمی می زنم گاه مرهم می نهم  %~% تاچه راخواست خداحسبی الله کفی
# 5 از تو درد و تو دوا از تو رنج تو شفا  %~%  حق چنین ساخت تراحسبی الله کفی 
# 6 سرنهم بر درتو جان نهم بر سر تو  %~% تا شوم از شهدا حسبی الله کفی 
# 7 دل من بسته تو جان من خسته تو  %~% نکنی گر تو دوا حسبی الله کفی 
# 8 مانده از من نفسی میروم سوی کسی  %~% تا رهم از من و ما حسبی الله کفی 
# 9 از تو کام ار نبرم ره دیگر سپرم  %~% یار فیض است خدا حسبی الله کفی
PageV1P0913
### || [genre: Gh]
# 1 نیست تاج عشقرا شایسته هرجا تارکی %~% تارکی باید دو عالم را برای تارکی
# 2 آتش است این عشق میسوزد روان را بیدریغ %~% خدمتش را کی کمر بندد جز آتش خوارکی
# 3 کار باید کرد کار و راه باید رفت راه %~% عشق را در خود نباشد هر خسی بیکارکی
# 4 راهها باید بریدن تا رسی در گرد عشق %~% با دو دیده ره بریدن نیست آسان کارکی
# 5 کی بگلزار حقیقت رهبرد هر بوالهوس %~% کو بیارد صبر کردن بر جفای خوارکی
# 6 ناز در ناز است آنجا بارگاه عرتست %~% پا رها باید شدن تا باریابی بارکی
# 7 زاری بسیار باید کرد بر درگاه دوست %~% تا بجوشد بحر غفران کرم یکبارکی
# 8 آه آتش ناک باید تا بجوشد دیگ رحم %~% گریه بسیار باید تا نشاند ناوکی
# 9 سهل باشدفیض آسان کردن دشوار خود %~% سعی کن آسان کنی بر دیگری دشوارکی
PageV1P0914
### || [genre: Gh]
# 1 دل و جانم اسیر غم تا کی %~% خسته محنت و الم تا کی
# 2 عمر را صرف هرزه کردن چند %~% مایه حسرت و ندم تا کی
# 3 دلم از فکرهای بیهوده %~% دایم الحزن و النقم تا کی
# 4 نقش بی‌اصل آرزو و امل %~% بر دل و جان رقم زدن تا کی
# 5 محنت رنج تو بتو تا چند %~% غصه و درد دمبدم تا کی
# 6 کردها منتج پشیمانی %~% گفتها مورث ندم تا کی
# 7 در ره دین و در طریق هدی %~% اعمی و ابکم و اصم تا کی
# 8 جان علوی بقید تن تا چند %~% دشمنان شاد و محترم تا کی
# 9 ان حق تا بچند خار و سبک %~% و ان باطل ولی نعم تا کی
# 10 غفلت از یاد ‌آخرت تا چند %~% غم دنیا و بیش و کم تا کی
# 11 حرف جمشید و تخت کی تا چند %~% یاد آفرید و جام جم تا کی
# 12 گفتن حرف‌های بیهوده %~% به نواهای زیر و بم تا کی
# 13 بیش ازین شاعری مکن ای فیض %~% این سخنهای کم ز کم تا کی
PageV1P0915
### || [genre: Gh]
# 1 سرکشیهای جوانان تا کی %~% دل ما در غم اینان تا کی
# 2 از پریشانی زلف ایشان %~% دل عشاق پریشان تا کی
# 3 از فسونهای خوش خوش چشمان %~% چشم و دل واله و حیران تا کی
# 4 از سراپای سراپا سوزان %~% شعله سان سینه فروزان تاکی
# 5 با دل ریش و تن خسته زار %~% دور از آن مرهم و درمان تا کی
# 6 دوست را راتبه حرمان تا چند %~% غیر را وصل فراوان تا کی
# 7 فیض از سر حقیقت دم زن %~% این سخنهای پریشان تا کی
PageV1P0916
### || [genre: Gh]
# 1 یاد وصل او دلم خوشنود دارد اندکی %~% مژده صحت مرض را سود دارد اندکی
# 2 زان جفا جو گرچه میدانم نمی‌آید وفا %~% خاطرم را وعده‌اش خوشنود دارد اندکی
# 3 گرچه بر دور رخش خوش مینماید خط سبز %~% صفحه دلرا غبارآلود دارد اندکی
# 4 میکشم هر چند آه سرد تا خالی شود %~% باز می‌بینم دلمرا دود دارد اندکی
# 5 میشود لیلم نهار از گردش لیل و نهار %~% چرخ گردون روی در بهبود دارد اندکی
# 6 گر بحالم چشم دریا دل کند جودی رواست %~% آب دیده سوز دلرا سود دارد اندکی
# 7 مینوازد عاشقان را گوشه چشمش گهی %~% ترک مستش بر فقیران جود دارد اندکی
# 8 طاعت از من گر نیاید هست ایمانم قوی %~% میکنم آن نیز تارم پود دارد اندکی
# 9 میگریزد زاهد خشک از سماع شعر تر %~% فیض را این گفتگوها سود دارد اندکی
PageV1P0917
### || [genre: Gh]
# 1 عاشقانرا شور مستی سود دارد خیلکی %~% عقلانرا ترک هستی سود دارد خیلکی
# 2 میشوم خاک رهش بر من چه می‌آرد گذر %~% پیش اهل ناز پستی سود دارد خیلکی
# 3 عشق خوبان چوب تعلیمست بهر بندگی %~% عابدان را زهد و هستی سود دارد خیلکی
# 4 باده مرد افکن از چشم خوش ساقی بکش %~% عقل را زین باده مستی سود دارد خیلکی
# 5 گر کنم قصد گناهی یاد قهرش میکنم %~% پاچه لغزد چوب دست سود دارد خیلکی
# 6 زهد خشک او غرور و نخوت و کبر و منی %~% زاهدان را می‌پرستی سود دارد خیلکی
# 7 فیض اگر گردن کشد از طاعت گردنکشان %~% بر تطاول عرض هستی سود دارد خیلکی
PageV1P0918
### || [genre: Gh]
# 1 در دیده‌ام چه نور روانست آن یکی %~% این طرفه تر ز دیده نهان است آن یکی
# 2 ارباب حسن اگر چه بدل جای کرده‌اند %~% لیکن تن‌اند جمله و جانست آن یکی
# 3 گاهی باین و گاه بآن میرود گمان %~% هم این و آن نه این و نه آنست آن یکی
# 4 هم او جهان و هم ز جهان برتر است او %~% چون با تو جان که جان جهانست آن یکی
# 5 در دائره زمان و مکان زو نشان مجو %~% بالاتر از زمان و مکانست آن یکی
# 6 تا چند گوش بر خبر و چشم بر دلیل %~% بگشای چشم دل که عیانست آن یکی
# 7 تاکی از ین و آن طلبی آنکه با تو هست %~% بگذر ز این و آن که همانست آن یکی
# 8 در شأن آن یکی ببیان گفتگو مکن %~% برتر ز گفتگو و بیانست آن یکی
# 9 خاموش باش فیض که از وصف برتر است %~% دیگر مگو چنین و چنانست آن یکی
PageV1P0919
### || [genre: Gh]
# 1 گر ز خود و عقل خود یکدو نفس رستمی %~% دست و دل و پای عشق هر دو بهم بستمی
# 2 رو بخدا کردمی دل بخدا دادمی %~% رسته ز کون و مکان نیستمی هستمی
# 3 پی بازل بردمی آب بقا خوردمی %~% عمر ابر بردمی دست فنا بستمی
# 4 با همه بی همه هم همه نی همه %~% از همه بگسستمی با همه پیوستمی
# 5 دل ز جهان کندمی رسته ز هر بندمی %~% از پل دوزخ چه باد رفتمی و جستمی
# 6 از درکات جحیم با خبر و بی‌خبر %~% در عرفات نعیم سر خوش بنشستمی
# 7 باده شراب طهور آن می غلمان و حور %~% منزل قصر بلور امن و امان نشتمی
# 8 باده نوشیدمی خرقه فروشید می %~% حله بپوشید می تاج و کمر بستمی
# 9 فیض ز دامانم ار دست فراداشتی %~% نی دل او خستمی نی شده پا بستمی
PageV1P0920
### || [genre: Gh]
# 1 ای که خواهی دل ما را بجافاها شکنی %~% نکنی هی نکنی هی نکنی هی نکنی
# 2 طاقت سنگ جفا شیشه دل کی آرد %~% نزنی هی نزنی هی نزنی هی نزنی
# 3 نخل امید تو کز وی چمن دل تازه است %~% نکنی هی نکنی هی نکنی هی نکنی
# 4 ای که گفتی نکنم چاره درد تو بناز %~% بکنی هی بکنی هی بکنی هی بکنی
# 5 عهدها چون دل ما چند شکستی و دگر %~% شکنی هی شکنی هی شکنی هی شکنی
# 6 دوست را از نظر خویش چرا بیجرمی %~% فکنی هی فکنی هی فکنی هی فکنی
# 7 گفتی ای فیض من از عشق بتان دل بکنم %~% نکنی هی نکنی هی نکنی هی نکنی
PageV1P0921
### || [genre: Gh]
# 1 گه بایمای تغافل دل ما می‌شکنی %~% گه بمژگان سیه رخنه درو می‌فکنی
# 2 جای هر ذره دلی در بن موئی داری %~% دل ز مردم چه ربائی و بصد پاره کنی
# 3 می‌ نگویم که دل از من مبر ای مایه ناز %~% چونکه بردی نگهش دار چرا می‌شکنی
# 4 چون بگویم که نقاب از رخ چون مه برگیر %~% رخ نمائی و ربائی دل و برقع فکنی
# 5 در صفا ماهی و در رنگ و طراوت گل تر %~% آن قماش فلکی باز متاع چمنی
# 6 از جفایت دل اگر شکوه کند معذوری %~% شیشه آن تاب ندارد که بسنگش بزنی
# 7  فیض بس کن گله از یار نه نیکوست مکن %~% باید از خنجر از آن دست خوری دم نزنی
PageV1P0922
### || [genre: Gh]
# 1 ای که حیران سراپای بت سیمینی %~% مرد اسلامی نه‌ای برهمنی برهمنی
# 2 در تماشای بتان روی دلت گر بخداست %~% مؤمنی همچو منی همچو منی همچو منی
# 3 ای که از گلشن رو نیست ترا برگ و نوا %~% بلبلی در چمنی در چمنی در چمنی
# 4 جان نداری که نداری نظری با خوبان %~% پای تا سر تن بیجان و سراپا بدنی
# 5 گفتم از عشق تو جان ندهم دل نکنم %~% گفت اگر در غم ما جان بدهی دل نکنی
# 6 گفتمش توبه نخواهم دگر این بار شکست %~% گفت هی میشکنی میشکنی میشکنی
# 7 گفتمش فیض نظر سوی بتان کی فکند %~% گفت هی می‌فکنی می‌فکنی می‌فکنی
PageV1P0923
### || [genre: Gh]
# 1 ز رویت حاصل عشاق حیرانیست حیرانی %~% از آن زلف و از آن کاکل پریشانی پریشانی
# 2 ز بزم عشرت وصلت همه حرمان و نومیدی %~% ز جام شربت هجرت همه خون دل ارزانی
# 3 ندانستم که مه رویان بعهد خود نمیپایند %~% از آن عهد و از آن پیمان پشیمانی پشیمانی
# 4 مبادا هیچ کافر را چنین حالی که من دارم %~% جفا تا کی کنی جانا مسلمانی مسلمانی
# 5 تغافل میکنی یعنی که دردت را نمیدانم %~% نه میدانی و میدانی که میدانم که میدانی
# 6 بیاور بر سرم جانا سپاه بی‌کران غم %~% ز بیداد و جفا و محنت و جور آنچه بتوانی
# 7 تو تا بی‌صبر باشی فیض او بی‌رحم خواهد بود %~% دلت را شیشکی آئین دلش را پیشه سندانی
PageV1P0924
### || [genre: Gh]
# 1 جدا شد از بر من آن انسی روحانی %~% شدم اسیر بلای فراق جسمانی
# 2 برفت یار و از او ماند حسرتی در دل %~% من و خیال وی و گفتگوی پنهانی
# 3 برفت روشنی چشم و شد جهان تیره %~% نه شب شناسم و نه روز از پریشانی
# 4 بود که بار دگر خدمتش شود روزی %~% کنم بطلعت او باز دیده نورانی
# 5 شود که باز به بینم لقای میمونش %~% وصال او بمن و من بوصلش ارزانی
# 6 بود بنامه مشگین اوفتد نظرم %~% کشم بدیده از آن سرمه سلیمانی
# 7 بدیدن خط او دیده‌ام شود روشن %~% بخواندن سخنانش کنم گل ‌افشانی
# 8 بیا وصال که تا زندگی ز سر گیرم %~% برو فراق ببر از برم گران جانی
# 9 ز فیض تا نفسی هست مژده وصلی %~% که عن قریب رود زین سراچه فانی
PageV1P0925
### || [genre: Gh]
# 1 تو های و هوی مستانرا چه دانی %~% تو شور هی می پرستانرا چه دانی
# 2 در آدر بحر عشق ای قطره گم شو %~% توئی تا قطره عمانرا چه دانی
# 3 بگوشت میرسد زان لب حدیثی %~% تو آن سرچشمه جانرا چه دانی
# 4 تو را چون بهره‌ای از معرفت نیست %~% رموز اهل عرفانرا چه دانی
# 5 بدربانان نداری آشنائی %~% تو لطف و قهر سلطانرا چه دانی
# 6 چه از هجران جانانت خبر نیست %~% تو قدر وصل جانانرا چه دانی
# 7 تو را صبح وطن چون رفت از یاد %~% غم شام غریبان را چه دانی
# 8 شراری در دلت از عشق چون نیست %~% تو آتشهای حیوان را چه دانی
# 9 یکی سنگی فتاده بر لب جو %~% تو قدر آب پنهانرا چه دانی
# 10 بغیر عیش تن عیشی نکردی %~% نعیم عالم جان را چه دانی
# 11 نخوردی دردئی از باده عشق %~% صفای صاف نوشانرا چه دانی
# 12 ز عشق و عاشقی نامی شنیدی %~% تو شور عشق بازان را چه دانی
# 13 ز درد سر ندانی درد دل را %~% تو ذوق درد پنهانرا چه دانی
# 14 نداری تابش خورشید گردون %~% تو آن خورشید گردون را چه دانی
# 15 دل از دستت نگاری میرباید %~% نگارنده نگاران را چه دانی
# 16 سرت پر شور میدارد دهانی %~% تو کان این نمکدانرا چه دانی
# 17 ازین تا نگذری کی دانی آنرا %~% ازین نگذشته آن را چه دانی
# 18 تو را جز درد درمان نیست لیکن %~% چه دردت نیست درمان را چه دانی
# 19 حدیثی زان دهان نشنیدی ای فیض %~% تو شور شکرستان را چه دانی
PageV1P0926
### || [genre: Gh]
# 1 جانم اسیر تا کی در خنگ زندگانی %~% کاش از عدم نکردی آهنگ زندگانی
# 2 ای مرگ پرده تن از روی جان برافکن %~% تا دل ز دوده گردد از زنگ زندگانی
# 3 بیدوست گر سرا آری‌ای عمر من بفردا %~% سر بر ندارم از خشت از ننگ زندگانی
# 4 در زندگی نچیدم هرگز گلی از آنروی %~% یا رب مباد مرگم در رنگ زندگانی
# 5 عیش مکدر تن بر عیش صاف جان زد %~% بشکست آیئنه جان از سنگ زندگانی
# 6 دل تنگ شد زرنگش در ننگ صلح و جنگش %~% یا رب خلاصیم ده از چنگ زندگانی
# 7 این نیم جان خود را در راه دوست در باز %~% تا چند باشی ای فیض در ننگ زندگانی
PageV1P0927
### || [genre: Gh]
# 1 بخرامشی چه شود اگر سوی عاشقان گذری کنی %~% بنوازشی چه زیان دهد بمنتظران نظری کنی
# 2 نه که تشنه شراب توئیم نه که خسته خراب توئیم %~% چه شود بما نظری کنی سوی خاک ما گذری کنی
# 3 ز برای هر که مینگرم همه مهری و وفا و کرم %~% چه شود اگر تو با من زار کنی آنچه با دگری کنی
# 4 توبمن‌بگو‌که‌چه‌رای‌تست‌بکنم‌من‌آنچه‌رضای تست %~% چه شود دل حزین مرا رذل خودت خبر کنی
# 5 من خسته را طبیب قضا نبود بجز شراب جفا %~% چه شود بگو بکار ما زره وفا قدری کنی
# 6 چه بود بسازی اگر بشراب اشگ و کباب دل %~% نه غم شراب دگر خوری و نه ذکر ما حضری کنی
# 7 سعادتی بود آنزمان که روان شوی سوی لامکان %~% فکنی ز خود غم بار خود سوی یار خود سفری کنی
# 8 بدهی مرا بوصل او نه صبوری ز جمال او %~% تو درین معامله‌ای دعا چه شود اگر اثری کنی
# 9 غزلی بخوان ز شعر ترم بود آنکه در سخنان فیض %~% ز دهان خود نمکی زنی ز لباس خود شکری کنی
PageV1P0928
### || [genre: Gh]
# 1 خوش است مرگ اگر برگ مرگ ساز کنی %~% سزد جمالت اگر هست پرده باز کنی
# 2 ز قالب تو زر ده دهی برون آید %~% درون بوته اخلاص اگر گداز کنی
# 3 بزیر هستی خود تا بکی نهان باشی %~% ز خویش پرده بر افکن که کشف راز کنی
# 4 عروج بر فلک سروری توانی کرد %~% بخاک درگه نیکان اگر نیاز کنی
# 5 میانه گر بتوانی گزید در اخلاق %~% ترا رسد که بسرعت ز پل جواز کنی
# 6 چه شاه راه حقیقت نموده‌اند ترا %~% هزار حیف اگر روی در مجاز کنی
# 7 توانی آنکه یکی از مقربان گردی %~% دو رکعت از سر اخلاص گر نماز کنی
# 8 در عمل بگشا بر امل که می‌ترسم %~% در امل بلقای اجل فراز کنی
# 9 برای آخرت ار توشه بدست آری %~% بگور چون روی آسوده پا دراز کنی
# 10 ببندی ار در لذات این جهان بر خود %~% بروی خویش دری از بهشت باز کنی
# 11 اگر زهر دو جهان بگذری بحق برسی %~% ترا رسد که بر اهل دو کون ناز کنی
# 12 گهی بعروه وثقای حق رسد دستت %~% که از متابعت باطل احترازکنی
# 13 در حقایق اشیا شود بروی تو باز %~% در مجاز بروی خود ار فراز کنی
# 14 تو را بخلعت هستی از آن شرف دادند %~% که تا بمعرفت این جامه را طراز کنی
# 15 چه مرگ میطلبی چون شدی حزین ای فیض %~% خوش است مرگ اگر برگ مرگ ساز کنی
PageV1P0929
### || [genre: Gh]
# 1 اگر خوش است ترا دل چرا طرب نکنی %~% وگرنه اصل خوشیرا چرا طلب نکنی
# 2 اگر شقاوت دوریت بسته دست طلب %~% سجود قرب چرا باعث طرب نکنی
# 3 شراب عشق ز میخانه الست بکش %~% وگر کشید دلت زان چرا شعب نکنی
# 4 چه روز و شب بکمین گاه عمر بنشستند %~% چرا تضرع و زاری بروز و شب نکنی
# 5 اگر عدوی تو نفس است و شهوت و غضبش %~% چرا در آتش عشق این سه را حطب نکنی
# 6 اگر ز چنگل شیطان نرسته تو هنوز %~% بتازیانه رحمش چرا ادب نکنی
# 7 از آن برد دلت از جا مسبب الاسباب %~% که تا مقدرت او نسبت سبب نکنی
# 8 حدیث عشق بیان کن تو از همان بهتر %~% که شرح آن باشارت کنی بلب نکنی
# 9 جواب آن غزل مولویست فیض که گفت %~% اگر تو یار نداری چرا طلب نکنی
PageV1P0930
### || [genre: Gh]
# 1 سوی من ای خجسته خو روی چرا نمیکنی %~% با همه لطف میکنی با دل ما نمیکنی
# 2 با همه کس ز روی مهر همدم و همنشین شوی %~% دست بدست و روبرو روی بما نمیکنی
# 3 با همه دست در کمر از گل و خور شکفته‌تر %~% در دل خسته‌ام بجز خار جفا نمیکنی
# 4 گفتی اگر تو جان دهی سوی تو میکنم نظر %~% جان بلبم رسید و تو وعده وفا نمیکنی
# 5 آهم از آسمان گذشت ناله ز لامکان گذشت %~% سوختم از غم تو من رحم چرا نمیکنی
# 6 خون دلم ز دیده شد کار دل رمیده شد %~% جان ز تنم پریده شد های چها نمیکنی
# 7  فیض گذشت عمر و هیچ کار خدا نکرده %~% وین دو سه روزه مانده را صرف قضا نمیکنی
PageV1P0931
### || [genre: Gh]
# 1 گفتم بعشق غارت دلها چه میکنی %~% دستی دراز کرده به یغما چه میکنی
# 2 چندین هزار خانه دل شد خراب تو %~% ای خانمان خراب بدلها چه میکنی
# 3 دادی بآب و رنگ بتان آبروی ما %~% با گلرخان چه کردی و با ما چه میکنی
# 4 گفتم بدلبر از بر من دل چه میبری %~% گفتا که من بر تو تو دلرا چه میکنی
# 5 بگشای چشم و نور رخ ما عیان ببین %~% در پرده خیال تماشا چه می‌کنی
# 6 من جلوه نا نموده تو از خویش میروی %~% گر بر تو جلوه کنم آیا چه میکنی
# 7 چیزی از ما مخواه بغیر از لقای ما %~% از دوست غیر دوست تمنا چه میکنی
# 8 از خود بشوی دست بدریای ما درا %~% بردار دل ز خویش محابا چه میکنی
# 9 بردار دل ز خویش و در این بحر غوطه‌ور %~% بر ساحل ایستاده تماشا چه می‌کنی
# 10 ای فیض عقل و هوش و دل و دین و جان بده %~% چون وصل دوست یافتی اینها چه میکنی
PageV1P0932
### || [genre: Gh]
# 1 میکشی ما را بزاری هر چه خواهی میکنی %~% اختیار ما تو داری هر چه خواهی میکنی
# 2 با همه سوز درون در ره میان خاک و خون %~% میکشی ما را بخواری هر چه خواهی میکنی
# 3 بر سر ما صد بلا در هر نفس می‌آوری %~% گه بری دل گاه آری هر چه خواهی میکنی
# 4 گاه جان میبخشی و گاهی دل از ما میبری %~% کس نداند در چه کاری هر چه خواهی میکنی
# 5 جان ما از تست جانا و دل ما هم ز تست %~% هر دو را ایجان تو داری هر چه خواهی میکنی
# 6 داغ بر دل مینهی آتش بجان می‌افکنی %~% هر دو را انواع یاری هر چه خواهی میکنی
# 7 نقش ما الواح ما ارواح ما در دست تست %~% هر چه خواهی مینگاری هر چه خواهی میکنی
# 8 پیش چوگان غمت ما گوی دل افکنده‌ایم %~% تو در این میدان سواری هر چه خواهی میکنی
# 9 افکنی از دست گاه و گاه بر گیری ز راه %~% میزنی که زخم کاری هر چه خواهی میکنی
# 10 افکنی رانی زنی از پیش خود دورم کنی %~% باز پیش خویشم آری هر چه خواهی میکنی
# 11 گیری و داری و بخشائی و بخشی سر دهی %~% یا بجلادم سپاری هر چه خواهی میکنی
# 12 میپزی چون خام بینی سوزی ارشد نیم پخت %~% با دلم از پخته کاری هر چه خواهی میکنی
# 13 دورم از خود افکنی و نام عمخواری کنی %~% حق یاری میگذاری هر چه خواهی میکنی
# 14 گه بهجران مبتلا گاهی بحرمانم اسیر %~% رحم بر ضعفم نیاری هر چه خواهی میکنی
# 15 میکنی دیوانه گاهی سر بصحرا میدهی %~% میدهی گه هوشیاری هر چه خواهی میکنی
# 16 در محیط عشق خونخوار خودم افکنده %~% گه بتک گه بر سر آری هر چه خواهی میکنی
# 17 گه گدازی گه نوازی گاه سوز و گاه ساز %~% گه عزیزی گاه خواری هر چه خواهی میکنی
# 18 گه در اوج عصمتم گه در حضیض شر و شور %~% گاه داری گه گدازی هر چه خواهی میکنی
# 19 گه پریشان گه پشیمان گه گرانم گه سبک %~% گاه خواری گاه یاری هر چه خواهی میکنی
# 20 گاه میپوشی و گاهی پرده ما میدری %~% خویشتن را پرده داری هر چه خواهی میکنی
# 21 فیض را در تابه سودای خود افکنده %~% داریش در بیقراری هر چه خواهی میکنی
PageV1P0933
### || [genre: Gh]
# 1 دلا بگذر ز دنیا تا ز عقبی عیش جان بینی %~% در این عالم بچشم دل بهشت جاودان بینی
# 2 چه از دنیا گذر کردی و در عقبی نظر کردی %~% بیا گامی فراتر نه که اسرار نهان بینی
# 3 دو منزل را چه طی کردی سمند عقل پی کردی %~% بیا با ما به میخانه که تا پیر مغان بینی
# 4 بروی پیر ما بنگر که تا چشمت شود روشن %~% ز دست پیر ساغر گیر تا خود را جوان بینی
# 5 چه‌چشمت‌گشت‌ازاو بینا وشد سرمست ازآن صهبا %~% قدم نه در ره عشاق تا جان جهان بینی
# 6 جهانرا جان شوی آنگه شوی اقلیم جانرا سر %~% شوی از جان جان آگه حقیقت را عیان بینی
# 7 شود عرش‌ازبرایت فرش و گردد جسم بهرت جان %~% شود ظلمت همه نور و زمین را آسمان بینی
# 8 شوی در عشق حق فانی بمانی جاودان باقی %~% چه فیض از ما سوای حق نه این بینی نه آن بینی
PageV1P0934
### || [genre: Gh]
# 1 روی جانان مگر از دیده جانان بینی %~% یا مگر ز آینه طلعت خوبان بینی
# 2 آن جمالی که فروغش کمر کوه شکست %~% کی توان از نظر موسی عمران بینی
# 3 باجابت نرسد تا تو تو باشی «ارنی» %~% «لن ترانی» شنوی موسی و حرمان بینی
# 4 گر تو در هستی او هستی خود در بازی %~% مشگل خویش در اینره همه آسان بینی
# 5 گم شو ای ذره در آن مهر که تا سر نهان %~% مو بمو فاش در آن زلف پریشان بینی
# 6 نیستی گیر و بمان طنطنه و هستی را %~% اولیا وار که تا دولت ایشان بینی
# 7 دل چه در باختی ای فیض ز جان هم بگذر %~% کز سر جان چه گذشتی همه جانان بینی
PageV1P0935
### || [genre: Gh]
# 1 مرحبا ای نسیم عنبر بوی %~% خبری از دیار یار بگوی
# 2 صبر دیدیم در مقابل شوق %~% آتش و پنبه بود و سنگ و سبوی
# 3 تشنه وصل راست بیم هلاک %~% پیش از آن کاید آب رفته بجوی
# 4 هجر را هم نهایتی باید %~% یار با یار کی کند یکروی
# 5 کرده طغرای بیوفائی ختم %~% برده از خیل بی‌وفایان گوی
# 6 در دل از آتش غمش صد داغ %~% بررخ از آب دیده‌ام صدجوی
# 7 من سرا پای درد و او فارغ %~% بوده هرگز محبت از یکسوی
# 8 گر سرا پا ز غم شوم موئی %~% ندهم زو بعالمی یکموی
# 9  فیض بگذر ز وادی وصلش %~% بنشین کنجی و زغم می موی
PageV1P0936
### || [genre: Gh]
# 1 مست و بی پروا بیغما میروی %~% لا اوحش الله خوب و زیبا میروی
# 2 غارت جانهاست مقصود دلت %~% تا بعزم صید دلها میروی
# 3 میروی و همرهت دلهای ما %~% تا نه نپنداری که بی پا میروی
# 4 میروی و صد هزاران دل ز پی %~% در خیالت آنکه تنها میروی
# 5 میروی و شهر ویران میشود %~% شهر صحرا میشود تا میروی
# 6 شهر صحرا گشت و صحرا شهر شد %~% تا ز منزل سوی صحرا میروی
# 7 هم تماشای خودت خوشتر بود %~% گر بسیری یا تماشا میروی
# 8 جان و دل خواهم بقربانت کنم %~% یکنفس می‌ایستی یا میروی
# 9 فیض در گرد رهت مشگل رسد %~% تند و تلخ و چست و زیبا میروی
PageV1P0937
### || [genre: Gh]
# 1 خوشا فال آن کو دوچارش شوی %~% خوشا ‌حال آنکو نگارش شوی
# 2 خوش آن بیدلیرا که پرسش کنی %~% خوش آن بی کسیرا که یارش شوی
# 3 خوش آشفته‌ایرا که آئی برش %~% قرار دل بی‌قرارش شوی
# 4 شفا یابد آن دردمندی که تو %~% انیس دل سوگوارش شوی
# 5 خوشا روز آن عاشق زار تو %~% شبی آئی و در کنارش شوی
# 6 چه بیخود شود از لب و چشم تو %~% تو هوش دل هوشیارش شوی
# 7 شوی گاه خورشید روز خوشش %~% گهی شمع شبهای تارش شوی
# 8 کند فیض چون جان بقربان تو را %~% خوش آنکو تو شمع مزارش شوی
# 9 چه می‌آئی ایجان درین خاکدان %~% خوشا حال تو گر نثارش شوی
PageV1P0938
### || [genre: Gh]
# 1 دورم از خویش مکن هان پشیمان نشوی %~% نوش من نیش مکن هان پشیمان نشوی
# 2 دل ما ریش مکن جور ازین بیش مکن %~% ای جفا کیش من هان پشیمان نشوی
# 3 غیر را یار مکن یار را خوار مکن %~% مکن این کار مکن هان پشیمان نشوی
# 4 یار اغیار مشو دشمن یار مشو %~% پی آزار مشو هان پشیمان نشوی
# 5 ترک اغیار بگو ترک آزار بگو %~% ترک این کار بگو هان پشیمان نشوی
# 6 از خودم دور مکن دیده‌ام کور مکن %~% در جفا شور مکن هان پشیمان نشوی
# 7 نور چشم تر فیض مونس و غم خور فیض %~% نروی از بر فیض هان پشیمان نشوی
PageV1P0939
### || [genre: Gh]
# 1 روی بنمای ای پری رخسار هی %~% عقل را دیوانه کن دلدار هی
# 2 بلبلانت در ترنم آمدند %~% جلوه کن ای گل بیخار هی
# 3 دل بجان آمد مرا از هجر تو %~% یکدمک بنشین برم ای یار هی
# 4 جان باستقبال آمد تا بلب %~% بوسه زان لعل شکر بار هی
# 5 باده عشق تو دارد جام دل %~% مشگنش دلدار هی دلدار هی
# 6 لطف کن از چشم مستت ساغری %~% فیض را مگذار در غم زارهی
# 7 شد دلم دیوانه در زنجیر غم %~% صبر تا کی ای پری رخسار هی
PageV1P0940
### || [genre: Gh]
# 1 ساقیا پیمانه سرشار هی %~% ای مغنی ناخنی بر تار هی
# 2 تارهائی یابم از زنجیر عقل %~% مطرب دیوانگان بردار هی
# 3 میکشد دلرا ز هر سو دلبری %~% بر دلم دستی نزد دلدار هی
# 4 جان بلب آمد مریض عشقرا %~% شربتی زان لعل شکربار هی
# 5 وه چه کرد این عشق با دلهای ما %~% الحذر زین قلزم ز خار هی
# 6 نیست آگه در جهان جز مست عشق %~% با تو دارم اینسخن هشیار هی
# 7 تا بکی اینخواب غفلت‌های های %~% یکدمک بیدار شو بیدار هی
# 8 زاهدا تا کی کنی انکار عشق %~% پند من بشنو مکن انکار هی
# 9 تا بکی از هر هواسازی بتی %~% محو شو در واحد قهار هی
# 10 شکر آن در گوشها کوشندفیض %~% هان مکن اسرار را اظهار هی
PageV1P0941
### || [genre: Gh]
# 1 باده خواهم که کشم ز آن لب و غبغب هله هی %~% بوسه خواهم که زنم مست بر آن لب هله هی
# 2 باده لعل از آن دست بلورین دو سه جام %~% پرپر خواهم و سرشار و لبالب هله هی
# 3 تنگ خواهم که در آغوش کشم آن بر دوش %~% چه شود در بزم آئی تو یک امشب هله هی
# 4 داردم چشم تو در آرزوی بیماری %~% نظری کن که بتاب آیم و در تب هله هی
# 5 سوخت جانم ز فراقت صنما رحمی کن %~% تا بکی در دل شب یارب و یارب هله هی
# 6 مطلبم نیست بجز آنکه فدای تو شوم %~% چه شود گر برسم از تو بمطلب هله هی
# 7 جان خدا دوست بود فیض ندارد سر تن %~% برهانم ز صنم خانه قالب هله هی
PageV1P0942
### || [genre: Gh]
# 1 صبر از دلم برخواست ساقیا بیا هی هی %~% عشق همچنان برجاست ساقیا بیا هی هی
# 2 دین بخویشتن لرزید دل طمع ز جان ببرید %~% عشق نیست اژدرهاست ساقیا بیا هی هی
# 3 هی بر آتشم آبی درد باده با تابی %~% شعله از دلم برخواست ساقیا بیا هی هی
# 4 سر شد از نگاهی مست دین و دل برفت از دست %~% فتنه هم ز ما بر ماست ساقیا بیا هی هی
# 5 گر فزون دهی گر کم میفزاید از دل غم %~% هر چه میکنی زیباست ساقیا بیا هی هی
# 6 هی بیار پی در پی یکدمم ممان بی می %~% باده تو روح افزاست ساقیا بیا هی هی
# 7 فیض دل ز کف داده بهر ساقی و باده %~% مجلس طرب آراست ساقیا بیا هی هی
PageV1P0943
### || [genre: Gh]
# 1 ز تو کی توان جدائی چو تو هست و بود مائی %~% تو چو هست و بود مائی ز تو کی توان جدائی
# 2 دل خلق میربائی بکرشمهای پنهان %~% بکرشمهای پنهان دل خلق میربائی
# 3 مه روی اگر نمائی ز جهان اثر نماند %~% ز جهان اثر نماند مه روی اگر نمائی
# 4 خم زلف اگر گشائی دو جهان بهم برآید %~% دو جهان بهم برآید خم زلف اگر گشائی
# 5 چه شود اگر درآئی بدل شکسته من %~% بدل شکسته من چه شود اگر درآئی
# 6 بخیال اگر در آئی چو تو در جهان نگنجی %~% چو تو در جهان نگنجی بخیال کی درآئی
# 7 ز تو میکنم گدائی چو تراست پادشاهی %~% چو تراست پادشاهی ز تو میکنم گدائی
# 8 چو تو منبع عطائی ز تو فیض فیض جوید %~% ز تو فیض فیض جوید چو تو منبع عطائی
PageV1P0944
### || [genre: Gh]
# 1 ای نسخه اصل خوبی و رعنائی %~% سر چشمه آبروی هر زیبائی
# 2 روشن بود از جمال تو هر دو جهان %~% پنهانی تو ز غایت پیدائی
# 3 ای حسن تو مجموعه هر نیکوئی %~% وی هر دو جهان ز عشق تو شیدائی
# 4 خورشید سراسیمه شوق رویت %~% سرگشته کویت فلک مینائی
# 5 بدر از غم تو هلال گردد هر مه %~% کیوان کندت چه چاکران لالائی
# 6 تیرو ناهید و مشتری و بهرام %~% جویای تو اندر فلک پیمائی
# 7 آب و باد و زمین و آتش هریک %~% سر کرده قدم ترا کند جویائی
# 8 هرجا نوری غمت بجان بگزیده %~% واندر طلب تو باشدش پویائی
# 9 مرغ سحر از درد تو دارد افغان %~% وز عشق تو عندلیب شد شیدائی
# 10 از فرقت تو فاخته گوید کو کو %~% وز بهر تو میزند نوا مامائی
# 11 از درد تو غنچه را بود تنگدلی %~% داغ تو بلاله داده خون یالائی
# 12 خون در دل نافه بوی زلفت کرده %~% از چشم تو آهوان شده صحرائی
# 13 نگذاشته داغ تو دلی را بی‌درد %~% سودای تو کرده عالمی سودائی
# 14  فیض از غم عشقت همه شب نالانست %~% روزی بود از دلش گره گشائی
PageV1P0945
### || [genre: Gh]
# 1 نگاه ار میکنی جان میفزائی %~% تغافل میکنی دل می‌ربائی
# 2 قیامت در قیامت می‌نماید %~% قیامت را بقامت می‌نمائی
# 3 مرا صد غصه از دل میگشاید %~% ز زلفت گره چون میگشائی
# 4 غمم ز آینه دل میزداید %~% ز دل گر کینه من میزدائی
# 5 حیاتی بر حیاتم میفزاید %~% چو در لطف نهانم میفزائی
# 6 تنت هر موی دارد مویه فیض %~% چو حرف عشق جانان می‌سرائی
# 7 سر درج حقایق میگشاید %~% چو در وصف بتان لب میگشائی
PageV1P0946
### || [genre: Gh]
# 1 چه شود اگر در آئی بطریق آشنائی %~% ز طریق آشنائی چه شود اگر در آئی
# 2 بر بیکسی بیائی دل خسته بجوئی %~% دل خسته بجوئی بر بیکسی بیائی
# 3 نروی ره جدائی سپری طریق الفت %~% سپری طریق الفت نروی ره جدائی
# 4 بر عاشقان بیائی غم خستگان بداری %~% غم خستگان بداری بر عاشقان بیائی
# 5 بجز از در گدائی بر تو رهی ندارم %~% بر تو رهی ندارم بجز از در گدائی
# 6 ببهانه گدائی بدر سرایت آیم %~% بدر سرایت آیم ببهانه گدائی
# 7 بنوای بینوائی غزلی مگر سر آیم %~% غزلی مگر سر آیم بنوای بینوائی
# 8 چو تو زلف میگشائی دل فیض میگشاید %~% دل فیض میگشاید چو تو زلف میگشائی
PageV1P0947
### || [genre: Gh]
# 1 الا ای که دلها نهان میربائی %~% کجائی کجائی کجائی کجائی
# 2 میان من و بزم وصل تو تا کی %~% جدائی جدائی جدائی جدائی
# 3 تو با این لطافت چنین بیمروت %~% چرائی چرائی چرائی چرائی
# 4 که گفتت سراپا وفائی غلط گفت %~% جفائی جفائی جفائی جفائی
# 5 بکام کسی چون نه می نگوئی %~% کرائی کرائی کرائی کرائی
# 6 چه خواهد شدن ایشب هجر اگر تو %~% سرائی سرائی سرائی سرائی
# 7 چه پرسی که فیض از غم ما چه خواهد %~% رهائی رهائی رهائی رهائی
PageV1P0948
### || [genre: Gh]
# 1 ای زلف تو مسکن دل شیدائی %~% وی روی تو مجموع همه زیبائی
# 2 جان در تن هیچکس نماند ز نهار %~% آن عارض و زلف را بکس بنمائی
# 3 از حسرت آن لبم بلب آمد جان %~% از فکرت آن دهان شدم شیدائی
# 4 بیمار شدم ز آرزوی چشمت %~% گشتم ز خیال خال تو سودائی
# 5 ایمان بسواد کفر زلفت دادم %~% بستم زنار و بستدم ترسائی
# 6 از حسرت آن میان شدم چون موئی %~% باشد روزی که در کنارم‌ آئی
# 7 گر در نظر تو فیض پستست ولی %~% دارد ز خیال قد تو بالائی
PageV1P0949
### || [genre: Gh]
# 1 گل از رخ تو وام کند زیبائی %~% سرو از قد تو کسب کند رعنائی
# 2 نرگس بود از چشم خوشت تازه و تر %~% شمشاد ز بالات کند بالائی
# 3 از پرتو روی تو بود مه روشن %~% خورشید بنور تو کند بینائی
# 4 آهوی ختن ز گیسویت مشگ برد %~% عنبر گیرد ز زلف تو بویائی
# 5 شوری ز لبت نمک کند در یوزه %~% دندان تو لؤلوش کند لالائی
# 6 شکر ز دهان تو برد شیرینی %~% قند از لب تو وام کند حلوائی
# 7 ابروی تو است قبله هر مؤمن %~% زلف تو بود راهزن ترسائی
# 8 از عشق تو دیوانه بود هر مجنون %~% سودای تو کرد فیض را سودائی
PageV1P0950
### || [genre: Gh]
# 1 بیا بیمار خود را ده شفائی %~% که جز تو نیست دردم را دوائی
# 2 بیا تا جان برافشانم ز شادی %~% که جان دادن بغم باشد بلائی
# 3 نگیرد بر تو کس زیرا که نبود %~% جنایتهای خوبان را جزائی
# 4 مبند ای دل طمع در ماهرویان %~% که خوبانرا نمی‌باشد وفائی
# 5 بود این عاشقیهای مجازی %~% مرید راه حق را رهنمائی
# 6 چو ره را یافتی بگذر از ایشان %~% زدور اینقوم را میکن دعائی
# 7 بر افشان دست از ایشان فیض یکسر %~% بزن بر ما سوی الله پشت پائی
PageV1P0951
### || [genre: Gh]
# 1 هم تو بیننده هم تو بینائی %~% هم تماشا و هم تماشائی
# 2 جلوه فرمای جلوه آرایان %~% جلوه آرای جلوه آرائی
# 3 آب و رنگ جمال زیبایان %~% زیب و حسن کمال زیبائی
# 4 نور بینائی نظارگیان %~% مردم دیده تماشائی
# 5 مایه ناز حسن عالم سوز %~% خانه پرداز عشق سودائی
# 6 خلش غمزهای معشوقان %~% تبش عاشقان شیدائی
# 7 خانه ویران کن سکون و قرار %~% غارت کشور شکیبائی
# 8 ذروه آسمان غنج و دلال %~% آفتاب سپهر بالائی
# 9 فیض از تو چنانکه میباید %~% هستی او را چنانکه میبائی
PageV1P0952
### || [genre: Gh]
# 1 سحر ز هاتف غیبم رسید هیهائی %~% فتاد در سر من شورشی و غوغائی
# 2 شدم ز شهر برون تا بکام دل نالم %~% که شور را نبود چاره غیر صحرائی
# 3 بدل نواز خودم در مقام راز و نیاز %~% سخن کشیده بجائی ز شور سودائی
# 4 که از شنیدن و گفتن ز خویشتن رفتم %~% بخویش باز رسیدم ز ذوق آوائی
# 5 چه گفت گفت تو را چون منی یکی باشد %~% مراست چون تو بسی عندلیب شیدائی
# 6 کجا روی ز در من کجا توانی رفت %~% بغیر در گه ما هست در جهان جائی
# 7 بیا بیا بطلب هر چه خواهی از در ما %~% که هست اینجا هر مطلب مهیائی
# 8 سجود کردم و گفتم مرا ز تو چیزیست %~% که یافت می نشود نزد چون تو مولائی
# 9 مراست لذت زاری بدرگه چه توئی %~% تو را کجا است چنین نعمتی و آقائی
# 10 گرم بخویش بخوانی ز ذوق جان بدهم %~% ورم ز پیش برائی خوشم بپروائی
# 11 خوشم بقهر تو چون لطف هر چه خواهی کن %~% مرا چه یارا ای یار تا بود رائی
# 12 خوشا دلی که در آن جای چون توئی باشد %~% خوشا سری که در آن هست از تو سودائی
# 13 کجا روم ز در تو کجا توانم رفت %~% کجاست در دو جهان غیر در گهت جائی
# 14 دلم خوش است که در وی گرفته منزل %~% کراست همچو تو یار لطیف زیبائی
# 15 سر من و در تو تا نفس بود در تن %~% که فیض را نبود غیر تو تمنائی
PageV1P0953
### || [genre: Gh]
# 1 ای شاهد شاهدان کجائی %~% وی آب رخ بتان کجائی
# 2 ای جان هر آنچه در جهانست %~% وز تو روشن جهان کجائی
# 3 ای هیچ مکان ز تو تهی نه %~% وی پر ز تو لامکان کجائی
# 4 ای چشم و چراغ عالم دل %~% ای جان جهان و جان کجائی
# 5 من تاب فراق تو ندارم %~% ای از نظرم نهان کجائی
# 6 ای کام دل شکسته من %~% وی آرزوی روان کجائی
# 7 دیدار بکس نمی‌نمائی %~% ای در همه جا عیان کجائی
# 8 بیروی تو دل بود فسرده %~% ای گرمی عاشقان کجائی
# 9 از فیض تو سوخت فیض دلرا %~% او را تو میان جان کجائی
PageV1P0954
### || [genre: Gh]
# 1 بود گر در ما تو تنها در آئی %~% تو تنها در آئی و با ما در آئی
# 2 تنی چند بیجان همه چشم بر در %~% که تنها در آئی به تنها بر آئی
# 3 بدیوانگی سر بر آرند عشاق %~% که شاید ز بهر تماشا در آئی
# 4 خوش آندم که خنجر بکف بر سر ما %~% خرامان بقصد سر ما در آئی
# 5 بجای گیاه از زمین چشم روید %~% تفرج کنان چون بصحرا در آئی
# 6 خلایق ز حسن تو مدهوش گردند %~% خرامان بمحشر چو فردا در آئی
# 7 نخواهی گذشت از سر عشقبازی %~% مگر آنکه ای فیض از پا در آئی
PageV1P0955
### || [genre: Gh]
# 1 خوش آندم کز در احسان در آئی %~% میان جمع ما خوبان در آئی
# 2 ز روی لطف در غمخانه هجر %~% برای جان مشتاقان در آئی
# 3 ز چشم و لب کنی عشاقرا مست %~% ز بهر جان مخموران در آئی
# 4 بزلف و خال دلها را کنی صید %~% بتیر غمزه بهر جان در آئی
# 5 تطاولها کنی ز آن زلف و گیسو %~% بقصد جان مسکینان در آئی
# 6 بپایت خوش برافشانیم جانها %~% در آنساعت که دست افشان در آئی
# 7 ز شادی جان دهد از غم رهد فیض %~% گرش در کلبه احزان در آئی
PageV1P0956
### || [genre: Gh]
# 1 خوش آندم کز درم ای جان در آئی %~% در این غمخانه هجران در آئی
# 2 شب تاریک هجرانرا کنی روز %~% چه خورشیدای مه تابان در آئی
# 3 ببالین غریبی دردمندی %~% دمی ای مایه درمان در آئی
# 4 سر افتاده‌ای برداری از خاک %~% کنی لطف از در احسان در آئی
# 5 بپایت جان بر افشانم ز شادی %~% گرم در کلبه احزان در آئی
# 6 کباب دل کشم پیش تو ای جان %~% گرم در سینه بریان در آئی
# 7 بچشمم در نیاید هر دو عالم %~% گرم در دیده گریان در آئی
# 8 ندانستم که دشوار است این کار %~% گمان کردم بمن آسان در آئی
# 9 اگر جان در ره جانان کنی فیض %~% ببزم وصل جاویدان در آئی
PageV1P0957
### || [genre: Gh]
# 1 سر خستگان نداری بگذار ما نیائی %~% غم کشتگان نداری بمزار ما نیائی
# 2 تنم از غبار گردد بره گذارت افتد %~% تو بگردی از ره خود بغبار ما نیائی
# 3 بغمی نیوده پا بست نشده زمامت از دست %~% تو که بار غم نداری بقطار ما نیائی
# 4 ز خرابه وفایم تو ز شهر بیوفائی %~% ز تو چون وفا نیاید بدیار ما نیائی
# 5 دلم از غم میانت شب و روز میگدازد %~% نشویم تا چو موئی بکنار ما نیائی
# 6 نشود خرابه دل ز عمارت تو آباد %~% تو از این سرا برون رو تو بکار ما نیائی
# 7 چه شکایتست ای فیض که شنیده است هرگز %~% که کسی بیار گوید تو بکار ما نیائی
PageV1P0958
### || [genre: Gh]
# 1 هر آن دلرا که با یاریست خوئی %~% ز گلذار حقیقت هست بوئی
# 2 ندارد او سر دنیا و عقبی %~% که دارد پای آمد شد بکوئی
# 3 دلی کوشد اسیر زلف یاری %~% دو عالم را نمی‌گیرد بموئی
# 4 بود خاطر پریشان هر که او را %~% رسید از زلف عنبر بوی بوئی
# 5 کسی کوشد ز راه عشق آگاه %~% نمیخواهد دگر راهی بسوئی
# 6 سری کو مست عشقی شد ز خود رست %~% بود آن می ز دریا یا بسوئی
# 7 دل فیض از غم عشقی زند های %~% مگر روزی به پیوندد بهوئی
PageV1P0959
### || [genre: Gh]
# 1 هیچیم ما بخویش و نمودار ما توئی %~% ما صورتیم و معنی هشیار ما توئی
# 2 هم گوش و هم سماع توئی در سرو دماغ %~% هم چشم ما تو معنی دیدار ما توئی
# 3 هم تو زبان بیان تو تنطق تو میکنی %~% هم در دهان زبان تو و گفتار ما توئی
# 4 هم دست ما تو معنی نازش ز تست هم %~% هم پای ما تو قوت رفتار ما توئی
# 5 دیدار تست هر چه درآید بچشم ما %~% بیننده هم تو دیده و دیدار ما توئی
# 6 داعی تو و مجیب توئی در سؤال ما %~% گر دل شود غمین ز تو غمخوار ما توئی
# 7 هرکس بسوی سبزه و گلشن رود بسیر %~% ما را تو سیر سبزه و گلزار ما توئی
# 8 بازاریان بسود و زیان متاع در %~% سود و زیان ما تو و بازار ما توئی
# 9 عرض کمال بهر خریدار میکنند %~% ما عرض نقص کرده خریدار ما توئی
# 10 بنشسته در دکان ز پی کسب وکار خلق %~% دکان ما تو کسب تو و کار ما توئی
# 11 قومی بمیکده ز پی باده میروند %~% ما را محبتت می و خمار ما توئی
# 12 فیض از تو است و حاصل معنای شعر تو %~% اندیشها همه ز تو گفتار ما توئی
PageV1P0960
### || [genre: Gh]
# 1 ای بجهان نهان چو جان روشنی جهان توئی %~% از همه دیدها نهان در همه جا عیان توئی
# 2 آنکه ز جای میبرد هر نفس این دل مرا %~% میکشدش بهر طرف در پی این و آن توئی
# 3 آنکه چو عزم میکنم کز پی مقصدی روم %~% میشکند عزیمتم ناگه و بیگمان توئی
# 4 آنکه چو دیو ره زند تا بجحیم افکند %~% در دل من ندا کند هی مرو آنچنان توئی
# 5 آنکه سفر چو میکنم حافظ اهل منزلست %~% باز مرا در آن سفر همدم انس و جان توئی
# 6 آنکه رهم بخود نمود آینه دلم زدود %~% تا که بدیدم آنچه بود در تتق جهان توئی
# 7 آنکه ز مهر دلبران در دلم آتشی فکند %~% خاک مرا بباد داد ز آب رخ بتان توئی
# 8 آنکه ز نطفه آفرید سرو قدان دلفریب %~% کرد ز چشمه حیاه آب روان روان توئی
# 9 در رخ دلبران تو آب در دل بیدلان تو تاب %~% جان من این درین توئی جان تو آن در آن توئی
# 10 در دل بیقرار من مایه اضطراب تو %~% در سر بیخمار من مستی جاودان توئی
# 11 ناوک غمزه میزند در دل من نهان کسی %~% می نکنم غلط که آن غمزه زن نهان توئی
# 12 کیست که هر نفس مرا تازه حیات می‌دهد %~% گر تو نگوئی آن منم کیست بگوید آن توئی
# 13 کیست که ذره ذره دل میبرد از برم نهان %~% هست عیان چو آفتاب دلبر من نهان توئی
# 14 کامل و ناقص جهان سوی تو کرده روی جان %~% قبله عارفان توئی مقصد سالکان توئی
# 15 مایه شورش جنون در سر فیض جز تو نیست %~% حسن و جمال دلربا برزخ دلبران توئی
PageV1P0961
### || [genre: R]
# 1 ای حسن تو جلوه‌گر ز اسما و صفات %~% روی تو نهان در تتق این جلوات
# 2 اندیشه کجا بکبریای تو رسد %~% هیهات ازین خیال فاسد هیهات
PageV1P0962
### || [genre: R]
# 1 در عهد صبی کرد جهالت پستت %~% ایام شباب کرد غفلت پستت
# 2 چون پیر شدی رفت نشاط از دستت %~% کی صید کند مرغ سعادت شصتت
PageV1P0963
### || [genre: R]
# 1 این جان تو عاقبت ز تن خواهد جست %~% این جان تو عاقبت ز تن خواهد خست
# 2 این تن بتو عاقبت نخواهد ماندن %~% این جان تو عاقبت ز تن خواهد رست
PageV1P0964
### || [genre: R]
# 1 دیدم دیدم که معرفت توحید است %~% دیدم دیدم که رهنمایم دید است
# 2 دیدم دیدم که گمرهی تقلید است %~% دیدم دیدم که دید در تجدید است
PageV1P0965
### || [genre: R]
# 1 دانی ز چه عشق گلرخان مطلوبست %~% با بهر چه سار و سوزشان مطلوبست
# 2 از دوزخ مرهوب و بهشت مرغوب %~% آگاه شدن درین جهان مطلوبست
PageV1P0966
### || [genre: R]
# 1 ای فیض غم زیان هر سودت هست %~% با این همه در امید بهبودت هست
# 2 هر چیز که پاک سوخت دودی نکند %~% با‌ آنکه تو پاک سوختی دودت هست
PageV1P0967
### || [genre: R]
# 1 تا چند ز آب و نان سخن خواهی گفت %~% خواهی خوردن بروز و شب خواهی خفت
# 2 امروز تو را ز تو اگر حق نخرید %~% در روز جزا نخواهی ارزید بمفت
PageV1P0968
### || [genre: R]
# 1 سر خاک شد و نقش خیال تو نرفت %~% خون گشت دل و شوق وصال تو نرفت
# 2 هر چند ز هجران تو زنگار گرفت %~% ز آینه دل عکس جمال تو نرفت
PageV1P0969
### || [genre: R]
# 1 تن را بگذار تا شوم من جانت %~% جان در باز تا شوم جانانت
# 2 از پای درآی تا بگیرم دستت %~% با درد بساز تا شوم در مانت
PageV1P0970
### || [genre: R]
# 1 ای فیض بسی موعظه گفتی بعبث %~% در گوش نکردی درو سفتی بعبث
# 2 نوری بدل کسی نمی‌بینم من %~% بس خانه تاریک که رفتی بعبث
PageV1P0971
### || [genre: R]
# 1 ن را در اشگ شست و شو باید کرد %~% دلرا از غیر رفت و رو باید کرد
# 2 چون پاک شود و جودش از آلایش %~% آنگه جانرا نثار او باید کرد
PageV1P0972
### || [genre: R]
# 1 با وصل تو دست در کمر نتوان کرد %~% با درد فراق هم بسر نتوان کرد
# 2 چون چاره کار غیر بی‌تابی نیست %~% جز ناله و آه بی‌اثر نتوان کرد
PageV1P0973
### || [genre: R]
# 1 ای خسته ترا آن سر کو میسازد %~% زان لب دشنام رو برو میسازد
# 2 لب میدهدت شفا ز بیماری چشم %~% درد او را دوای او می‌سازد
PageV1P0974
### || [genre: R]
# 1 این گلشن دهر عاقبت گلخن شد %~% هر دوست که بود جز خدا دشمن شد
# 2 جز مهر خدای هرچه در دل کشتم %~% حاصل اندوه و دانه صد خرمن شد
PageV1P0975
### || [genre: R]
# 1 ایمان درست عشق کیشان دارند %~% هرچند که ظاهری پریشان دارند
# 2 مفتاح حقایقی که میجوئی فیض %~% زیشان غافل مشو که ایشان دارند
PageV1P0976
### || [genre: R]
# 1 شادم که غمت همره جان خواهد بود %~% عشقت با دل در آنجهان خواهد بود
# 2 هجران تو با کالبدم خواهد ماند %~% وصل تو حیات جاودان خواهد بود
PageV1P0977
### || [genre: R]
# 1 دیدم دیدم که هر چه دیدم حق بود %~% دیدم دیدم که دید دیدم حق بود
# 2 دیدم دیدم که می شنیدم از حق %~% دیدم دیدم که آن شنیدم حق بود
PageV1P0978
### || [genre: R]
# 1 با رب تو مرا بخواهش من مگذار %~% جان را بهوای طاعت تن مگذار
# 2 جان صاف کش میکده تقدیس است %~% معتاد صفا بدردی من مگذار
PageV1P0979
### || [genre: R]
# 1 در گوشه انزوا خزیدن خوش تر %~% پیوند ز غیر حق بریدن خوشتر
# 2 ای فیض مکن علاج گوشت ز نهار %~% کافسانه دهر ناشنیدن خوشتر
PageV1P0980
### || [genre: R]
# 1 زین دار فنا پای کشیدن خوشتر %~% پیوند ز این و آن بریدن خوشتر
# 2 دل کردن از اندیشه دنیا خالی %~% در عاقبت کار رسیدن خوشتر
PageV1P0981
### || [genre: R]
# 1 یا رب تو مرا بکرده زشت مگیر %~% از معصیتم بگذر و طاعت به پذیر
# 2 چون مهر تو و نبی و اولاد نبی %~% نزد تو شفاعتم کند دستم گیر
PageV1P0982
### || [genre: R]
# 1 گه در غزلم سخن کشد جانب راز %~% گاهی بقصیده میشود دور و دراز
# 2 نازم برباعی سخن کوته کن %~% تا باز شود بحرف لب بندد باز
PageV1P0983
### || [genre: R]
# 1 ای فیض بیا دلی بدریا انداز %~% زین پستی خویش را ببالا انداز
# 2 یعنی ز کمال هر چه اندوخته %~% از سر بردار و بر ته پا انداز
PageV1P0984
### || [genre: R]
# 1 خود را بمحیط خطر انداز و مترس %~% سر در ره آن نگار در باز و مترس
# 2 بر سوختگان دست ندارد دوزخ %~% با آتش عشق دوست در ساز و مترس
PageV1P0985
### || [genre: R]
# 1 مغرور بعلم خود مشو مست مباش %~% نزد علما نیست شو و هست مباش
# 2 در حضرت دوستان حق پستی کن %~% نزد دشمن بلند شو پست مباش
PageV1P0986
### || [genre: R]
# 1 از عشق مجاز گویمت چیست غرض %~% زان چاشنی عشق حقیقیست غرض
# 2 از جلوه حسن دوست در روی نکو %~% تعلیم طریق عشقبازیست غرض
PageV1P0987
### || [genre: R]
# 1 با من بودی منت نمیدانستم %~% تا من بودی منت نمیدانستم
# 2 رفتم چه من ار میان ترا دانستم %~% با من بودی منت نمیدانستم
PageV1P0988
### || [genre: R]
# 1 در راه طلب تمام دردم دردم %~% در ورزش فهم راز مردم مردم
# 2 گفتی که چرا نمیکنی در خود سیر %~% از من خبرت نبود کردم کردم
PageV1P0989
### || [genre: R]
# 1 از غیب رسد بدل سروشی هر دم %~% دلراست بدان سروش گوشی هردم
# 2 گه نغمه حزن میرسد گاه طرب %~% نیشی است بهر دمی و نوشی هر دم
PageV1P0990
### || [genre: R]
# 1 از لذت عیش اینجهان سرد شدم %~% در آرزوی اجل همه درد شدم
# 2 چندی چه زنان برنگ و بو بودم شاد %~% آخر بیقین آخرت مرد شدم
PageV1P0991
### || [genre: R]
# 1 از صحبت خلق سخت دلتنگ شدم %~% وز دمها چون آینه در زنگ شدم
# 2 بس نام نکوی بی مسمی دیدم %~% از نام نکوی خویش در ننگ شدم
PageV1P0992
### || [genre: R]
# 1 اینجا پاداش هر چه کردم دیدم %~% اینجا محصول هرچه کشتم دیدم
# 2 موقوف قیامت نیم اینجا همه شد %~% اعمال و جزا بیکدیگر سنجیدم
PageV1P0993
### || [genre: R]
# 1 دیدم دیدم که هرچه کردم کردم %~% دیدم دیدم که هرچه کشتم چیدم
# 2 از چهره جان غبار تن چون رفتم %~% دیدم دیدم که پای تا سر دیدم
PageV1P0994
### || [genre: R]
# 1 یکچند بگرد خویشتن گردیدم %~% یکچند ز این و آن خبر پرسیدم
# 2 آخر بدر خویش بدیدم مقصود %~% دیدم دیدم که آخرین در دیدم
PageV1P0995
### || [genre: R]
# 1 در بحث بسی بگفتگو پیچیدم %~% بس قشر سخن شنیدم و فهمیدم
# 2 چون مغر رسید و سر بیگانه نداشت %~% خود گفتم و خود شنیدم و خود دیدم
PageV1P0996
### || [genre: R]
# 1 کی باشد و کی بحال خود پردازم %~% کی باشد و کی جهاز عقبی سازم
# 2 کی باشد و کی ز خویش بیگانه شوم %~% کی باشد و کی تن و روان در بازم
PageV1P0997
### || [genre: R]
# 1 کو همت عالئی که تا پست شوم %~% کو نیستی ز خویش تا هست شوم
# 2 کی می‌گذرد بعاقلی عمر عزیز %~% ای عشق بیار باده تا مست شوم
PageV1P0998
### || [genre: R]
# 1 حیران خودم که از کجا می‌آیم %~% از بهر چه آمدم چرا می‌آیم
# 2 خواهم بکجا رفت چه از مردودی %~% نی دوزخ و نی بهشت را می‌شایم
PageV1P0999
### || [genre: R]
# 1 از نور نبی واقف این راه شدیم %~% وز مهر علی عارف الله شدیم
# 2 چون پیروی نبی و‌ آلش کردیم %~% ز اسرار حقایق همه آگاه شدیم
PageV1P1000
### || [genre: R]
# 1 از شرم گناه شاید از خون گریم %~% از ابر بهار بر خود افزون گریم
# 2 اشگی باید که نامه‌ام شسته شود %~% چون عمر وفا نمی‌کند چون گریم
PageV1P1001
### || [genre: R]
# 1 ای فیض بیا که عزم می خانه کنیم %~% پیمان شکنیم و می بپیمانه کنیم
# 2 دل در ره عشوه‌های ساقی فکنیم %~% جان در سر غمزهای جانانه کنیم
PageV1P1002
### || [genre: R]
# 1 نبکست بکس بخویش نیکی کردن %~% آزار کسست خویشتن آزردن
# 2 القصه بخویش میکنی آنچه کنی %~% نیکی و بدی بکس نشاید کردن
PageV1P1003
### || [genre: R]
# 1 ای فیض بس است آنچه خواندی بس کن %~% از هیچ فن اندرز نماندی بس کن
# 2 تا قوت گفتگوی بودت گفتی %~% اکنون که ز گفتگوی ماندی بس کن
PageV1P1004
### || [genre: R]
# 1 ای فیض بیا بجانب حق رو کن %~% این روی و ریای خلق را یکسو کن
# 2 کاری که بمیزان خدا ناید راست %~% بر هم زن و با جهانیان بکرو کن
PageV1P1005
### || [genre: R]
# 1 شادی و طرب بغمسرائی میکن %~% تحصیل نوا به بینوائی میکن
# 2 بنشین چه ترا برگ شود بی برگی %~% بر مسند فقر پادشاهی میکن
PageV1P1006
### || [genre: R]
# 1 مهرت سرشته حق در آب و گل من %~% جا کرده چه جان بتن در آب و گل من
# 2 از مهر علی و مهر اولاد علی است %~% محصول دو عالم من و حاصل من
PageV1P1007
### || [genre: R]
# 1 مستم ز ندای لا اله الا هو %~% هستم ز برای لا اله الا هو
# 2 این مستی من ز لا اله الا هو %~% جانم بفدای لا اله الا هو
PageV1P1008
### || [genre: R]
# 1 دیدیم جمال لا اله الا الله %~% دیدیم جلال لا اله الا الله
# 2 از دوزخ و از بهشت آزاد شدیم %~% جستیم وصال لا اله الا الله
PageV1P1009
### || [genre: R]
# 1 ای فیض بسی موعظه گفتی گفتی %~% بس گوهر بی‌نظیر سفتی سفتی
# 2 یک خفته ز گفته تو بیدار نشد %~% احسنت کزین فسانه گفتی خفتی
PageV1P1010
### || [genre: R]
# 1 یا رب جان را غذای دانش دادی %~% دل را دادی ز فیض دانش شادی
# 2 توفیق عمل بعلم هم نیز بده %~% آن هم تو معید نعم و هم بادی
PageV1P1011
### || [genre: R]
# 1 تو یار مرا ندیده‌ای معذوری %~% زان روی گلی نچیده‌ای معذوری
# 2 از گلشن عشق یار بوئی نوزید %~% در زهدستان چریده معذوری
PageV1P1012
### || [genre: R]
# 1 نی اهل دلی که بشنوم زو رازی %~% نی هم نفسی که باشدم دمسازی
# 2 کی باشد و کی که با پر و بال فنا %~% در عالم لامکان کنم پروازی
PageV1P1013
### || [genre: R]
# 1 ملا بتو بحث و گفتگو ارزانی %~% صوفی بتو وجدهای و هو ارزانی
# 2 زاهد بتو انگبین و حور ارزانی %~% معشوق بما و ما باو ارزانی
PageV1P1014
### || [genre: R]
# 1 ای نسخه اصل خوبی و یکتائی %~% سرچشمه‌ آبروی هر زیبائی
# 2 روشن بود از جمال تو هر دو جهان %~% پنهانی تو ز غایت پیدائی
PageV1P1015
### || [genre: R]
# 1 ای حسن تو مجموعه هر زیبائی %~% وز هر دو جهان ز عشق تو شیدائی
# 2 نگذاشته داغ تو دلی را بیدرد %~% سودای تو کرده عالمی سودائی
PageV1P1016