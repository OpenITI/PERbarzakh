######OpenITI#



#META#   الكتاب: سير الملوك( سياست نامه)
#META#   تأليف:  نظام الملك، حسن بن على‌
#META#   زبان: فارسى‌
#META#   تعداد جلد: 1
#META#   ناشر: شركت انتشارات علمى فرهنگى‌
#META#   مكان چاپ: تهران‌
#META#   سال چاپ: 1378
#META#   نوبت چاپ: چهارم‌
#META#   تعداد صفحات: 374




#META#Header#End#


### | [مقدمه مؤلف] 

# [1ب] هذا كتاب سير الملوك تأليف الوزير العالم العادل المؤيد المظفر نظام
~~الملك الحسين الطوسى

PageV01P001


# @QUR@04 بسم الله الرحمن الرحيم

# رب يسر ولا تعسر

# 1- سپاس خداى را عز وجل كه آفريدگار زمين وآسمان است وروزى- دهنده بندگان
~~است وشناسنده آشكار ونهان است وآمرزنده گناهان است، ودرود بر بهترين خلايق
~~محمد بن عبد الله عليه الصلوة والسلام كه مهتر پيغامبران است وگزيده خداى
~~جهان است وآورنده فرقان است وبر ياران وعترت او اجمعين.

# 2- بنده حسين الطوسى چنين گويد كه چون تاريخ سال چهار صد وهفتاد ونه آمد
~~پروانه اعلى سلطانى شاهنشاهى معز الدنيا والدين ابو الفتح ملكشاه بن محمد
~~يمين امير المؤمنين اعز الله انصاره وضاعف اقتداره ببنده وديگر بندگان
~~برسيد كه هريك در معنى ملك انديشه كنيد وبنگريد تا چيست كه در عهد روزگار
~~ما نه نيك است وبر درگاه ودر [1] ديوان وبارگاه و [2] مجلس ما شرط آن بجاى
~~نمىآرند يا بر ما پوشيده شده است وكدام شغل است كه پيش از اين پادشاهان
~~شرايط آن بجاى مىآوردهاند وما تدارك آن نمىكنيم ونيز هرچه از آيين ورسم ملك
~~وملوك است ودر روزگار گذشته بوده است از ملوك سلجوق

PageV01P003

~~بينديشيد وروشن بنويسيد وبر راى ما عرضه كنيد تا در آن تأمل كنيم
~~وبفرماييم تا پس از اين كارهاى [2أ] دينى ودنياوى بر آيين خويش رود وآنچه
~~دريافتنى است دريابيم وشرط هر شغلى بر قاعده خويش وفرمان ايزد تعالى بجاى
~~فرماييم آوردن وآنچه نه نيك است وپيش از اين رفته است درتوانيم يافتن كه
~~چون ايزد تعالى جهان وملك جهان را بما ارزانى داشت ونعمتها بر ما تمام
~~گردانيد ودشمنان ما را مقهور كرد نبايد كه هيچ چيز در مملكت ما بعد از اين
~~بر نقصان يا بر خلل يا برخلاف شرع وفرمان ايزد تعالى باشد يا رود، بنده
~~آنچه در اين معنى دانسته بود وديده وبروزگار تجربت افتاده واز استادان
~~آموخته بود در اين خدمت شرح داد واين خدمت را بر پنجاه فصل نهاد چنانكه
~~فهرست بابها بمعنى هر بابى ناطق است ونيز هر جاى ودر هر فصلى آنچه لايق بود
~~از اخبار وحكايات از گفته بزرگان آورد تا بوقت خواندن ملال نگيرد وبطبع
~~نزديكتر باشد وبسيار فايده اندر اين كتاب است چون بخوانند وبكار دارند ثواب
~~هر دو جهانى بحاصل آيد.

# واين نسخت از بهر خزانه معموره عمرها الله نبشت وپيش خدمت آورد. ان شاء
~~الله كه پسنديده آيد ومقبول گردد.

# 3- وهيچ پادشاهى وخداوند فرمانى را از داشتن ودانستن اين كتاب چاره نيست
~~خاصه در اين روزگار كه هرچند بيشتر خوانند ايشان را در كارهاى دينى [2ب] 
~~ودنياوى بيدارى بيشتر افزايند ودر احوال دوست ودشمن ديدارشان بهتر درافتد
~~وروش كارها وراه تدبيرهاى صواب بر ايشان گشاده شود وترتيب وقاعده درگاه
~~وبارگاه وديوان ومجلس وميدان واموال ومعاملات واحوال لشكر ورعيت بر ايشان
~~روشن شود وهيچ چيز در همه مملكت از دور ونزديك واز بسيار واندك پوشيده
~~نماند ان شاء الله تعالى.

PageV01P004

### || فهرست الابواب 

# 4- اين كتاب را [1] بر پنجاه فصل نهاده است [2] بر اين [3] ترتيب بتوفيق
~~بارى تعالى وتقدس:

# [نيمه اول]

# فصل اول اندر احوال گردش روزگار ومردم ومدح خداوند عالم خلد
~~الله ملكه

# فصل دوم اندر شناختن قدر نعمت ايزد تعالى مر پادشاهان را

# فصل سوم اندر مظالم گاه نشستن پادشاه وعدل وسيرت نيكو ورزيدن

# فصل چهارم اندر باب عمال وبررسيدن پيوسته از احوال وزير وعاملان

# فصل پنجم اندر مقطعان وبررسيدن تا با رعايا چون مىروند

# فصل ششم اندر قاضيان وخطيبان ومحتسب ورونق كار ايشان

# فصل هفتم اندر بررسيدن از حال عامل وقاضى وشحنه ورئيس وشرط سياست [3أ] 

PageV01P005

~~فصل هشتم اندر پژوهش كردن وبر رسيدن از كار دين وشريعت وروش نيكو

# فصل نهم اندر احوال مشرفان دولت وكفاف حال ايشان

# فصل دهم اندر صاحبخبران ومنهيان وتدبير كارهاى مملكت كردن

# فصل يازدهم اندر تعظيم داشتن فرمانهاى عالى ومثالها [1] كه از درگاه نويسند

# فصل دوازدهم اندر فرستادن غلامان از درگاه بمهمات ومصالح

# فصل سيزدهم اندر فرستادن جاسوسان وتدبير كردن بر صلاح ملك ورعيت

# فصل چهاردهم اندر احوال پيكان وپرندگان بر مداومت

# فصل پانزدهم اندر احتياط كردن پروانهها در مستى وهشيارى

# فصل شانزدهم اندر باب وكيل خاص ورونق كار او

# فصل هفدهم اندر احوال نديمان ونزديكان پادشاه

# فصل هجدهم [3ب] اندر مشاورت كردن پادشاه با زيركان وپيران در كارها

# فصل نوزدهم اندر باب مفردان وبرگ وساز وزينت ايشان

# فصل بيستم اندر ساختن سلاحهاى مرصع وترتيب آن

# فصل بيست ويكم اندر معنى احوال رسولان وترتيب كار ايشان

# فصل بيست ودوم اندر ساخته داشتن اسباب علف در منزلها ومرحلها

# فصل بيست وسوم اندر روشن داشتن اموال جمله لشكر

# فصل بيست وچهارم اندر لشكر داشتن از هر جنس واز هر قوم

# فصل بيست وپنجم اندر نواستدن ومقيم داشتن بر درگاه

# فصل بيست وششم اندر داشتن تركمانان در خدمت بر مثال غلامان وتركان

PageV01P006

~~فصل بيست وهفتم اندر زحمت ناكردن بندگان وقت خدمت وترتيب كار ايشان وپرورش

# فصل بيست وهشتم اندر ترتيب بار دادن خاص وعام [4أ] 

# فصل بيست ونهم اندر ترتيب مجلس بار عام وشرايط آن

# فصل سىام اندر ترتيب ايستادن بندگان وكهتران بوقت خدمت

# فصل سى ويكم اندر حاجتها والتماسهاى لشكر وخدم وحشم وغير آن

# فصل سى ودوم اندر ساختن تجمل وسلاح وآلت جنگ وسفر

# فصل سى وسوم اندر عتاب كردن پادشاه با [1] بركشيدگان هنگام خطا وگناه

# فصل سى وچهارم اندر كار پاسبانان ونوبتيان ودربانان

# فصل سى وپنجم اندر نهادن خوانهاى نيكو وترتيب آن مر پادشاه را

# فصل سى وششم اندر حق گزاردن خدمتكاران وبندگان شايسته

# فصل سى وهفتم اندر احتياط كردن در اقطاع مقطعان

# فصل سى وهشتم اندر ناشتاب كردن در كارها مر پادشاه را

# فصل سى ونهم [4ب] اندر ترتيب امير حرس وچوبداران واسباب سياست

# [نيمه دوم]

# فصل چهلم اندر بخشودن پادشاه بر خلق خداى وهر كارى ورسمى را
~~با قاعده آوردن

# فصل چهل ويكم اندر آنكه دو عمل يك مرد را نفرمايند وبىكاران را عمل
~~فرمودن ومحروم ناگذاشتن وعمل بمردان پاك دين دادن وبدمذهب را عمل نافرمودن

# فصل چهل ودوم اندر معنى اهل ستر ونگاه داشتن مرتبت زيردستان [2]

PageV01P007

~~فصل چهل وسوم اندر باز نمودن احوال بد مذهبان كه دشمن اين ملك واسلاماند

# فصل چهل وچهارم اندر خروج مزدك ومذهب او وهلاك كردن نوشيروان او را وقوم او را

# فصل چهل وپنجم اندر خروج سنباد گبر وپديد آمدن خرمهدينان

# فصل چهل وششم اندر بيرون آمدن قرمطيان وباطنيان در كوهستان وعراق وشام
~~وخراسان وخوزستان وبحرين ولحسا ومغرب وفساد وقتلها كه كردند

# فصل چهل وهفتم اندر خروجهاى خرمهدينان بناحيت سپاهان وبابك بآذربايگان

# فصل چهل وهشتم اندر خزانه داشتن ونگاه داشتن وترتيب آن [5أ] 

# فصل چهل ونهم اندر جواب دادن وگزاردن شغلهاى متظلمان وانصاف دادن

# فصل پنجاهم اندر نگاه داشتن حساب مال ولايتها [1] ونسق آن

# ***

# 5- اول اين كتاب نظام الملك نور الله قبره بر بديهه سى ونه باب گفته
~~بود مختصر وبرسانيده، بعد از آن تمييز كرد وبسبب رنجى كه بر دل او مىبود از
~~جهت مخالفان اين دولت يازده فصل ديگر در افزود ودر هر فصلى آنچه لايق آن
~~فصل بود زيادت كرد وبوقت حركت بندهاى را داد وچون او را در راه بغداد آن
~~واقعه افتاد وباطنيان خروج كردند ومردم بزيان آمدند اين كتاب را آشكارا
~~نيارست كرد تا آنگاه كه عدل وانصاف واسلام ببقاى خداوند عالم خلد الله ملكه
~~قوت گرفت ايزد تعالى اين دولت تا قيامت بداراد بحق محمد وآله.

PageV01P008

### |PARATEXT|
# نيمه اول 

PageV01P009

# صفحه آخر نسخه خطى نخجوانى

PageV01P010

### | فصل اول اندر احوال مردم وگردش [1] روزگار ومدح خداوند عالم خلد الله ملكه

# 1- ايزد تعالى در هر [2] عصرى وروزگارى يكى را از ميان خلق برگزيند واو
~~را بهترهاى پادشاهانه وستوده آراسته گرداند ومصالح جهان وآرام بندگان را
~~بدو بازبندد ودر فساد وآشوب وفتنه را بدو بسته گرداند وهيبت وحشمت او اندر
~~دلها وچشم خلايق بگستراند تا مردم اندر عدل او روزگار مىگذارند وآمن همى
~~باشند وبقاى دولت همى خواهند.

# 2- وچون والعياذ بالله از بندگان عصيانى واستخفافى بر شريعت ويا تقصيرى
~~اندر طاعت وفرمانهاى حق تعالى [5ب] پديدار آيد و [3] خواهد كه بديشان
~~عقوبتى رساند وپاداش كردار ايشان ايشان را بچشاند- خداى عز وجل ما را چنين
~~روزگار منماياد واز چنين مدبرى دور داراد- هر آينه شومى آن عصيان وخشم
~~وخذلان حق تعالى در آن مردمان اندر رسد، پادشاهى نيك از ميان برود
~~وشمشيرهاى مختلف كشيده شود وخونها ريخته آيد وهركه را دست قوىتر هرچه خواهد
~~مىكند تا آن گناهكاران همه اندر ميان آن فتنهها وخونريزش

PageV01P011

~~هلاك شوند وجهان از ايشان خالى وصافى شود، واز جهت شومى اين گناهكاران
~~بسيارى از بىگناهان در آن فتنهها نيز هلاك شوند ومثال اين چنان باشد كه چون
~~آتش اندر نيستان افتد هرچه خشك باشد همه بسوزد واز جهت مجاورت خشك بسيار
~~نيز از تر سوخته آيد.

# 3- پس از بندگان يكى را كه از تقدير ايزدى سعادتى ودولتى حاصل شود او را
~~حق تعالى بر اندازه او اقبالى ارزانى دارد وعقلى ودانشى دهد كه او بدان عقل
~~ودانش زيردستان خويش را هر يكى را بر اندازه خويش بدارد وهريك را بر قدر او
~~مرتبتى ومحلى نهد وخدمتكاران وكسانى كه شايسته باشند ايشان را از ميان
~~مردمان برگيرد وهر يكى را از ايشان پايگاهى ومنزلتى دهد ودر كفايت مهمات
~~دينى ودنياوى بر ايشان اعتماد كند. ورعايا را آنكه راه طاعت سپرند وبكار
~~خويش مشغول باشند او از رنجها آسوده دارد تا در سايه عدل او بواجب [1]
~~روزگار مىگذارند. وباز اگر كسى از خدمتكاران وگماشتگان ناشايستگى ودرازدستى
~~پديدار آرد [2] اگر بتأديبى [6أ] وپندى ومالشى ادب گيرد واز خواب غفلت
~~بيدار شود او را بر آن كار بدارد واگر بيدارى نيابد هيچ ابقا نكند، او را
~~بكسى ديگر كه شايسته باشد بدل كند. واز رعايا كسانى كه ايشان حق نعمت
~~نشناسند وقدر ايمنى وراحت ندانند. بدل خيانتى انديشند وتمردى نمايند وپاى
~~از اندازه خويش بيرون نهند بر اندازه گناه با ايشان خطاب كند وايشان را بر
~~مقدار جرم ايشان مالش فرمايد وباز دامن عفو بر گناه ايشان پوشاند واز سر آن
~~درگذرد. وديگر آنچه بعمارت جهان پيوندد [3] از بيرون آوردن كاريزها وكندن
~~جويهاى معروف وپلها كردن بر گذر آبهاى عظيم وآبادان كردن ديهها ومزرعهها
~~وبرآوردن حصارها وساختن شهرهاى نو

PageV01P012

~~وبرآوردن بناهاى رفيع ونشستگاههاى بديع بجاى آرد وبر شاهراهها رباطها
~~فرمايد كردن ومدرسهها از جهت طالبان علم تا آن نام هميشه او را بماند وثواب
~~آن مصالح بدان جهان او را حاصل بود ودعاى خير پيوسته گردد.

# 4- وچون تقدير ايزد تعالى چنان بود كه اين روزگار تاريخ روزگارهاى گذشته
~~گردد وطراز كردارهاى ملكان پيشين شود وخلايق را سعادتى بارزانى دارد كه پيش
~~از اين ديگران را نداشته است خداوند عالم شاهنشاه اعظم را از دو اصل
~~بزرگوار كه پادشاهى وپيشروى هميشه در خاندان ايشان بود- وپدر بر پدر همچنين
~~تا افراسياب بزرگ- پديدار آورد واو را بكرامتها وبزرگيها كه ملوك جهان از
~~آن خالى بودند آراسته گردانيد. پس آنچه بدان حاجت باشد ملوك را [6ب] از
~~ديدار خوب وخوى نيكو وعدل ومردانگى ودليرى وسوارى ودانش وبكار بستن انواع
~~سلاح وراه بردن بهنرها وشفقت ورحمت بر خلق خداى عز وجل ووفا كردن نذرها
~~ووعدهها ودين درست واعتقاد نيكو ودوست داشتن طاعت ايزد تعالى وبجاى آوردن
~~فضايل از نماز شب وزيادت روزه وحرمت داشتن علماى دين را وگرامى كردن زاهدان
~~وپارسايان را وخريدارى كردن اهل دانش وحكيمان را وصدقههاى متواتر دادن وبا
~~درويشان نيكويى كردن وبا زيردستان وخدمتكاران بخلق خوش زيستن وستمكاران را
~~از رعيت بازداشتن او را ارزانى داشت. لاجرم ايزد تعالى بر اندازه شايستگى
~~واعتقاد نيكو دولت ومملكت داد او را وهمه جهان را مسخر او گردانيد وهيبت
~~وسياست او بهمه اقليمها برسانيد تا جهانيان خراجگذار او باشند وبتقربى كه
~~بدو مىكنند از شمشير او آمناند.

# 5- واگر بروزگار بعضى از خلفا اندر ملك بسطى ووسعتى بوده است بهيچ وقت از
~~دلمشغولى وخروج خارجيان خالى نبوده است واندر اين روزگار مبارك

PageV01P013

~~بحمد الله تعالى اندر همه جهان كسى نيست كه بدل خلاف انديشد ويا سر او از
~~چنبر طاعت بيرون است- ايزد تعالى اين دولت را تا قيامت پيوسته گرداناد وچشم
~~بد از كمال اين مملكت دور داراد تا خلايق اندر عدل وسياست اين خداوند
~~روزگار مىگذرانند وبدعاى خير مشغول مىباشند.

# 6- وچون حال دولت چنين است كه گفته آمد اندازه دانش وشناختن 1 رسوم
~~نيكوتر؟؟؟ قياس دولت بود ودانش [7أ] او چون شمعى باشد كه بسيار روشناييها
~~از آن شمع افروخته باشند ومردمان بدان روشنايى راه يابند واز تاريكى بيرون
~~آيند. واو را بهيچ مشيرى وراهنمايى حاجت نباشد. وليكن خداوند را انديشهها
~~باشد ومگر خواهند كه بندگان را بيازمايند واندازه حال وعقل ودانش ايشان
~~بدانند وچون بنده را فرمود كه بعضى از سير نيكو از آنچه پادشاهان را از آن
~~چاره نباشد بنويسد وهر چيزى كه پادشاهان بر كار داشتهاند واكنون شرط آن
~~بجاى نمىآرند وچه پسنديده است وچه ناپسنديده، آنچه بنده را از ديده وشنوده
~~ودانسته وخوانده فراز آمد ياد كرده شد وبر حكم فرمان عالى رفته آمد واين
~~چند فصل بر سبيل اختصار نبشته شد وآنچه لايق هر فصلى بود در آن فصل ياد
~~كرده شد بعبارتى روشن.

PageV01P014

### | فصل دوم اندر شناختن قدر نعمت ايزد تعالى ملوك را 

# 1- شناختن قدر نعمت ايزد تعالى نگاهداشت رضاى اوست عز اسمه ورضاى حق
~~تعالى اندر احسانى باشد كه با خلق كرده شود وعدلى كه ميان ايشان گسترده آيد
~~بسته است. چون دعاى خلق بنيكويى پيوسته گردد آن ملك پايدار بود وهر روز
~~زيادت باشد واين ملك از دولت وروزگار خويش برخوردار بود وبدين جهان نيكونام
~~بود وبدان جهان رستگارى يابد وحسابش آسانتر باشد كه گفتهاند بزرگان دين كه
~~«الملك يبقى مع الكفر ولا يبقى مع الظلم.» معنى آن است كه ملك با كفر بپايد
~~وبا ستم نپايد. [7ب] 

### || حكايت در اين معنى 

# 2- چنين آمده است اندر اخبار كه يوسف پيغامبر صلوات الله عليه چون از
~~دنيا بيرون رفت مىآوردند او را تا اندر حظيره ابراهيم صلوات الله عليه
~~نزديك پدران او دفن كنند. جبرئيل عليه السلام بيامد، گفت «هم اينجا بداريد
~~كه آن جاى او نيست چه او را جواب ملك كه رانده است بقيامت مىبايد دادن.» پس
~~چون حال يوسف پيغمبر چنين باشد بنگر تا كار ديگران چگونه بود.

PageV01P015

### || الخبر 

# 3- ودر خبر از پيغامبر صلى الله عليه چنان است كه هركه را روز قيامت حاضر
~~كنند از كسانى كه ايشان را بر خلق دستى وفرمانى بوده باشد دستهاى او بسته
~~بود. اگر عادل بوده باشد عدلش دست او را گشاده كند وببهشت رساند واگر ظالم
~~بود جورش همچنان بسته با غلها او را بدوزخ افگند.

### || الخبر 

# 4- وهم در خبر است كه روز قيامت هركه او را بر كسى فرمانى بوده باشد در
~~اين جهان بر خلق يا [1] بر مقيمان سراى وبر زيردستان خويش او را بدان سؤال
~~كنند وشبانى كه گوسفندان نگاه داشته باشد جواب آن از او بخواهند.

### || حكايت در اين معنى 

# 5- گويند عبد الله بن عمر 2 بن الخطاب بوقت بيرون رفتن پدرش از دنيا- عمر
~~خطاب رضى الله عنه- پرسيد كه «اى پدر ترا كى بينم؟» گفت «بدان جهان.» گفت
~~«زودتر مىخواهم.» گفت «شب اول يا شب دوم يا شب سوم مرا در خواب بينى.»
~~دوازده سال برآمد كه او را بخواب نديد. پس از دوازده سال بخواب ديد. گفت
~~«يا پدر نگفته بودى كه پس سه شب ترا بينم؟» گفت مشغول بودم كه در سواد [8أ] 
~~بغداد پلى بيران شده بود وگماشتگان تيمار آبادان كردن آن نداشته بودند.
~~گوسفندان بر آن مىگذشتند، گوسفندى را بر آن پل دست بسوراخى فروشد وبشكست.
~~تا اكنون جواب آن مىدادم.»

# *** 6- وبر حقيقت خداوند عالم بداند كه اندر آن روز بزرگ جواب اين

PageV01P016

~~خلايق كه زير فرمان اويند از او خواهند پرسيد واگر بكسى حوالت كند
~~نخواهند شنود. پس چون چنين است بايد كه ملك اين مهم بهيچ كس نگذارد واز كار
~~خلق غافل نباشد وچنانكه تواند از پنهان وآشكارا از احوال ايشان بر- مىرسد
~~ودستهاى دراز را كوتاه مىكند وظلم ظالمان را از مظلومان بازمىدارد تا بركات
~~آن اندر روزگار دولت او مىرسد ودعاى خير تا قيامت بروزگار او مىپيوندد.

PageV01P017

### | فصل سوم اندر مظالم نشستن پادشاه وسيرت نيكو ورزيدن 

# 1- چاره نيست پادشاه را از آنكه هر هفتهاى دو روز بمظالم بنشيند وداد از
~~بيدادگر بستاند وانصاف بدهد وسخن رعيت بگوش خويش بشنود بىواسطهاى وچند قصه
~~كه مهمتر بود بايد كه [1] عرضه كنند [2] ودر هر يكى مثالى دهد، كه چون اين
~~خبر در مملكت پراكنده شود كه خداوند جهان متظلمان ودادخواهان را در هفتهاى
~~دو روز پيش خويش مىخواند وسخن ايشان مىشنود همه ظالمان بشكوهند ودستها
~~كوتاه دارند وكس نيارد بيدادى كردن ودستدرازى كردن از بيم عقوبت.

### || حكايت اندر اين معنى 

# 2- وچنان خواندم در كتب پيشينيان كه بيشتر از ملكان عجم دوكانى [8ب] بلند
~~بساختندى [3] وبر پشت اسب بر آنجا بايستادندى [4] تا متظلمان كه در آن صحرا
~~گرد شده بودندى همه را بديدندى وداد هريك بدادندى.

PageV01P018

# واين بسبب آنچنان بوده است كه چون پادشاه جايى نشيند كه آن جايگاه را در
~~ودرگاه ودربند ودهليز وپرده وپردهدار باشد صاحبغرضان وستمكاران آن كس را
~~بازدارند وپيش پادشاه نگذارند.

### || حكايت در اين معنى 

# 3- وشنودم كه يكى از ملوك بگوش گرانتر بوده است 3. چنان انديشيد كه كسانى
~~كه ترجمانى [1] مىكنند وحاجبان [2] سخن متظلمان [3] با او راست نگويند [4]
~~واو چون حال نداند چيزى فرمايد كه موافق آن كار نباشد. فرمود كه متظلمان
~~بايد كه جامه سرخ پوشند وهيچ كس ديگر سرخ نپوشد «تا من ايشان را بشناسم.»
~~واين ملك بر پيلى نشستى ودر صحرا بايستادى وهركه را با جامه سرخ ديدى
~~بفرمودى تا جمله را گرد كردندى. پس بجايى خالى بنشستى وايشان را پيش
~~آوردندى تا بآواز بلند حال خويش مىگفتندى واو انصاف ايشان مىدادى.

# *** واين همه احتياط جواب آن جهان را كردهاند تا چيزى بر ايشان پوشيده نگردد.

### || حكايت امير عادل 

# 4- واز جمله سامانيان يكى بوده است او را امير اسمعيل بن احمد گفتندى،
~~سخت عادل بوده است واو را سيرتهاى نيكو بسيار است وبا خداى عز وجل اعتقادى
~~صافى داشته است ودرويشبخشاى بوده است كه از سير او باز نمودهاند. واين
~~اسمعيل اميرى بود ببخارا نشستى وخراسان وعراق وماوراء النهر جمله پدران او
~~را بود.

PageV01P019

# 5- ويعقوب [9أ] ليث از شهر سيستان خروج كرد وجمله سيستان بگرفت وبخراسان
~~آمد وخراسان بگرفت واز خراسان بعراق آمد وجمله عراق بگرفت وداعيان مر او را
~~بفريفتند ودر سر در بيعت اسمعيليان آمد وبر خليفه بغداد دل بد كرد. پس
~~لشكرهاى خراسان وعراق را گرد كرد وآهنگ بغداد كرد تا خليفه را هلاك كند
~~وخانه عباسيان براندازد.

# 6- خليفه خبر يافت كه يعقوب آهنگ بغداد كرده است. رسول فرستاد كه «تو
~~ببغداد هيچ كار ندارى، همان صوابتر كه كوهستان عراق را وخراسان را نگاه
~~مىدارى ومطالعت مىكنى تا خللى ودل مشغوليى تولد نكند. باز كرد.» فرمان
~~نبرد. گفت «مرا آرزو چنان است كه لابد بدرگاه آيم ورسم خدمت بجاى آرم وعهد
~~تازه گردانم وتا اين نكنم بازنگردم.» هرچند كه خليفه رسول مىفرستاد جواب
~~همين مىداد. لشكرها برداشت وروى ببغداد نهاد.

# خليفه بدگمان شد بر او. بزرگان حضرت را بخواند، گفت «چنان مىبينم كه
~~يعقوب ليث سر از چنبر طاعت ما بيرون برده است وبخيانت اينجا مىآيد كه ما او
~~را نخواندهايم، مىآيد ومىفرماييم كه «بازگردد.» بازنمىگردد. بهمه حال در دل
~~خيانتى دارد وپندارم در بيعت باطنيان شده است وتا اينجا نرسد اظهار نكند.
~~ما را از احتياط كردن غافل نبايد بود. تدبير اين كار چيست؟» بر آن بنهادند
~~كه خليفه در شهر نباشد وبصحرا رود ولشكرگاه بزند وخاصگيان وبزرگان بغداد
~~وجمله حشم با او باشند. چون يعقوب برسد خليفه را بر صحرا بيند ولشكرگاه.
~~انديشه او خطا افتد وعصيان او امير المؤمنين را [9أ] معلوم گردد ومردم در
~~لشكرگاه با يكديگر آمدوشد كنند واگر سر عصيان دارد نه همه بزرگان وسران
~~سپاه خراسان وعراق با او موافق باشند ورضا دهند بدانچه در دل دارد، كه «چون
~~عصيان آشكارا كند ما لشكر او را سربرگردانيم بتدبير.

PageV01P020

# پس اگر درمانيم وبا او بجنگ بس نياييم بارى راه گريز ما گشاده بود وچون
~~اسيران در چهارديوار گرفتار نگرديم وبجايى برويم.» امير المؤمنين را اين
~~تدبير خوش آمد، همچنين كردند. واين امير المؤمنين المعتمد على الله احمد بود.

# 7- چون يعقوب ليث اندر رسيد برابر لشكرگاه خليفه فرود آمد ولشكرگاه بزد
~~ومردم هر دو لشكرگاه درهم آميختند وهم در روز عصيان ظاهر كرد وكس [1]
~~بخليفه فرستاد كه «بغداد بپرداز وهر كجا خواهى رو.» خليفه دو ماه زمان
~~خواست. زمان نمىداد. چون شب اندر آمد بهمه سران سپاه او در سر كس فرستاد كه
~~«او عصيان آشكارا كرد وبا شيعيان يكى شده است وبدان آمده است تا خانه ما
~~براندازد ومخالف ما را بجاى ما بنشاند. شما بدين همداستانى مىكنيد يا نه؟»
~~گروهى گفتند «ما نان پاره از او يافتهايم واينجاه ونعمت وحشمت از دولت
~~وخدمت او داريم. هرچه او كرد ما كرديم.» وبيشتر گفتند كه «ما از اين حال كه
~~امير المؤمنين مىگويد خبر نداريم ونپنداريم كه او هرگز با امير المؤمنين
~~خلاف كند. پس اگر اين مخالفت ظاهر كند بهيچ حال ما رضا ندهيم، روز ملاقات
~~با تو باشيم نه با او وبوقت مصاف سوى تو آييم وترا نصرت كنيم.» واين گروه
~~امراء [10أ] خراسان بودند.

# 8- پس خليفه سخن سران لشكر يعقوب ليث بر اينگونه شنيد، خرم گشت وديگر روز
~~بدلى قوى بيعقوب ليث خبر فرستاد كه «اكنون كفران نعمت پديد كردى ومخالف ما
~~را موافق شدى ومرا مخالف، ميان من وتو شمشير است وهيچ باك نيست مرا از آنكه
~~لشكر من [2] اندك است واز آن تو بسيار. خداى عز وجل كه نصرتكننده حق است با
~~من است وآن لشكر كه تو دارى لشكر من

PageV01P021

~~است.» وبفرمود تا لشكر در سلاح شدند وكوس جنگ بزدند وبوق دردميدند واز
~~لشكرگاه بيرون شدند وبر صحرا صف كشيدند.

# 9- چون يعقوب پيغام خليفه بر آنگونه بشنيد گفت «بكام خويش رسيدم.» او نيز
~~بفرمود تا كوس بزدند وهمه لشكر برنشستند وبا تعبيه بصحرا شدند وبرابر لشكر
~~خليفه صف كشيدند. واز آن جانب خليفه بيامد ودر قلب بايستاد واز اينجانب
~~يعقوب ليث. پس خليفه بفرمود بمردى بلندآواز تا ميان دو صف رود وبآواز بلند
~~بگويد كه «اى معشر المسلمين بدانيد كه يعقوب ليث عاصى شد وبدان آمده است تا
~~خاندان عباس بركند ومخالف او را بيارد وبجاى او بنشاند وسنت برگيرد وبدعت
~~آشكارا كند. هر آن كس كه خليفه را خلاف كند رسول خداى را عز وجل خلاف كرده
~~باشد وهركه سر از چنبر طاعت رسول عليه السلام بيرون برد همچنان باشد كه سر
~~از طاعت خداى تعالى بيرون بكشيد واز دايره مسلمانى بدر آمد. چنانكه خداى عز
~~وجل مىگويد در محكم كتاب خويش @QUR@04 «أطيعوا الله وأطيعوا]01 @QUR@ b
@QUR@05 [ الرسول وأولي الأمر منكم.» اكنون كيست از شما كه او بهشت را بر
~~دوزخ بگزيند وحق را نصرت كند وروى از باطل بگرداند؟

# با ما باشد نه با مخالف ما.»

# 10- چون لشكر يعقوب ليث اين سخن بشنودند امراى خراسان بيك بار بگشتند
~~وسوى خليفه آمدند وگفتند «ما پنداشتيم كه او بحكم وفرمان وطاعت بخدمت
~~مىآيد. اكنون كه مخالفت وعصيان پديد كرد ما با توايم وتا جان داريم از بهر
~~تو شمشير زنيم.»

# 11- چون خليفه قوت گرفت لشكر را بفرمود تا جمله حمله [1] بردند ويعقوب
~~ليث باول حمله شكسته شد وبهزيمت سوى خوزستان رفت وخزينه و

PageV01P022

~~بنگاه ولشكرگاه او بغارت بردند وآن لشكر خليفه از خواسته او توانگر شد.
~~واو چون بخوزستان رسيد بهر جانب كس فرستاد ولشكرها را وگماشتگان را خواندن
~~گرفت وخواستهها ودرم ودينار فرمود تا از خزينههاى خراسان وعراق بيارند.

# 12- چون خليفه خبر او بيافت كه بخوزستان مقام كرده است در وقت نامه وقاصد
~~فرستاد بدو وگفت «ما را معلوم گشت كه تو مردى سادهدلى وبسخن مخالفان فريفته
~~شدى وعاقبت كار را نگاه نكردى. ديدى كه ايزد تعالى صنع خويش بتو نمود وترا
~~هم بلشكر تو بشكست وخاندان ما نگاه داشت واين سهوى بود كه بر تو رفت. اكنون
~~دانم كه بيدار گشتهاى وبر اين كرده پشيمانى. وامارت [1] عراق وخراسان را
~~هيچ كس از تو شايستهتر نيست وبر تو مزيدى واختيارى نخواهيم كرد وترا حقهاى
~~خدمت بسيارى استاده است نزديك ما. اين يك خطاى ترا در كار آن خدمتهاى
~~پسنديده كرديم. چون ما از سر اين وحشت درگذشتيم وكرده [11أ] او ناكرده
~~انگاشتيم، بايد كه او نيز از سر اين حديث درگذرد وبرخيزد وهرچه زودتر بعراق
~~وخراسان رود وبمطالعت ولايت مشغول شود كه من بر اثر اين نامه لوا وخلعت رضا
~~مىفرستم تا خللى تولد نكند.»

# 13- چون يعقوب نامه را برخواند هيچگونه دلش نرم نشد وبر آن كرده پشيمانى
~~نخورد، وبفرمود تا تره وماهى وپيازى چند بر طبقى چوبين نهادند وپيش او
~~آوردند. آنگاه فرمود تا رسول خليفه را درآوردند وبنشاندند. روى سوى قاصد
~~خليفه كرد، گفت «برو وخليفه را بگوى كه من مردى رويگر [2] - زادهام واز پدر
~~رويگرى [3] آموختهام وخوردنين من نان جوين وماهى وپياز وتره بوده است. واين
~~پادشاهى وگنج وخواسته از سر عيارى وشيرمردى بدست

PageV01P023

~~آوردهام نه از پدر بميراث دارم ونه از تو يافتهام. از پاى ننشينم تا سر
~~تو بمهديه 4 نفرستم وخاندان ترا بيران نكنم. يا آنچه گفتم بكنم ويا هم بسر
~~نان جوين وماهى وپياز خوردن بازشوم. واينك گنجها را در باز كردم ولشكرها را
~~بخواندم وبر اثر اين قاصد وپيغام آمدم.» وقاصد خليفه را گسيل كرد وهرچند
~~خليفه قاصدان ونامه مىفرستاد البته او از سر اين حديث درنگذشت.

# ولشكرها را گرد كرد واز خوزستان روى سوى بغداد نهاد. چون سه منزل رفته
~~بود قولنجش بگرفت وحالش بجايى رسيد كه [1] دانست كه از آن درد نرهد.

# برادر خويش را عمرو ليث را ولىعهد كرد وگنجنامهها بوى داد وفرمان يافت.

# 14- وعمرو ليث از آنجا بازگشت وبكوهستان عراق آمد ويكچند آنجا بود. واز
~~آنجا بخراسان شد وپادشاهى همى كرد وخليفه را طاعت مىداشت. ولشكر ورعيت عمرو
~~را دوستتر از يعقوب داشتند [11ب] كه اين عمرو بس بزرگ- همت وبزرگ عطا
~~وبيدار وبا سياست بوده است ومروت وهمت او تا آنجا بوده است كه مطبخ او را
~~چهارصد شتر مىكشيدند. چيزهاى ديگر قياس اين مىبايد گرفت.

# 15- وليكن خليفه را از وى استشعارى [2] مىبود كه نبايد كه او نيز بر
~~طريقت برادر باشد وفردا روز همان پيش گيرد كه برادر بر دست گرفته بود.

# هرچند كه عمرو اين اعتقاد نداشت وليكن خليفه از اين معنى انديشهمند بود
~~وپيوسته در سر كس مىفرستاد ببخارا بنزديك اسمعيل بن احمد كه «خروج كن وبر
~~عمرو ليث لشكركش وملك از دست او بيرون كن كه تو بر حقترى امارت خراسان
~~وعراق را كه اين ملك سالهاى بسيار پدران ترا بوده است وايشان بتغلب دارند.
~~يكى آنكه خداوند حق توى وديگر آنكه سيرتهاى تو پسنديده

PageV01P024

~~است وسه ديگر آنكه دعاى من در قفاى تست. بدين هر سه معنى شك نكنم كه ايزد
~~تعالى ترا بر او نصرت دهد. بدان منگر كه ترا عدت ولشكر اندك است، بدان نگر
~~كه خداى عز وجل مىگويد @QUR@013 «كم من فئة قليلة غلبت فئة كثيرة بإذن الله
~~والله مع الصابرين.»

# 16- پس سخنهاى خليفه در دل او كار كرد وعزم درست كرد كه با عمرو- ليث
~~مخالفت كند. لشكرى كه داشت همه را گرد كرد واز جيحون بر اين سو بگذشت وبسر
~~تازيانه بشمرد. ده هزار سوار برآمد چنانكه بيشتر سوار [1] را ركاب چوبين
~~بود واز هر ده تن يك تن سپر نداشت واز هر بيست يك مرد جوشن نداشت واز هر
~~پنجاه مرد يك مرد نيزه نداشت ومرد بود كه از بىستورى جوشن بر فتراك بسته
~~بود. واز آموى برداشت وبشهر بلخ آمد.

# 17- خبر بعمرو ليث بردند كه اسمعيل بن احمد [12أ] از جيحون بگذشت وبشهر
~~بلخ آمد وشحنه سرخس ومرو بگريخت وطلب مملكت مىكند. عمرو ليث بنشاپور بود.
~~هفتاد هزار سوار عرض داد همه برگستوانپوش با سلاح وعدت تمام وروى ببلخ نهاد
~~وچون بيكديگر رسيدند مصاف كردند. اتفاق چنان افتاد كه عمرو ليث بدر بلخ
~~گرفتار شد وهفتاد هزار سوار او بهزيمت برفتند چنانكه يك تن را جراحتى نرسيد
~~ونه كسى اسير گشت الا از ميان همه عمرو ليث گرفتار شد. وچون او را پيش
~~اسمعيل آوردند بفرمود تا او را بروزبانان سپردند. واين يك فتح از عجايبهاى
~~دنياست.

# 18- چون نماز ديگر شد فراشى كه از آن عمرو ليث بود در لشكرگاه مىگرديد.
~~چشمش بر عمرو ليث افتاد. دلش بسوخت. پيش او رفت. عمرو او را گفت «امشبى را
~~با من باش كه بس تنها بماندهام.» پس گفت «مردم تا زنده

PageV01P025

~~باشد او را از قوت چاره نيست. تدبير چيزى خوردنى كن كه مرا گرسنه است.»
~~فراش يك منى گوشت بدست آورد وتابهاى آهنين از لشكريان عاريت خواست وبهر
~~جانب بدويد، لختى سرگين خشك از دشت برچيد وكلوخى دو سه بر هم نهاد وتابه بر
~~سر نهاد تا قليه كند. وچون گوشت در تابه كرد مگر بطلب پارهاى نمك شد. وروز
~~بآخر آمده بود. سگى بيامد وسر در تابه كرد تا استخوان [1] بردارد. دهانش
~~بسوخت. سگ سر برآورد. حلقه تابه در گردنش افتاد واز سوزش آتش بتك خاست
~~وتابه را ببرد. عمرو ليث چون چنان ديد روى سوى لشكريان ونگهبانان كرد وگفت
~~«عبرت گيريد كه من آن مردم كه بامدادان مطبخ من چهارصد شتر مىكشيد،
~~شبانگاه [12ب] سگى برداشته است ومىبرد.» وديگر گفت «أصبحت أميرا وأمسيت
~~أسيرا.» معنى چنان باشد كه بامداد اميرى بودم وشبانگاه اسيرىام. واين حال
~~هم يكى از عجايبهاى جهانيان است.

# 19- واز اين حال عجبتر هم در معنى امير اسمعيل وعمرو ليث آن است كه چون
~~عمرو ليث گرفتار شد امير اسمعيل روى سوى بزرگان كرد وگفت «اين نصرت مرا
~~خداى عز وجل داد وهيچ كس را بدين نعمت بر من منت نيست جز خداى را عز اسمه.»
~~پس گفت «بدانيد كه اين عمرو ليث مردى بزرگ- همت وبزرگ عطا بود وبا آلت وعدت
~~ورأى وتدبير، وبيدار در كارها وفراخ نان ونمك وحقشناس. مرا رأى چنان است كه
~~بكوشم تا او را بجان گزندى نباشد واز اين بند [2] خلاص يابد.» بزرگان گفتند
~~«رأى امير صوابتر.

# هرچه مصلحت باشد مىفرمايد.» پس كس فرستاد بعمرو ليث كه «هيچ دلمشغول مدار
~~كه من در آن تدبيرام كه جان ترا از خليفه بخواهم واگر همه خزينه من

PageV01P026

~~خرج شود روا دارم اندى كه ترا بجان گزندى نرسد وباقى عمر بسلامت
~~بگذرانى.»

# 20- عمرو ليث چون اين بشنيد گفت «دانم كه مرا از اين بند هرگز خلاص
~~نخواهد بود ومرا بسى زندگانى نمانده است وخليفه بجز از مرگ من خشنود نخواهد
~~گشت، وليكن تو كه اسمعيلى، معتمدى را پيش من فرست كه سخنى دارم گفتنى.
~~چنانكه از من بشنود بتو رساند.» اين كس بازآمد وآنچه گفته بود معلوم امير
~~اسمعيل گردانيد. در وقت معتمدى را پيش او فرستاد.

# عمرو ليث معتمد را گفت «اسمعيل را [13أ] بگو كه مرا نه تو شكستى بلكه
~~ديانت واعتقاد وسيرت نيكوى تو وناخشنودى امير المؤمنين شكست واين مملكت را
~~بتازگى [1] خداى عز وجل از من بستد وبتو داد وتو بدين نعمت ونيكى ارزانيى
~~وسزاوار اين نعمتى. ومن موافقت خداى عز وجل كردم وترا جز نيكى نخواهم وتو
~~در اين حال ملكى نو گرفتهاى وخزانه واستظهارى ندارى. ومرا وبرادرم را گنجها
~~ودفينههاست بسيار ونسخه اين جمله با من است ومن آن همه بتو ارزانى داشتم تا
~~ترا استظهارى باشد وقوى حال گردى وآلت وعدتسازى وخزانه [2] آبادان كنى.» پس
~~گنجنامه از بازو بگشاد وبدست اين معتمد داد وبامير اسمعيل فرستاد.

# 21- چون معتمد بيامد وآنچه شنوده بود بازگفت وگنجنامه پيش امير بنهاد،
~~امير اسمعيل روى سوى بزرگان كرد وگفت «اين عمرو ليث از بس زيركى كه هست
~~مىخواهد كه از سر زيركان بيرون جهد وزيركان را در دام آرد وگرفتار بلاى
~~جاودان گرداند.» آن گنجنامه را برداشت وپيش همان معتمد انداخت وگفت «اين
~~گنجنامه را بدو بازبر واو را بگوى كه از بس جلدى كه در تست

PageV01P027

~~مىخواهى كه از سر همه بيرون جهى. ترا وبرادر ترا گنج از كجا آمد كه پدر
~~شما مردى رويگر [1] بود وشما رويگرى [2] آموختيد واز اتفاق آسمانى ملك
~~بتغلب فروگرفتيد وبتهور كار شما برآمد واين گنجها از درم ودينار همه آن است
~~كه از مردمان بظلم وبناحق بستدهايد واز بهاى ريسمان گندهپيران وبيوه زنان
~~است واز توشه غريبان ومسافران است واز مال يتيمان وضعيفان است وجواب هر حبه
~~فردا پيش خداى عز وجل شما را مىبايد دادن وبادافراه ايزد وپاداش آن
~~بچشيدن. [13ب] اكنون [3] تو بجلدى مىخواهى كه اين مظالم در گردن من كنى تا
~~فردا بقيامت چون خصمان شما را بگيرند كه «اين مال بناحق از ما ستدهايد،
~~بازدهيد» شما گوييد «هرچه از شما ستدهايم باسمعيل سپرديم. از او طلب كنيد.»
~~همه حوالت بمن كنيد ومن طاقت جواب خصمان وخشم وسؤال خداى عز وجل ندارم.» از
~~خداىترسى وديانت كه در وى بود آن گنجنامه نپذيرفت وبدو بازفرستاد وبدنيا
~~غره نشد 5.

# *** 22- راست بگماشتگان اين زمانه ماند كه از بهر دينارى حرام باك ندارند
~~كه ده حرام را حلال گردانند وده حق را باطل كنند وهيچ عاقبت را ننگرند؟

### || حكايت 

# 23- وهم اين اسمعيل بن احمد را عادت چنان بود كه آن روز كه سرما سخت بودى
~~وبرف بيشتر آمدى تنها برنشستى وبميدان آمدى، تا نماز پيشين بر پشت اسپ
~~بودى. گفتى «باشد كه متظلمى بدرگاه آيد وحاجتى دارد واو را نفقاتى ومسكنى
~~نبود وچون بعذر برف وسرما ما را نبيند مقام كردن وتا بما

PageV01P028

~~رسيدن بر وى دشوار گردد، وچون بداند كه ما اينجا ايستادهايم بيايد وكار
~~خويش بگذارد وبسلامت برود.»

# *** 24- ومانند اين حكايتها بسيار است، اندكى گفته آمد. واين احتياط از
~~بهر جواب آن جهان را كردهاند [1] .

PageV01P029

### | فصل چهارم اندر احوال عمال وبررسيدن پيوسته از حال ايشان ووزرا 

# 1- عمال را كه عملى دهند ايشان را وصيت بايد كرد تا با خلق خداى تعالى
~~نيكو روند واز ايشان جز مال حق [1] نستانند وآن نيز بمدارا ومجاملت طلب
~~كنند وتا ايشان را دست بارتفاعى نرسد آن مال نخواهند كه چون پيش از وقت
~~خواهند رعايا را رنج رسد ودر مگانه ارتفاعى كه خواهد رسيد [14أ] از ضرورت
~~بنيم درم بفروشند واز آن مستأصل وآواره شوند واگر كسى از رعيت درماند وبگاو
~~وتخم حاجتمند گردد او را وام دهند وسبكبار دارند تا بر جاى بماند واز خانه
~~خويش بغربت نيفتد.

### || حكايت در اين معنى 

# 2- وچنين شنيدم كه اندر روزگار قباد ملك هفت سال در جهان قحط بود وبركات
~~از آسمان بريده گشته بود. فرمود عمال را تا غلههائى كه داشتند مىفروختند
~~وبعضى بر وجه صدقه مىدادند واز بيت المال وخزانه درويشان را يارى مىكردند
~~چنانكه در همه مملكت او در آن هفت سال يك تن از گرسنگى نمرده بود بدان سبب
~~كه [2] با گماشتگان عتاب كرد.

PageV01P030

# 3- واز احوال عامل پيوسته مىبايد پرسيد. اگر چنين مىرود كه ياد كرديم عمل
~~بر وى نگاه دارد واگرنه بكسان شايسته بدل كند واگر از رعيت چيزى ستده باشد
~~بناواجب از وى بازستانند وبرعيت بازدهند وپس از آن اگر او را مالى بماند از
~~وى بستانند وبخزانه آرند واو را مهجور كنند ونيز عمل نفرمايند تا ديگران
~~عبرت گيرند ودرازدستى نكنند.

### || فصل الوزراء 

# 4- واز احوال وزيران ومعتمدان همچنين در سر مىبايد پرسيد تا شغلها بر وجه
~~خويش مىرانند يا نه، كه صلاح وفساد پادشاه ومملكت بدو بازبسته باشد كه چون
~~وزير نيكروش باشد مملكت آبادان بود ولشكر ورعايا خشنود وآسوده وبا برگ
~~باشند وپادشاه فارغدل، وچون بدروش باشد در مملكت آن خلل تولد كند كه در
~~نتوان يافت وهميشه پادشاه سرگردان ورنجوردل بود وولايت مضطرب.

### || حكايت 

# 5- چنين گويند بهرام گور را وزيرى بود 6 او را راستروشن خواندندى.

# بهرام گور [14ب] همه مملكت بدست وى نهاده بود وبر او اعتماد كرده وسخن كس
~~بر وى نشنودى وخود شب وروز بتماشا وشكار وشراب مشغول بودى. ويكى را كه
~~خليفه بهرام گور بود اين راست روشن او را گفت كه «رعيت بىادب گشته است از
~~بسيارى عدل ما ودلير شدهاند واگر مالش نيابند ترسم تباهى پديد آيد. وپادشاه
~~بشراب وشكار مشغول گشته است واز كار رعيت ومردمان غافل است.

# تو ايشان را بمال پيش از آنكه تباهى پديد آيد واكنون بدان كه مالش بر دو
~~روى بود بدان را كم كردن ونيكان را مال ستدن. هركه را گويم بگير تو همى

PageV01P031

~~گير.» پس هركه را خليفه بگرفتى وبازداشتى راست روشن خويشتن را رشوتى
~~بستدى وخليفه را فرمودى كه اين را دست بازدار تا هركه را در مملكت مالى بود
~~واسپى وغلامى وكنيزكى نيكو بود ويا ملكى وضعيتى نيكو داشت همه بستد، ورعيت
~~درويش گشتند ومعروفان همه آواره شدند ودر خزانه چيزى گرد نمىآمد.

# 6- وچون بر اين حديث روزگارى برآمد بهرام گور را دشمنى پديد آمد [1] .
~~خواست كه لشكر خويش را بخششى دهد وآبادان كند وپيش دشمن فرستد. در خزانه
~~شد. پس چيزى نديد. واز معروفان ورئيسان شهر ورستاق پرسيد. گفتند «چندين سال
~~است كه فلان وفلان خان ومان بگذاشتهاند وبفلان ولايت شدهاند.» گفت «چرا؟»
~~گفتند «ندانيم.» هيچ كس از بيم وزير با بهرام گور نمىيارست گفت. بهرام گور
~~آن روز وآن شب در آن انديشه همى بود. هيچ معلوم او نگشت كه اين خلل از
~~كجاست. ديگر روز از دلمشغولى تنها برنشست وروى ببيابان نهاد. انديشان
~~انديشان همى رفت تا روز بلند شد. مقدار شش هفت فرسنگ رفته بود كه خبر
~~نداشت. گرماى آفتاب زور [2] برآورد وتشنگى بر او غلبه كرد وبشربتى آب [15أ] 
~~حاجتمند گشت. در آن صحرا نگاه كرد. دودى ديد كه همى برآمد. گفت «بهمه حال
~~آنجا مردم باشد.» روى بدان دود نهاد. چون نزديك رسيد رمهاى گوسفند ديد
~~خوابانيده وخيمهاى زده وسگى را بر دار كرده. شگفت ماند. رفت تا نزديك خيمه.
~~مردى از خيمه بيرون آمد وبر او سلام كرد ومر او را فرود آورد وماحضرى چيزى
~~كه داشت پيش آورد ونشناخت كه او بهرام است. بهرام گفت «نخست مرا از حال اين
~~سگ آگاه كن پيش از آنكه نان خورم تا اين حال را بدانم.»

PageV01P032

~~7- جوانمرد گفت «اين سگ امينى بود از آن من با رمه گوسفند واز هنر او
~~بدانسته بودم كه با ده مرد برآويختى وهيچ گرگى از بيم او گرد گوسفندان من
~~نيارستى گشت. وبسيار وقت من بشهر رفتمى بشغلى، ديگر روز بازآمدمى.

# او گوسفندان را بچرا بردى وبسلامت بازآوردى. بر اين روزگارى برآمد.

# روزى گوسفندان را بشمردم. چندين گوسفند كم آمد وهمچنين هرچند روز نگاه
~~كردمى چندين گوسفند كم بودى. واينجا كس هرگز دزد بياد ندارد وهيچگونه
~~نمىتوانستم دانستن كه اين گوسفندان من از چه سبب هر روز كمتر ميشود. حال
~~گوسفند من از اندكى بجايى رسيد كه چون عامل صدقات بيامد واز من بر عادت
~~گذشته صدقات خواست تمامى رمه را آن بقيتى كه مانده بود از رمه من در سر كار
~~صدقات شد واكنون من چوپانى آن عامل مىكنم.

# 8- مگر اين سگ با گرگى ماده دوستى گرفته بود وجفت گشته ومن غافل وبىخبر
~~از كار او. وقضا را روزى بدشت رفته بودم بطلب هيزم. چون بازگشتم از پس
~~بالايى برآمدم ورمه را ديدم كه مىچريدند وگرگى را ديدم روى سوى رمه آورده
~~مىپوييد. من در پس خاربنان بنشستم واز پنهان نگاه مىكردم. چون سگ [15ب] گرگ
~~را ديد پيش او بازآمد ودم جنبانيدن گرفت.

# گرگ خاموش بايستاد. سگ بر پشت او شد وبا او گرد آمد وبگوشهاى رفت وبخفت.
~~وگرگ در ميان رمه تاخت، يكى را از گوسفندان بگرفت وبدريد وبخورد وسگ هيچ
~~آواز نداد. ومن چون معاملت سگ با گرگ بديدم آگاه شدم وبدانستم كه تباهى كار
~~من از بىراهى سگ بوده است. پس اين سگ را بگرفتم واز بهر خيانتى كه از وى
~~پديدار آمد بردار كردم.»

# 9- بهرام گور را اين حديث عجب آمد. چون از آنجا بازگشت همه راه در اين
~~حال تفكر مىكرد تا بر انديشه او بگذشت كه «رعيت ما رمه مااند

PageV01P033

~~ووزير ما امين ما، واحوال مملكت ورعيت سخت آشفته وبا خلل مىبينم واز هركه
~~مىپرسم با من براستى نمىگويند وپوشيده مىدارند. تدبير من آن است كه از حال
~~رعيت وراست روشن بررسم.»

# 10- چون بجاى خويش بازآمد نخست روزنامههاى بازداشتگان را بخواست. سرتاسر
~~روزنامهها همه شناعت راست روشن بود، بدانست كه او با مردمان نه نيك رفته
~~است وبيدادى كرده است. گفت «اين نه راست روشن است كه دروغ وتاريك است.» پس
~~مثل زد كه «راست گفتهاند دانايان كه هركه بنام فريفته شود بنان درماند
~~وهركه بنان [1] خيانت كند بجان [2] اندر ماند 7. ومن اين وزير را قوىدست
~~كردهام. تا مردمان او را بر اينجاه وحشمت مىبينند از ترس او سخن خويش با من
~~نمىيارند گفت. چاره من آن است كه فردا چون وزير بدرگاه آيد حشمت او پيش
~~بزرگان ببرم واو را بازدارم وبفرمايم تا بندى گران بر پاى وى نهند وآنگاه
~~زندانيان را پيش [16أ] خود [3] خوانم واز [4] احوال ايشان بررسم ونيز
~~بفرمايم تا منادى كنند كه «ما راست روشن را از وزارت معزول كرديم
~~وبازداشتيم ونيز او را شغل نخواهيم فرمود. هركه را از او رنجى رسيده است
~~ودعوى دارد بيايد وحال خويش ما را معلوم كند تا انصاف شما از او بدهيم.»
~~لابد چون مردمان اين بشنوند وچنانكه باشد معلوم ما گردانند، اگر با مردمان
~~نيكو رفته باشد ومال ناحق نستده باشد واز او شكر گويند او را بنوازم وباز
~~بسر شغل برم واگر بخلاف اين رفته باشد او را سياست فرمايم.»

# 11- پس ديگر روز ملك بهرام گور بار داد، بزرگان پيش رفتند ووزير

PageV01P034

~~اندر آمد وبجاى خويش نشست، بهرام گور روى سوى او كرد، گفت «اين چه اضطراب
~~است كه در مملكت ما افكندهاى؟ ولشكر ما را بىبرگ مىدارى ورعيت ما را زير
~~وزبر كردهاى. ترا فرموديم كه ارزاق مردمان بوقت خويش مىرسان واز عمارت
~~ولايت فارغ مباش واز رعيت جز خراج حق مستان وخزانه را بذخيره آبادان دار.
~~اكنون نه در خزانه چيزى مىبينم ونه لشكر برگى دارد ونه رعيت بر جاى مانده
~~است. تو پندارى بدانكه من بشراب وشكار خود را [1] مشغول كردهام واز كار
~~مملكت واحوال رعيت غافلام.» بفرمود تا او را بىحشمتى از جاى برداشتند ودر
~~خانهاى بردند وبندى گران بر پاى او نهادند وبر در سراى منادى كردند كه «ملك
~~راست روشن را از وزارت معزول كرد وبر او خشم گرفت ونيز او را شغل نخواهد
~~فرمود. هركه را از وى رنجى رسيده است وتظلمى دارد بىهيچ بيمى وترسى بدرگاه
~~آيند وحال خويش بازنمايند تا ملك داد شما بدهد.» [16ب] وپس هم در وقت فرمود
~~تا در زندان باز كردند وزندانيان را پيش آوردند ويكيك را مىپرسيد كه «ترا
~~بچه جرم باز داشتند؟»

# 12- يكى گفت «من برادرى داشتم توانگر ومال ونعمت بسيار داشت.

# راستروشن او را بگرفت وهمه مال از وى بستد ودر زير شكنجه بكشت. وگفتند كه
~~«اين مرد را چرا كشتى؟» گفت «با مخالفان ملك مكاتبت دارد.» ومرا بزندان كرد
~~تا تظلم نكنم واين حال پوشيده بماند.»

# 13- ديگرى گفت «من باغى داشتم سخت نيكو واز پدر مرا ميراث مانده بود.

# وراستروشن در پهلوى آن ضيعتى ساخت. روزى در باغ من آمد. او را بدل خوش
~~آمد. خريدارى كرد ومن نفروختم. مرا بگرفت ودر زندان كرد كه

PageV01P035

~~«تو دختر فلان كس را دوست مىدارى وجنايت بر تو واجب شده است. اين باغ را
~~دست بازدار وقبالهاى باقرار خويش بكن كه «من از اين باغ بيزارم وهيچ دعوى
~~ندارم وحق وملك راستروشن است.» من اين اقرار نمىكنم وامروز پنج سال است تا
~~در زندان ماندهام.»

# 14- ديگرى گفت «من مردى بازرگانم وكار من آن است كه بتر وخشك مىگردم،
~~واندكمايه سرمايه دارم وظرايفى [1] كه بشهرى يابم بخرم وبديگر شهر برم
~~وبفروشم وباندكى سود قناعت كنم. مگر عقدى مرواريد داشتم.

# چون بدين شهر آمدم ببها برداشتم. خبر بوزير ملك شد. كس فرستاد ومرا
~~بخواند وآن طويله مرواريد از من بخريد. بىآنكه بها بداد بخزانه خويش
~~فرستاد. چند روز بسلام او مىرفتم. خود بدان راه نشد كه مرا بهاى عقدى
~~مرواريد مىبايد داد. طاقتم برسيد وبر سر راه بودم. روزى پيش وى شدم.

# گفتم «اگر آن عقد شايسته است بفرماى تا بهاش بدهند واگر شايسته نيست
~~بازرسانند كه من رفتنىام.» خود جواب من بازنداد. چون من بوثاق بازآمدم
~~سرهنگى را ديدم با چهار پياده كه در [17أ] وثاق من آمدند، گفتند «خيز كه
~~ترا وزير مىخواند.» شاد گشتم، گفتم «بهاى مرواريد خواهد داد.» برخاستم وبا
~~آن عوانان برفتم. مرا بردند تا زندان دزدان. زندانبان را گفتند «فرمان چنان
~~است كه اين مرد را در زندان كنى وبندى گران بر پايش نهى.» واكنون سالى ونيم
~~است كه من در زندان ماندهام.»

# 15- ديگرى گفت «من رئيس فلان ناحيتم وهميشه در خانه من بر ميهمانان وغربا
~~واهل علم گشاده بودى ومراعات مردمان ودرماندگان كردمى وصدقه وخيرات من
~~بمستحقان پيوسته بودى واز پدران چنين يافته بودم وهرچه مرا

PageV01P036

~~از ملك وضياع موروث درآمدى همه در اخراجات ومودت مهمانان صرف كردمى. وزير
~~مرا بگرفت كه «تو گنجى يافتهاى.» ومرا بشكنجه ومطالبت گرفت [1] وبزندان
~~بازداشت ومن هر ملكى وضياعى كه داشتم در مگانه از ضرورت بنيم درم [2]
~~مىفروختم وبدو مىدادم وامروز چهار سال است كه در زندان وبند گرفتارم وبر يك
~~درم قادرى ندارم.»

# 16- ديگرى گفت «من پسر فلان زعيمم. وزير ملك پدرم را مصادره كرد ودر زير
~~چوب ومطالبت بكشت ومرا در زندان كرد وهفت سال است كه رنج زندان مىكشم.»

# 17- ديگرى گفت «من مردى لشكرىام وچندين ساله پدر ملك را خدمت كردهام وبا
~~او سفرها كرده وچندين سال است تا ملك را خدمت مىكنم. اندكى نان پاره دارم
~~در ديوان. پار چيزى نرسيد. امسال وزير را تقاضا كردم وگفتم «عيالكان دارم
~~وپار مواجب من نرسيد. امسال اطلاق كن تا بعضى بوام خواه دهم وبعضى در وجه
~~نفقات صرف كنم.» گفت «ملك را هيچ پيكارى [3] در پيش نيست كه بلشكر حاجت
~~خواهد بود. تو ومانند تو اگر در خدمت باشيد واگر نباشيد مىشايد. اگر نانت
~~مىبايد [17ب] كار گل كن.» گفتم «مرا كه چندين حق خدمت باشد كار گل نبايد
~~كرد. اما ترا كدخدايى كردن پادشاه ببايد آموخت كه من در شمشير زدن
~~استوارترم [4] از آنكه تو در قلم زدن كه من در گاه شمشير زدن جان فداى
~~پادشاه مىكنم واز فرمان او نمىگذرم وتو بگاه ديوان نان از ما دريغ مىدارى
~~وفرمان پادشاه را پيش نمىبرى واين قدر نمىدانى كه پادشاه را چاكرى توى
~~وچاكرى من. ترا آن شغل فرموده است ومرا اين. فرق ميان

PageV01P037

~~من وتو آن است كه من فرمانبردارم وتو بىفرمان. اگر پادشاه را چون من كم
~~نيايد چو تو نيز هم نبايد. اگر فرمانى دارى كه پادشاه نام من از ديوان پاك
~~كرده است بنماى والا آنچه پادشاه بما ارزانى داشته است بما مىرسان.» گفت
~~«برو كه چون شما را وپادشاه را من مىدارم كه اگر من نيستمى ديرستى تا [1]
~~مغزهاى شما كركسان خوردهاندى.» پس در روز مرا بحبس فرستاد واكنون چهار ماه
~~است تا در زندان ماندهام.»

# 18- زيادت از هفتصد مرد زندانى بودند. كم از بيست مرد خونى ودزد ومجرم
~~برآمد. ديگر همه آن بودند كه وزير ايشان را بطمع محال وظلم وبناواجب بزندان
~~كرده بود. وچون خبر منادى فرمودن پادشاه مردمان شهر وناحيت بشنودند ديگر
~~روز چندان متظلم بدرگاه آمدند كه آن را حد ومنتها نبود.

# 19- پس چون بهرام گور حال خلق وبىرسميها وبىداديها وستم وزير بر آن جمله
~~ديد با خويشتن گفت «فساد اين مرد بيش از آن مىبينم در مملكت كه بتوان گفت.
~~اين دليرى كه او با خداى وخلق خداى عز وجل وبر من كرده است بيش از آن است
~~كه اندر او رسد انديشه. من در كار اين ژرفتر از اين نگاه بايد كرد.» [18أ] 
~~بفرمود تا بسراى راستروشن روند وخريطههاى كاغذ او همه بيارند وهمه در
~~خانههاى او را [2] مهر برنهند. معتمدان برفتند وهمچنين كردند.

# چون خريطههاى كاغذ او همه بياوردند فرومىنگريستند. در آن ميان خريطهها
~~يافتند پر از ملطفهها كه آن پادشاه براستروشن فرستاده بود كه خروج كرده بود
~~وقصد ملك بهرام گور كرده وبخط راستروشن ملطفهاى يافتند كه بدو نوشته بود كه
~~«اين چه آهستگيست كه ملك مىكند؟ كه دانايان گفتهاند كه غفلت دولت را ببرد
~~ومن در هواخواهى وبندگى هرچه ممكن گردد بجاى

PageV01P038

~~آوردهام. چندين كس را چون فلان وفلان وفلان را كه سران لشكراند سر
~~برگردانيدهام ودر بيعت آوردهام وبيشتر لشكر را بىساز وبرگ كردهام وبعضى را
~~بمجالى نامزد كردهام وببيگارى فرستاده ورعيت را بىتوش وضعيف حال وآواره
~~كردهام وهرچه در همه روزگار بدست آوردهام بسوى تو وخزينه تو ساختهام كه
~~امروز هيچ ملكى را چنان خزينه نيست وتاج وكمر ومجلس زرين مرصع ساختهام كه
~~مثل آن كس نديده است ومن از اين مرد بجان ناايمنم [1] 8 وميدان خالى است
~~وخصم غافل. هرچه زودتر شتابد پيش از آنكه مرد از خواب غفلت بيدار شود.»

# 20- چون بهرام گور اين نبشتهها بديد گفت «زه اين خصم را او بر من آورده
~~است وبغرور او مىآيد ومرا در بدگوهرى ومخالفى او هيچ شك نماند.» بفرمود تا
~~هرچه او را از خواسته بود بخزانه آوردند وبندگان وچهارپايان او بدست آوردند
~~وهرچه از مردمان برشوت وبظلم وبناحق ستده بود بفرمود تا ملكها وضياعهاى او
~~مىفروختند وبمردمان ومدعيان [18ب] بازمىدادند وسراى وخانومان او را با زمين
~~راست كردند. وآنگاه بفرمود تا بر در سراى او دارى بلند بزدند وسى دار ديگر
~~در پيش آن دار بزدند. اول او را بر دار كردند همچنانكه آن كرد مر آن سگ را
~~بر دار كرده بود. پس موافقان او را وكسانى را كه در بيعت او بودند همه را
~~بر دار كردند وهفت روز فرمود تا منادى مىكردند كه اين جزاى كسى است كه با
~~ملك بد انديشد وبا مخالفان او موافقت كند وخيانت را بر راستى برگزيند وبر
~~خلق ستم كند وبر خداى وخدايگان دليرى كند.»

# 21- چون اين سياست بكرد همه مفسدان از ملك بهرام گور بترسيدند.

PageV01P039

# وهركه را راستروشن شغل فرموده بود همه را معزول كردند وهرگز نيز عمل
~~نفرمودند وهر كرا از شغل باز كرده بود ومعزول كرده عمل فرمود وهمه دبيران
~~ومتصرفان را بدل كرد. چون اين خبر بدان پادشاه رسيد كه قصد بهرام گور كرده
~~بود هم آنجا كه رسيده بود بازگشت واز آن كرده پشيمان شد وفراوان مال وظرايف
~~[1] بخدمت فرستاد وعذرها خواست وبندگيها نمود. وگفت «هرگز در انديشه من
~~عصيان ملك نگذشته است. مرا وزير ملك بر اين راه داشت از بس كه مىنوشت وكس
~~مىفرستاد. وظن بنده گواهى مىداد كه او گناهكار است وپناهى مىجويد.» ملك
~~بهرام عذر او بپذيرفت واز سر آن درگذشت. ومردى نيكواعتقاد وخداى ترس را
~~وزيرى داد وكارهاى لشكر ورعايا همه نظام گرفت وشغلها روان شد وجهان روى
~~بآبادانى نهاد وخلق از جور وبيداد برست. وملك بهرام آن مرد را كه سگ [19أ] 
~~بر دار كرده بود بوقت آنكه از خيمه بيرون آمد وبازخواست گشت تيرى از تركش
~~بركشيد وپيش آن مرد انداخت وگفت «نان ونمك تو خوردم ورنجها وزيانها كه ترا
~~رسيده است معلوم گشت. حقى ترا بر من واجب شد. بدان كه من حاجبىام از حاجبان
~~ملك بهرام گور وهمه بزرگان وحاجبان درگاه او با من دوستى دارند ومرا نيك
~~شناسند. بايد كه برخيزى وبا اين تير بدرگاه ملك بهرام آيى. هركه ترا با اين
~~تير بيند پيش من آرد تا من ترا حقى گزارم كه بعضى زيانهاى ترا تلافى باشد.»
~~وپس بازگشت.

# 22- پس بچند روز زن آن مرد مرد را گفت «برخيز وتا بشهر برو واين تير با
~~خود ببر كه آن سوار با آن زينت بىگمان مردى توانگر ومحتشم بود.

# اگرچه اندك مايه نيكويى [2] با تو كند ما را امروز بسيار باشد وهيچ كاهلى مكن

PageV01P040

~~كه سخن چنان كس بر مجاز نباشد.» مرد برخاست وبشهر آمد وآن شب بخفت وديگر
~~روز بدرگاه ملك بهرام شد. وبهرام گور حاجبان واهل درگاه را گفته بود كه چون
~~مردى چنين وچنين بدرگاه آيد وتير من در دست او بينيد او را پيش من آوريد.»

# 23- چون حاجبان او را بديدند با آن تير او را بخواندند، گفتند «اى
~~آزادمرد كجايى؟ كه ما چند روز است تا ترا چشم همى داريم. اينجا بنشين تا ما
~~ترا پيش خداوند اين تير بريم.» زمانى بود. بهرام گور بيرون آمد وبر تخت
~~نشست وبار داد. حاجبان دست اين مرد گرفتند وببارگاه بردند. چشم مرد بر ملك
~~افتاد. بشناخت. گفت «آوخ، آن سوار ملك بهرام بوده است ومن خدمت او چنانكه
~~واجب كردى نتوانستم كرد وگستاخوار با او سخنها گفتهام، [19ب] نبايد كه از
~~من كراهيتش بدل آمده است.»

# 24- چون حاجبان او را پيش تخت آوردند ملك را نماز برد. بهرام گور روى سوى
~~بزرگان كرد وگفت «سبب بيدار شدن من در احوال مملكت اين مرد بود،» وقصه سگ
~~وگرگ با بزرگان بگفت «ومن ديگر اين مرد را بفال گرفتم.» پس بفرمود تا او را
~~خلعت بپوشانيدند وهفتصد گوسفند از رمهها چنانكه او پسندد از ميش وبخته بدو
~~دهند بخشيده وتا زندگانى بهرام گور باشد صدقات از او نخواهند.

# *** 25- واسكندر كه دارا را [1] بكشت سبب آن بود كه وزير دارا در سر سر
~~ودل با اسكندر يكى كرد. چون دارا كشته شد اسكندر گفت «غفلت امير وخيانت
~~وزير پادشاهى ببرد.»

PageV01P041

~~26- در همه وقتى پادشاه را از احوال گماشتگان غافل نبايد بود وپيوسته از
~~روش وسيرت ايشان برمىبايد رسيد. چون ناراستى وخيانتى از ايشان پديدار آيد
~~هيچ ابقا نبايد كرد، او را معزول كنند وبراندازه جرم او او را مالش دهند تا
~~ديگران عبرت گيرند وهيچ كس از بيم سياست بر پادشاه بدنيارد انديشيد.

# وهركه را شغلى بزرگ فرمايد بايد كه در سر يكى را بر او مشرف كند چنانكه
~~او نداند تا پيوسته كردار واحوال او مىنمايد.

# 27- وارسطاطاليس ملك اسكندر را چنين گفت كه «كسانى را كه قلم ايشان در
~~مملكت تو روان باشد چون بيازردى نيز او را شغل مفرماى كه او سر با دشمنان
~~تو يكى كند وبهلاك تو كوشد.»

# 28- پرويز ملك چنين گويد كه «ملك را نشايد كه گناه چهار گروه مردم اندر
~~گذارد: يكى گناه آنكه آهنگ مملكت وى كند وديگر آنكه آهنگ حرم وى كند وسه
~~ديگر آنكه راز ايشان [20أ] نگاه ندارد وآشكارا كند وچهارم آنكه [1] بزبان
~~با ملك باشد وبدل با مخالفان ملك ودر سر تدبير ايشان كند.»

# 29- كردار مرد از سر مرد آگاهى دهد وچون ملك بيدار باشد در كارها هيچ چيز
~~بر او پوشيده نماند.

PageV01P042

### | فصل پنجم اندر مقطعان وبررسيدن از احوال تا با رعايا چون مىروند 

# 1- مقطعان كه اقطاع دارند بايد كه بدانند كه ايشان را بر رعايا [1] جز آن
~~نيست كه مال حق كه بديشان حوالت كردهاند از ايشان بستانند بر وجهى نيكو
~~وچون آن بستدند آن رعايا بتن ومال وزن وفرزند وضياع واسباب از ايشان ايمن
~~باشند ومقطعان را بر ايشان سبيلى نبود. ورعايا اگر خواهند كه بدرگاه آيند
~~وحال خويش بازنمايند مر ايشان را از آن بازندارند وهر مقطعى كه جز اين كند
~~دستش كوتاه كنند واقطاعش بازستانند وبا او عتاب فرمايند تا ديگران عبرت
~~گيرند. وايشان را بحقيقت بيايد دانست كه ملك ورعيت همه سلطان راست. مقطعان
~~بر سر ايشان وواليان همچنين چون شحنهاىاند، با رعيت همچنان روند كه پادشاه
~~با ديگر رعايا تا پسنديده باشد واز عقوبت پادشاه وعذاب آخرت ايمن باشند.

### || حكايت ملك عادل 

# 2- چنين گويند كه چون قباد ملك فرمان يافت نوشيروان عادل كه پسر

PageV01P043

~~او بود بجاى پدر بنشست، هژده ساله بود وكار پادشاهى مىراند ومردى بود كه
~~از خردگى عدل اندر طبع او سرشته بود وزشتيها را بزشت داشتى ونيكيها را
~~بنيك، وهميشه گفتى «پدرم ضعيفراى است وسليمدل وزود فريفته شود [20ب] وولايت
~~بدست كارداران گذاشته است تا هرچه خواهند مىكنند وولايت ويران مىشود وخزانه
~~تهى وسيم از ميان مىبرند، زشت نامى وظلم در گردن او همى ماند.» يك بار
~~بگفتار ونيرنگ مزدك بدكيش فريفته شد ويك بار بگفت فلان والى وعامل كه ايشان
~~آن ولايت را از خواست ناحق بيران كردند ورعيت بر آن درويش شد. از جهت
~~بدرهاى دينار كه پيش او آوردند از سيم دوستى كه بود فريفته شد واز ايشان
~~خشنود گشت. اين مايه تمييز نكرد واز ايشان نپرسيد «تو كه والى وامير آن
~~ولايتى، من ترا بدان ولايت چندان حوالت كردهام كه مواجب كفاف وجامگى تو خيل
~~تو باشد. دانم كه آن از ايشان بستدهاى. اين زيادتى كه پيش من آوردهاى
~~وتجملى كه هرگز نداشتى وبتازگى ساختى از كجا آوردى؟ دانم كه از ميراث پدر
~~من نداشتى. همه آن است كه بناحق از مردمان ستدهاى.» وعامل را همچنين نگفتى
~~[1] كه «مال ولايت چندين است. بعضى ببرات خرج كردى وبعضى بخزانه رسانيدى.
~~اين زيادتيها كه با تو مىبينم از كجا آوردى؟ نه آن است كه بناحق ستدهاى؟»
~~تعرف آن بجاى نياوردى [2] تا ديگران راستى پيشه كردندى.

# 3- چون سه چهار سال از پادشاهى او بگذشت مقطعان وگماشتگان همچنان
~~درازدستى مىكردند ومتظلمان بر درگاه بانگ مىداشتند. نوشيروان عادل مظالمى
~~ساخت وهمه بزرگان حاضر شدند. نوشيروان بر تخت نشست واول خداى را سپاسدارى
~~كرد وگفت «بدانيد كه مرا اين پادشاهى خداى عز وجل داد و

PageV01P044

~~ديگر از پدر بميراث دارم وسه ديگر عم بر من خروج كرد وبا او مصاف كردم
~~واو را [21أ] قهر كردم وديگرباره بشمشير ملك بگرفتم. وچون خداى عز وجل جهان
~~بمن ارزانى داشت من بشما ارزانى داشتم وهركسى را ولايتى بدادم وهركه را در
~~اين دولت حقى بود بىنصيب نگذاشتم وبزرگان كه بزرگى وولايت از پدرم يافتهاند
~~ايشان را هم بدان مرتبت ومحل بداشتم واز منزلت ونان پاره ايشان هيچ كم
~~نكردم وپيوسته شما را همىگويم كه با رعايا نيكو رويد وبجز مال حق مستانيد.
~~من حرمت شما نگاه مىدارم وشما نگاه نمىداريد [1] وشما سخن من در گوش
~~نمىگيريد واز خداى نمىترسيد واز خلق شرم نمىداريد ومن از باد افراه يزدان
~~همى ترسم. نبايد كه شومى بيداد شما بروزگار دولت من برسد. جهان از مخالف
~~صافى است. كفاف وآسايش داريد. اگر بشكر نعمت ايزدى كه ما را وشما را ارزانى
~~داشته است مشغول گرديد صوابتر باشد از آنكه بيدادى وناسپاسى كردن، كه ظلم
~~ملك را زوال آورد وناسپاسى نعمت را ببرد. بايد كه پس از اين با خلق خداى عز
~~وجل نيكو رويد ورعايا را سبكبار داريد وضعيفان را ميازاريد ودانا آن را
~~حرمت داريد وبا نيكان بنشينيد واز بدان بپرهيزيد وخويشكاران را ميازاريد.
~~خداى را وفرشتگان را بر خويشتن گواه گرفتم كه اگر كسى بخلاف اين طريقى سپرد
~~هيچ ابقا نكنم.» همه گفتند «چنين كنيم وفرمان برداريم.»

# 4- چون روزى چند برآمد همه بسر كار خويش بازشدند. همان بيدادى ودرازدستى
~~بر دست گرفتند وملك نوشيروان را بچشم كودكى نگاه مىكردند وهر گردنكشى چنان
~~مىدانستند كه نوشيروان را او بر تخت پادشاهى نشانده است، اگر خواهد او را
~~پادشاه دارد [21ب] واگر نخواهد ندارد. نوشيروان

PageV01P045

~~تن مىزد وبا ايشان روزگارى مىگذرانيد تا بر اين چند سال بگذشت.

# 5- مگر سپاهسالارى بود نوشيروان عادل را واو والى آذربايگان بود.

# در همه مملكت او هيچ اميرى وسپهسالارى از او توانگرتر وبا نعمتتر نبود
~~وهيچ كس را آن آلت وعدت وخيل وتجمل نبود كه او را. مگر او را آرزو چنان
~~افتاد در آن شهر كه مىنشست كه بر حوالى آن شهر نشست گاهى وباغى سازد ودر آن
~~بقعت پارهاى زمين بود از آن پيرزنى بدان مقدار كه دخل آن هر سال چندان بودى
~~كه حصه پادشاه بدادى [1] وبرزيگر نصيب خويش برداشتى وچندان بماندى كه اين
~~پيرزن را سال تا سال هر روز چهار تا نان رسيدى جوآميز.

# نانى بنان خورش دادى ونانى بروغن چراغ ويك نان بچاشت خوردى وديگرى بشام
~~وجامه او [2] بترحم مردمان كردندى وهرگز از خانه بيرون نيامدى ودر نهفت
~~ونياز روزگار مىگذاشتى. مگر اين سپاهسالار را آن پاره زمين او درخورد بود
~~كه در جمله باغ وسراى گيرد. كس بگند [3] پير فرستاد كه «اين پاره زمين
~~بفروش كه مرا درخورد است.» گندپير گفت كه «نفروشم كه مرا درخوردتر است كه
~~مرا در همه جهان اين قدر زمين است وقوت من است، كس قوت خويش نفروشد.» گفت
~~«من بها بدهم ويا عوضش زمينى ديگر بدهم كه همچندان دخل باشد.» گندپير گفت
~~«اين زمين من حلال است، از پدر ومادر ميراث دارم وآبخورش نزديك است
~~وهمسايگان موافقاند ومرا آزرم دارند. آن زمين كه تو مرا دهى اين چند معنى
~~در او نباشد. اگر خواهى دست از اين زمين [22أ] بدار.» اين سپاهسالار گوش
~~بسخن پيرزن نكرد وبظلم زمين او را بگرفت وديوار باغ گرد او در كشيد. گندپير
~~درماند وكارش بضرورت رسيد. بدان راضى شد كه بهاش بدهد يا عوض. خويشتن را
~~پيش او افكند وگفت «بها بده يا عوض.»

PageV01P046

~~در گوش نگرفت ودر او ننگريست واو را بچيز نداشت. گندپير نوميد از پيش او
~~بيرون آمد ونيز او را در سراى خود نگذاشت وهرگاه كه اين سپاه سالار برنشستى
~~وبتماشا وشكار شدى گندپير بر راه او بنشستى. چون او فراز رسيدى بانگ
~~برداشتى وبهاى زمين خواستى. هيچ جوابش ندادى واز او درگذشتى واگر با
~~خاصگيان ونديمان وحاجبانش بگفتى گفتندى «آرى بگوييم.» وهيچ كس با او نگفتى.
~~وبر اين حديث دو سال برآمد.

# 6- گندپير سخت اندر ماند وهيچ انصاف نيافت. طمع از وى ببريد وبا خود گفت
~~«آهن سرد مىكوبم. خداى تعالى زبر هر دستى دستى آفريده است.

# آخر اين با همه جبارى چاكر وبنده نوشيروان عادل است. تدبير من آن است كه
~~رنج بر تن نهم واز اينجا بمداين روم وخويشتن پيش نوشيروان افكنم وحال خويش
~~معلوم او گردانم. باشد كه انصاف خويش از او بيابم.» پس با هيچ كس از اين
~~معنى نگفت وناگاه برخاست وبرنج ودشوارى از آذربايگان بمداين شد. وچون درو
~~درگاه نوشيروان بديد با خويشتن گفت «مرا كى بگذارند كه من در اينجا روم؟
~~آنكه والى آذربايگان است وچاكر اين است مرا در سراى او نمىگذاشتند. پس اين
~~كه خداوند جهان است كى گذارند مرا كه در سراى او روم واو را توانم ديد؟
~~تدبير آن است كه هم در اين نزديكى جايگاهى بدست آرم وپوشيده مىدارم. باشد
~~كه در صحرا خويشتن پيش او افكنم وحال وقصه خويش [22ب] بر او عرضه كنم.»

# 7- قضا را آن سپاهسالار كه زمين او ستده بود بدرگاه آمد. ملك نوشيروان
~~عزم شكار كرد. گندپير خبر يافت كه ملك بفلان شكارگاه بشكار خواهد شد بفلان
~~روز [1] . گندپير برخاست، پرسان پرسان بسختى ودشوارى

PageV01P047

~~بدان شكارگاه شد وپس خاشاكى بنشست وآن شب بخفت. ديگر روز نوشيروان دررسيد
~~وبزرگان لشكر همه درگذشتند وبشكار كردن مشغول شدند چنانكه نوشيروان با
~~سلاحدارى بماند ودر شكارگاه مىراند. گندپير چون ملك را تنها يافت از پس
~~خاربن برخاست وپيش ملك دويد وقصه برداشت وگفت «اى ملك اگر جهان دارى داد
~~اين پيرزن ضعيفه بده وقصه او را بخوان وحال او را بدان.» نوشيروان چون
~~گندپير را بديد وسخن او بشنيد دانست كه تا او را سخت ضرورت نبودى بشكارگاه
~~نيامدى. اسپ سوى او راند وقصه او بستد وبخواند وسخن او بشنيد. آب در ديده
~~نوشيروان بگرديد. گندپير را گفت «هيچ دلمشغول مدار. تا اكنون كار ترا
~~افتاده بود، اكنون كه معلوم ما گشت تو فارغ شدى، كاريست كه ما را افتاده
~~است. مراد تو حاصل كنم.

# آنگاه ترا با شهر تو فرستم. روزى چند اينجا برآساى كه از راهى دور آمدهاى
~~[1] .» از پس نگريست، فراشى [2] را ديد از آن خويش كه بر استرى موكبى نشسته
~~بود وهمى آمد. او را گفت «فرود آى واين زن را بر استر نشان وبديهى برو بده
~~مهتر سپار وخود بازآى. چون از شكار بازگرديم او را از آن ده بشهر برو بخانه
~~خويش مىدار وهر روز دو من نان ويك من گوشت وهر ماه پنج دينار زر از خزانه
~~ما بدو مىرسان تا آن روز كه ما او را از تو طلب كنيم.» پس فراش همچنين كرد.

# 8- وچون ملك نوشيروان از شكار بازگشت همه روز مىانديشيد كه چگونه چاره
~~كند كه اين حال بدرستى چنين هست [23أ] كه گندپير نموده است [3] ، چنانكه
~~هيچ كس را از بزرگان معلوم نباشد. پس نيمروزى بوقت قيلوله خلق

PageV01P048

~~همه خفته بودند وسراى خالى بود، خادمى را فرمود كه «بفلان وثاق رو وفلان
~~غلام را بيار.» خادم برفت وآن غلام را بياورد. ملك گفت «اى غلام دانى كه
~~مرا غلامان شايسته فراواناند. از همه ترا برگزيدم واعتماد كارى بر تو
~~كردهام. بايد كه نفقاتى از خزانه بستانى وبآذربايگان روى وبفلان شهر وفلان
~~محلت فرود آيى وبيست روز مقام كنى وبدان مردمان چنان نمايى كه من بطلب
~~غلامى گريخته آمدهام وپس با هرگونه مردم خاست ونشست كنى وبا ايشان درآميزى
~~ودر ميان سخن بمستى وهوشيارى از هركس بپرسى كه «در اين محلت شما زنى پير
~~بود فلان نام، كجا شد كه از او نشانى نمىدهند وآن پاره زمين كه داشت چه
~~كرد؟» بشنو تا هركسى چه گويند ونيك ياد گير ومرا از درستى آن حال خبر
~~بازآور. ترا بدين كار مىفرستم وليكن ترا در بارگاه فردا پيش خود خوانم
~~وبآواز بلند چنانك همه مىشنوند بگويم «برو، از خزانه نفقات بستان واز اينجا
~~بآذربايگان رو وبهر شهرى وناحيتى كه رسى ببين وبپرس تا حال غلهها وميوهها
~~امسال چگونه است. جايى آفت سماوى رسيده است يا نه وهمچنين احوال مراعى
~~وشكارگاهها ببين وبپرس.

# چنانكه يابى بزودى بازگرد ومرا معلوم كن تا هيچ كس نداند كه من ترا بچه
~~كار مىفرستم.» غلام گفت «فرمان بردارم.»

# 9- نوشيروان ديگر روز چنين كرد وغلام برفت وبدان شهر شد وبيست روز آنجا
~~مقام كرد وبا هركسى كه مىنشست احوال پيرزن مىپرسيد. همه همين گفتند كه اين
~~زن پيرزنى مستور واصيلزاده بود [23ب] وما او را بشوى ونعمت وفرزندان ديده
~~بوديم. شوى وفرزندانش همه بمردند ونعمتش بيالود واو مانده بود وپارهاى زمين
~~داشت، ببرزگرى داده بود تا مىكشت وآنچه از آن زمين بحاصل آمدى چندان بودى
~~كه چون حصه پادشاه وقسط برزگرى

PageV01P049

~~بدادى نصيب او چندان بماندى كه تا وقت ارتفاع ديگر هر روز چهار تا نان
~~رزق او بودى، يكى بنانخورش دادى ويكى بروغن چراغ ويكى بچاشت وديگرى بشام
~~بخوردى. مگر والى را مراد چنان افتاد كه منظرى وباغى سازد.

# زمين او را بزور بگرفت ودر جمله باغ پيوست، نه بها داد ونه عوض وسالى دو
~~اين پيرزن بر در سراى او مىشد وبانگ همى داشت وبها مىخواست. كس گوش بدو
~~نكرد واكنون مدتى است تا كس او را در اين شهر نمىبيند. ندانيم تا كجا رفت،
~~مرده است يا زنده.»

# 10- غلام بازگشت وبدرگاه بازآمد. نوشيروان عادل بار داده بود.

# غلام پيش رفت وخدمت كرد. نوشيروان گفت «بگوى تا چون يافتى؟» گفت «بدولت
~~خداوند امسال بهمه جايى غلهها نيك است وهيچ آفت نرسيده است ومرغزارها خرم
~~است وشكارگاهها آبادان.» نوشيروان گفت «الحمد لله خوش خبريست.» چون بار
~~گسسته شد وسراى از بيگانه خالى ماند غلام را فرمود خواندن واحوال بررسيد.
~~غلام بر آن جمله كه شنيده بود بازراند. نوشيروان را حقيقت شد كه هرچه
~~گندپير گفته بود همه راست بود. آن روز وآن شب او را از انديشه وتغابن خواب
~~نبرد. ديگر روز پگاه حاجب بزرگ را پيش خواند وفرمود كه «چون بزرگان درآمدن
~~گيرند چون فلان درآيد او را در دهليز بنشان تا بگويم كه چه بايد كرد.»

# 11- چون بزرگان وموبدان [24أ] ببارگاه حاضر شدند نوشيروان بيرون آمد وبار
~~داد. زمانى بود، روى ببزرگان وموبدان كرد وگفت:

# «سخنى از شما بپرسم. چنانكه دانيد از روى قياس تخمينا براستى بگوييد.»
~~گفتند «فرمان برداريم.» گفت «اين فلان را كه امير آذربايگان است چه مايه
~~دستگاه باشد از زر نقد؟» گفتند «مگر دو بار هزار هزار دينار دارد كه

PageV01P050

~~او را بدان حاجت نيست بيكار نهاده.» گفت «مجلس ومتاع تا چه حد باشد؟»
~~گفتند «پانصد هزار دينار سيمينه وزرينه دارد.» گفت «از جواهر؟» گفتند «ششصد
~~هزار دينار دارد.» گفت «فرش وتجمل؟» گفتند «سيصد هزار دينار دارد.» گفت
~~«ملك ومستغل وضياع وعقار؟» گفتند «در خراسان وعراق وفارس وآذربايگان هيچ
~~ناحيتى وشهرى نيست كه او را آنجا ده پاره وهفت هشت پاره ديه ملك وسراى
~~وكاروانسراى وگرمابه وآسيا ومستغل ندارد [1] 9.» گفت «اسپ واستر؟» گفتند
~~«سى هزار دارد.» گفت «گوسفند؟» گفتند «مگر دويست هزار دارد.» گفت «شتر؟»
~~گفتند «بيست هزار دارد.» گفت «بنده درم خريده؟» گفتند «هزار وهفتصد غلام
~~دارد از تركى ورومى وحبشى وچهارصد كنيزك ماهرو.» گفت «كسى كه چندين نعمت
~~دارد وهر روز از بيست گونه تره واباها وقلايا وچرب وشيرين خورد ويكى هم از
~~گوهر او، آدمى وبنده وپرستار خداى عز وجل، ضعيفى وبيچارهاى كه در همه جهان
~~دو تا نان دارد خشك، يكى بامداد خورد ويكى شبانگاه- اين كس برود، بناحق آن
~~دو تا نان از وى بستاند واو را محروم بگذارد بر او چه واجب آيد؟» همه گفتند
~~«اين كس مستوجب همه عقوبتى باشد وهر بدى كه بجاى او كنند دون حق او بود.»
~~پس نوشيروان گفت «هم اكنون خواهم كه پوست از تنش [24ب] جدا كنيد وگوشتش
~~بسگان دهيد وپوستش پر كاه كنيد وبر در سراى بياويزيد وهفت روز منادى همى
~~كنيد كه بعد از اين هركه بر كسى ستم كند وتوبرهاى كاه ومرغى ودستهاى تره 10
~~ببيداد از كسى بستاند ويا متظلمى بدرگاه آيد با آن كس همين رود كه با اين
~~رفت.» همچنان كردند.

# 12- پس آن فراش را فرمود كه «آن گندپير را بياور.» چون گند

PageV01P051

~~پير را بياوردند بزرگان را گفت «اين ستم رسيده است وآن ستمكار كه جزاى
~~خويش يافت.» وآن غلام را كه بآذربايگان فرستاده بود آنجا حاضر بود.

# گفت «اى غلام من ترا بچه كار بآذربايگان فرستادم؟» گفت «بدان كه از احوال
~~اين گندپير وتظلم او بر رسم وبدرستى وراستى ملك را معلوم كنم.» پس بزرگان
~~را گفت «تا دانيد كه من اين سياست از گزاف نكردم وبعد از اين با ستمكاران
~~جز بشمشير سخن نخواهم گفتن وميش وبره را از گرگ نگاه خواهم داشت ودستهاى
~~دراز كوتاه كنم ومفسدان را از روى زمين برگيرم وجهان بداد وعدل وامن آبادان
~~كنم كه مرا از جهت اين كار آفريدهاند. اگر شايستى كه مردمان هرچه خواستندى
~~كردندى خداى عز وجل پادشاه پديدار نكردى وبر سر ايشان نگماشتى. اكنون شما
~~جهد كنيد تا كارى نكنيد كه با شما همين رود كه با اين خداىناترس ستمپيشه
~~رفت.» هركه در آن مجلس بود از هيبت وسياست نوشيروان زهرهشان بشد. پس آن
~~پيرزن را گفت «آنكه بر تو ستم كرد جزاش دادم وآن سرا وباغ كه زمين تو در آن
~~ميان است بتو بخشيدم وچهار پاى ونفقهاى فرمودم تا بسلامت با توقيع من بشهر
~~ووطن خويش بازروى وما را بدعاى خير ياد دارى.» [25أ] پس گفت «چرا بايد كه
~~در سراى ما بر ستمكاران گشاده بود وبر ستمرسيدگان بسته كه لشكريان ورعايا
~~هر دو زيردستان وكاركنان مااند، بلكه رعايا دهندهاند ولشكريان ستاننده. پس
~~واجب چنان كند كه بر دهنده در گشادهتر باشد كه بر ستاننده. واز بىرسميها كه
~~مىرود وبيداديها كه مىكنند واز پروانههاى دهليزى يكى آن است كه متظلمى
~~بدرگاه آيد بنگذارند او را كه پيش من آيد وحال خويش بنمايد. اگر اين زن
~~اينجا راه يافتى او را بشكارگاه رفتن حاجت نيوفتادى.» پس بفرمود تا سلسلهاى
~~سازند وجرسها در او آويزند

PageV01P052

~~چنانكه دست هفت ساله كودك بدو رسد تا هر متظلمى كه بدرگاه آيد او را
~~بحاجبى حاجت نبود، سلسله بجنبانند، جرسها ببانگ آيند، نوشيروان بشنود آن كس
~~را پيش خواند، سخن او بشنود وداد او بدهد. همچنين كردند.

# 13- چون بزرگان از پيش او برفتند وبسراى خويش شدند در حال وكيلان وخيل
~~وزيردستان خويش بخواندند وگفتند «بنگريد تا در اين ده ساله از كه چيزى
~~بناواجب ستدهايد ويا كسى را خونى از بينى بياورده وبمستى وهشيارى كس را
~~بيازردهايد، بايد كه ما وشما در اين كار بنگريم تا همه خصمان را خشنود كنيم
~~پيش از آنكه كسى بدرگاه رود واز ما تظلم كند.» پس همگان درايستادند وخصمان
~~را بوجه نيكو مىخواندند وبدر سراهاى ايشان مىشدند وهر يكى را بعذر وبمال
~~خشنود مىكردند وبا اين همه خطى باقرار او مىستدند كه فلان از فلان خشنود
~~گشت وبا او هيچ دعوى ندارد. بدين يك سياست بواجب كه ملك نوشيروان بكرد همه
~~مملكت او راست بايستاد ودستهاى دراز كوتاه شد [25ب] وخلق عالم بياسودند
~~چنانكه هفت سال بگذشت هيچ كس بدرگاه از كسى تظلم نكرد.

### || حكايت 

# 14- بعد از هفت سال [1] نيمروزى كه سراى خالى بود ومردمان همه رفته بودند
~~ونوبتيان خفته از جرسها بانگ بخاست ونوشيروان بشنيد. در وقت دو خادم را
~~بفرستاد، گفت «بنگريد تا كيست كه بتظلم آمده است.» چون خادمان در سراى
~~بارآمدند خرى را ديدند پير ولاغر وگرگن كه از در سراى اندر آمده بود وپشت
~~اندر آن سلسلهها مىماليد واز جنبش زنجير از جرسها بانگ مىآمد. خادمان رفتند
~~وگفتند «هيچ كس بتظلم نيامده است

PageV01P053

~~مگر خرى لاغر وپير وگرگن از در اندر آمده است وچون آسيب زنجير بپشت او
~~رسيده است او را خوش آمده است وبسبب خارشگر خويش را در آن زنجير مىمالد.»
~~نوشيروان گفت «اى نادانان كه شماايد، نه چنين است كه شما مىپنداريد. چون
~~نيك نگاه كنى اين خر هم بداد خواستن آمده است.

# چنان خواهم كه هر دو خادم برويد واين خر را در ميان شهر بريد واز احوال
~~اين خر از هركسى بپرسيد وبراستى مرا معلوم كنيد.» خادمان از پيش ملك بيرون
~~آمدند واين خر را در ميان شهر وبازار آوردند واز مردمان پرسيدن گرفتند كه
~~«هيچ كس هست از شما كه اين خرك را مىشناسد؟» همه گفتند «اى والله كم كس است
~~در اين شهر كه اين خرك را نشناسد.» گفتند «چون شناسيد؟ برگوييد.» گفتند
~~«اين خرك از آن فلان مرد گازر است وقرب بيست سال است تا ما اين خرك را
~~مىبينيم. هر روز جامههاى مردمان بر پشت او نهادى وبگازران [1] بردى
~~وشبانگاه بازآوردى. تا جوان بود وكار مىتوانست كرد علفش مىداد. اكنون كه
~~پير شد واز كار فروماند آزادش كرد واز خانه بيرون [26أ] كرد واكنون مدت يك
~~سال است تا نام آزادى بر اين خرك افتاده است وشب وروز در محلتها وكوى
~~وبازار مىگردد وهركسى مزد خداى را علفى وآبى ومشتى گياه بدو مىدهند. مگر دو
~~شبان روز بر او بگذرد كه آب وگياه نيابد وهرزه مىگردد.»

# 15- چون هر دو خادم از هركه پرسيدند همين شنيدند سبك بازگشتند ومعلوم ملك
~~نوشيروان كردند. نوشيروان گفت «نه شما را گفتم كه اين خرك هم بدادخواستن
~~آمده است؟ اين خرك را امشب نيكو داريد وفردا آن مرد گازر را با چهار مرد
~~كدخداى از محلت او با اين خرك ببارگاه پيش من آريد تا آنچه واجب

PageV01P054

~~آيد بفرمايم.» ديگر روز خادمان چنين كردند. خر را وگازر را با چهار مرد
~~كدخداى بوقت بار پيش بردند. نوشيروان گازر را گفت «تا اين خرك جوان بود
~~وكار تو مىتوانست كرد علفش همى دادى وتيمارش مىداشتى. اكنون كه پير گشت واز
~~كار كردن فروماند از بهر آنكه تا علفت نبايد داد نام آزادى بر وى نهادى واز
~~درش بيرون راندى. پس حق رنج وخدمت بيست ساله او كجا رود؟» بفرمود تا چهل
~~درهاش زدند وگفت «تا اين خرك زنده باشد خواهم كه هر شبان روزى چندانكه اين
~~خرك كاه وجو وآب تواند خورد بعلم اين چهار مرد بدو مىدهى واگر هيچ تقصير
~~كنى ومعلوم من گردد ترا ادبى بليغ فرمايم.»

# *** 16- تا دانسته باشى كه [1] پادشاهان هميشه در حق ضعفا انديشهها
~~داشتهاند ودر كار گماشتگان ومقطعان وعاملان احتياط كردهاند از بهر نيكنامى
~~اين جهان ورستگارى آن جهان.

# 17- وهر دو سه سالى عمال ومقطعان را بدل بايد كرد تا ايشان پاى سخت نكنند
~~وحصنى نسازند ودلمشغولى ندهند وبا رعايا نيكو روند وولايت آبادان بماند [2]
~~. [26ب] 

PageV01P055

~~فصل ششم اندر باب قاضيان وخطيبان ومحتسب ورونق كار ايشان [1]

# 1- بايد كه احوال قاضيان مملكت يگان يگان بدانند وهركه از ايشان عالم
~~وزاهد وكوتاهدست باشد او را بر آن كار نگاه دارند وهركه نه چنين بود او را
~~معزول كنند وبديگرى كه شايسته باشد بسپارند وهر يكى را از ايشان بر اندازه
~~كفاف او مشاهرهاى اطلاق كنند تا او را بخيانتى حاجت نيفتد، كه اين كارى مهم
~~ونازك است از بهر آنكه ايشان بر خونها ومالهاى مسلمانان مسلطاند. چون بجهل
~~وطمع وقصد حكمى كنند بر حاكمان ديگر لازم شود آن حكم را امضا كردن ومعلوم
~~پادشاه گردانيدن وآن كس را معزول كردن ومالش دادن. وگماشتگان بايد كه دست
~~قاضى قوى دارند ورونق در سراى او نگاه دارند واگر تعذرى كنند وبحكم حاضر
~~نشوند و [2] اگر محتشم بود او را بعنف وكره حاضر كنند كه قضا بروزگار ياران
~~پيغامبر صلوات الله عليه بتن خويش كردهاند وهيچ كس را نفرمودهاند از بهر
~~آنكه تا جز راستى نرود وهيچ كس پاى از حكم بازنتواند كشيد وبهمه روزگار از
~~گاه آدم

PageV01P056

~~عليه السلام تا اكنون در هر معاملتى ودر هرملكى [1] عدل برزيدهاند وانصاف
~~بداده وانصاف بستدهاند وبراستى كوشيدهاند تا [2] مملكت در خاندان ايشان
~~سالهاى بسيار بمانده است.

### || حكايت در اين معنى 

# 2- چنين گويند كه رسم ملكان عالم عجم چنان بوده است 11 كه روز مهرگان
~~وروز نوروز پادشاه مرعامه را بار دادى وهيچ كس را بازداشت نبودى وپيش بچند
~~روز منادى فرمودى [27أ] كه بسازيد فلان روز را تا هركسى شغل خويش بساختى
~~وقصه خويش بنوشتى وحجت خويش بدست آوردى، وخصمان كار خويش را بساختندى وچون
~~آن روز بودى منادى ملك از بيرون در بايستادى وبانگ كردى كه «اگر كسى مر كسى
~~را بازدارد از حاجت برداشتن در اين روز ملك از خون او بيزار است.» پس ملك
~~قصههاى مردمان بستدى وهمه پيش بنهادى ويكيك مىنگريدى. اگر آنجا قصهاى بودى
~~كه از ملك بناليده بودى موبد موبدان را بر دست راست نشانده بودى- وموبد
~~موبدان قاضى القضاة باشد بزبان ايشان- پس ملك برخاستى واز تخت بزير آمدى
~~وپيش موبد بدو زانو بنشستى، گفتى «نخست از همه داوريها داد اين مرد از من
~~بده وهيچ ميل ومحابا مكن.» آنگاه منادى فرمودى كردن كه «هركه را با ملك
~~خصومتى هست همه بيك سو بايستيد تا نخست كار شما بگزارد.»

# 3- پس ملك موبد را گفتى «هيچ گناهى نيست نزديك ايزد تعالى بزرگتر از گناه
~~پادشاهان؛ وحق گزاردن پادشاهان نعمت ايزد تعالى را [3] ، نگاه داشتن رعيت
~~است وداد ايشان دادن ودست ستمكاران از ايشان كوتاه كردن. پس چون

PageV01P057

~~ملك بيدادگر باشد لشكر همه بيدادگر شوند وخداى را عز وجل فراموش كنند
~~وكفران نعمت آرند 12. هر آينه خذلان وخشم خداى در ايشان رسد وبس روزگار
~~برنيايد كه جهان بيران شود وايشان بسبب شومى گناهان همه كشته شوند وملك از
~~خاندان تحويل كند. اكنون اى موبد خداى را بين ونگر تا مرا بر خويشتن نگزينى
~~ازيرا هرچه ايزد تعالى فردا از من پرسد از تو پرسم واندر گردن تو كردم.» پس
~~موبد بنگرستى، اگر ميان وى وميان خصم وى [27ب] حقى درست شدى داد آن كس
~~بتمامى بدادى واگر كسى بر ملك باطل دعوى كردى وحجتى نداشتى عقوبتى بزرگ
~~فرمودى ومنادى فرمودى كردن كه «اين سزاى آن كس است كه بر ملك ومملكت وى عيب
~~جويد واين دليرى كند.» چون ملك از داورى بپرداختى باز بر تخت آمدى وتاج بر
~~سر نهادى وروى سوى بزرگان وكسان خود كردى وگفتى «من آغاز از خويشتن بدان
~~كردم تا شما را طمع بريده شود از ستم كردن بر كسى. اكنون هركه از شما خصمى
~~دارد خشنود كنيد.» وهركه بوى نزديكتر بودى آن روز دورتر بودى وهركه قوىتر
~~ضعيفتر بودى.

# 4- از وقت اردشير تا بروزگار يزدجرد بزهگر هم بر اين جمله بودند.

# يزدجرد روشهاى پدران را بگردانيد 13 واندر جهان بيداد كردن آدين [1] آورد
~~وسنتهاى بد نهاد ومردمان در رنج افتادند ونفرين ودعاى بد متواتر شد. اسپى
~~برهنه ناگاه اندر سراى وى آمد بر صفتى چنانكه هركه از بزرگان حاضر بودند
~~بنيكويى اين اسپ مقر آمدند وهمه كوشيدند تا او را بگيرند. نتوانستند، تا
~~پيش يزدجرد آمد وخاموش ايستاد بر كنار ايوان. پس يزدجرد گفت «شما دور
~~بايستيد كه اين هديهايست كه خداى تعالى مرا فرستاده است.» برخاست

PageV01P058

~~نرم نرم تا بر اسپ آمد وبش اسپ بگرفت ودست بروى اسپ فروماليد وهمچنان
~~بپشت او فرود آورد. اسپ هيچ نجنبيد وخاموش همى بود. يزدجرد زين ولگام
~~خواست. لگام بر سرش كرد وزين بر پشتش نهاد وتنگ استوار كرد وآنگاه پس اندر
~~آمد وخواست كه پاردم اندر افكند. اسپ [1] ناگاه جفتهاى بزد مر او را بر سر
~~دل وبكشت وسر از در بيرون نهاد وهيچ كس وى را اندر نيافت وكس ندانست كه از
~~كجا [28أ] آمد وبكجا شد. مردمان بر آن متفق گشتند كه «اين فرشتهاى بود
~~فرستاده خداى تعالى كه ما را از اين ستمكار برهانيد.»

### || حكايت در اين معنى 

# 5- گفتند عماره بن حمزه اندر مجلس ابود وانيق 14 نشسته بود روز مظالم.

# مردى برخاست كه ستم رسيده بود واز عماره تظلم كرد كه «ضيعت من بغصب
~~فروگرفته است.» امير المؤمنين ابو دوانيق عماره را گفت «برخيز، بر ابر خصم
~~بنشين وحجت خويش بگوى.» عماره گفت «من خصم وى نيم واگر اين ضيعت از آن من
~~است بوى بخشيدم ومن برنخيزم از آنجا كه خليفه مرا گرامى كرده است ونشانده
~~ومن جاه ومرتبت خويش بضيعتى نتوانم داد.» همه بزرگان را خوش آمد از
~~بلندهمتى وى.

# *** 6- وببايد دانست كه قضا پادشاه را مىبايد كردن بتن خويش وسخن خصمان
~~شنيدن بگوش خويش. چون پادشاه ترك باشد يا تازيك يا كسى كه او تازى نداند
~~واحكام شريعت نخوانده باشد مر او را بنايبى حاجت آيد تا شغل مىراند بنيابت
~~او. اين قاضيان همه نايب پادشاهاند وبر پادشاه واجب است كه دست قاضيان قوى
~~دارند [2] وحرمت ومنزلت ايشان بايد كه بكمال باشد از

PageV01P059

~~بهر آنكه ايشان نايب [1] خليفهاند وشعار او دارند وخليفه وگماشته
~~پادشاهاند وشغل او مىكنند. وهمچنين خطيبان را كه اندر مسجدهاى جامع نماز
~~مىكنند اختيار كند تا مردمانى پارسا وقرآنخوان باشند كه كار نماز نازك است
~~ونماز مسلمانان بدان امام تعلق دارد وچون نماز امام با خلل بود آن قوم هم
~~نمازشان با خلل باشد. وهمچنين بهر شهرى محتسبى بايد گماشت تا ترازوها
~~ونرخها راست مىدارد وخريد وفروختها مىداند تا اندر آن راستى رود، وهر متاعى
~~كه [28ب] از اطراف [2] آرند ودر بازارها فروشند احتياط تمام كند تا غشى
~~وخيانتى نكنند وسنگها راست دارند وامر معروف ونهى منكر بجاى آرند. وپادشاه
~~وگماشتگان بايد كه دست او قوى دارند كه يكى از قاعده مملكت ونتيجه عدل اين
~~است واگر جز اين كنند درويشان در رنج افتند ومردم بازارها چنانكه خواهند
~~خرند و [3] چنانكه خواهند فروشند وفضلهجوى [4] مستولى شوند وفسق آشكارا شود
~~وكار شريعت بىرونق گردد. وهميشه اين كار يكى از خواص را فرمودندى يا خادمى
~~را يا پيرتركى را تا هيچ محابا نكردى وخاص وعام از او بترسيدندى همه كارها
~~بر انصاف بودى وقواعد اسلام محكم چنانكه در حكايات آمده است.

### || حكايت در اين معنى 

# 7- چنين گويند سلطان محمود همه شب با خاصگيان ونديمان خويش شراب خورده
~~بود وبامداد صبوح كرده. على نوشتگين ومحمد عربى كه سپاه- سالاران محمود
~~بودند در آن مجلس حاضر بودند وهمه شب بيدار بودند با محمود شراب خورده. چون
~~روز بچاشتگاه رسيد على نوشتگين را سر گران [5] گشت ورنج بيدارى وافراط شراب
~~بر او اثر كرد. دستورى خواست تا بخانه خويش رود. محمود گفت «صواب نيست روز
~~روشن بدين حال چنين مست

PageV01P060

~~بروى. هم اينجا اندر حجرهاى بياساى تا نماز ديگر، آنگاه بهشيارى برو كه
~~اگر بدين حال ترا محتسب اندر بازار ببيند بگيرد وحد زند وآبروى تو ريخته
~~شود ودل من رنجور گردد وهيچ نتوانم گفتن.» على نوشتگين سپاه- سالار پنجاه
~~هزار سوار بود وشجاع ومبارز وقت خويش بود واو را با هزار مرد نهاده بودند.
~~در وهم او نگذشت كه محتسب اين معنى در دل يارد انديشيدن.

# بستوهى وستيهندگى كرد كه «البته بروم.» محمود گفت «تو به دانى. يله كنيد
~~تا برود.» على نوشتگين برنشست [] با بوشى [1] عظيم از خيل وغلامان وچاكران
~~وروى بخانه خويش نهاد.

# 8- قضا را محتسب در ميان بازار پيش آمد با صد مرد سوار وپياده. چون على
~~نوشتگين را چنان مست بديد بفرمود تا از اسپش فروكشيدند وخود از اسپ فرود
~~آمد وبفرمود تا يكى بر سرش نشست ويكى بر پاى وبدست خويش چهل چوب بزدش
~~بىمحابا چنانكه زمين را بدندان مىگرفت وحاشيت ولشكرش مىنگريستند. هيچ كس
~~زهره آن نداشت كه زبان بجنباند وآن محتسب خادمى ترك بود پير ومحتشم وحقهاى
~~خدمت داشت. چون برفت على نوشتگين را بخانه بردند وهمه راه مىگفت «هركه
~~فرمان سلطان نبرد حال او همچون حال من باشد.» روز ديگر چون على نوشتگين
~~بخدمت رفت سلطان گفت «چون رستى از محتسب؟» على نوشتگين پشت برهنه كرد
~~وبمحمود نمود شاخ شاخ گشته ومحمود مىخنديد وگفت «توبه كن تا هرگز مست از
~~خانه بيرون نروى.»

# 9- چون ترتيب ملك وقواعد سياست محكم نهاده بود كار عدل بر اين

PageV01P061

~~جمله مىرفت كه ياد كرده شد.

### || حكايت 

# 10- وهم شنيدم كه در غزنين خبازان در دكانها ببستند ونان عزيز ونايافت شد
~~وغربا ودرويشان در رنج افتادند وبتظلم بدرگاه شدند وپيش سلطان ابراهيم از
~~نانوايان بناليدند. فرمود تا همه را حاضر كردند. گفت «چرا نان تنگ
~~كردهايد؟» گفتند «هر بارى گندم وآرد كه در اين شهر مىآرند نانواى تو مىخرد
~~ودر انبار مىكند ومىگويد «فرمان چنين است» وما را نمىگذارد كه يك من بار
~~بخريم.» سلطان بفرمود تا خباز خاص را بياوردند ودر زير پاى پيل افكندند.
~~چون بمرد بر دندان پيل ببستند ودر شهر بگردانيدند وبر وى منادى مىكردند كه
~~«هركه در دكان بازنگشايد از نانبايان با او همين كنيم.» وانبارش خرج كردند.
~~نماز شام بر در هر دكانى پنجاه من نان بمانده بود وكس نمىخريد.

PageV01P062

### | فصل هفتم اندر بر رسيدن از حال عامل وقاضى وشحنه ورئيس وشرط سياست 

# 1- بهر شهرى نگاه كنند تا آنجا كيست كه او را بر كار دين شفقتى است واز
~~ايزد تعالى ترسان است وصاحبغرض نيست. او را بگويند كه «امانت اين شهر
~~وناحيت در گردن تو كرديم. آنچه ايزد تعالى از ما پرسد ما از تو پرسيم. بايد
~~كه حال عامل وقاضى وشحنه ومحتسب ورعايا وخرد وبزرگ مىدانى ومىپرسى وحقيقت
~~آن معلوم ما گردانى ودر سر وعلانيت مىنمايى تا آنچه واجب آيد اندر آن
~~مىفرماييم.» واگر كسانى كه بدين صفت باشند امتناع كنند واين امانت نپذيرند
~~ايشان را الزام بايد كرد وباكراه ببايد فرمود.

### || حكايت 

# 2- چنين گويند كه عبد الله بن طاهر اميرى عادل بوده است وگورش بنشاپور
~~است وما ديديم وزيارت كرديم وپيوسته مردمان آنجا مىباشند وحاجتها مىخواهند
~~وخداى تعالى حاجتهاى ايشان روا مىكند [1] . واو هميشه

PageV01P063

~~عمل بپارسايان وزاهدان وكسانى فرمودى كه ايشان را بمال دنيا حاجت نبودى
~~وبغرض از آن خويش مشغول نگشتندى تا مال حق حاصل آمدى ورعايا را رنج نرسيدى
~~واو گرفتار نبودى.

### || حكايت 

# 3- ابو على دقاق روزى بنزديك امير ابو على الياس اندر آمد 15 كه سپاه
~~سالار ووالى خراسان بود واين ابو على با همه جلالت سخت فاضل بود. چون ابو
~~على دقاق پيش وى بنشست بدو زانو ابو على الياس گفت «مرا پندى ده.» گفت «يا
~~امير مسئلهاى مىپرسم از تو. بىنفاق جوابم دهى؟» گفت «دهم.» گفت «مرا بگوى
~~تا تو زر دوستتر دارى يا خصم؟» گفت «زر.» گفت «پس چگونه است كه آنچه همى
~~دوستتر دارى اينجا مىگذارى وخصم را كه دوست ندارى با خويشتن بدان جهان
~~مىبرى؟» ابو على الياس را آب در چشم آمد وگفت «نيكو پندى دادى ومرا همه
~~حكمت وفايده دو جهانى اندر اين سخن درآمد ومرا از خواب غفلت بيدار كردى.»

### || حكايت 

# 4- چنين گويند كه سلطان محمود غازى را روى نيكو نبود. كشيده روى بود وخشك
~~ودرازگردن وبلندبينى وكوسه بود وبسبب آنكه پيوسته گل خوردى زردروى بود وچون
~~پدرش سبكتگين درگذشت واو بپادشاهى بنشست وهندوستان او را صافى گشت روزى
~~بامداد پگاه در حجره خاص بر مصلاى نماز نشسته بود ونماز بكرده وآينه وشانه
~~در پيش او نهاده ودو غلام خاص ايستاده.

# وزيرش شمس الكفاة احمد حسن از در حجره اندر آمد وخدمت كرد. محمود او را
~~بسر اشارت كرد كه «بنشين.» در پيش محمود بنشست. چون محمود از دعواتخواندن
~~فارغ شد قبا درپوشيد وكلاه بر سر نهاد وموزه در پاى كرد ودر

PageV01P064

~~آينه نگاه كرد. چهره خود را بديد، تبسم كرد واحمد حسن را گفت «دانى كه
~~اين زمان در دل من چه مىگردد؟» گفت «خداوند بهتر داند.» گفت «مىترسم كه
~~مردمان مرا دوست ندارند از آنچه روى من نه نيكوست ومردمان بعادت پادشاه
~~نيكوروى را دوست دارند.» احمد حسن گفت «اى خداوند يك كار بكن تا مردم ترا
~~از زن وفرزند وجان خويش دوستتر دارند وبفرمان تو در آب وآتش روند. گفت «چه
~~كنم؟» گفت «زر را دشمن گير تا مردمان ترا دوست گيرند.» محمود را خوش آمد.
~~گفت «هزار معنى وفايده در زير اين سخن است.» پس محمود دست بعطا دادن وخيرات
~~كردن برگشاد وجهانيان او را دوست گرفتند وثناگوى وى شدند وكارهاى نيكو
~~وفتحهاى بزرگ بر دست او برآمد وبسومنات شد ومنات را بشكست وبياورد [1]
~~وبسمرقند شد وبعراق آمد. پس روزى احمد حسن را گفت «تا من دست از زر بداشتم
~~هر دو جهان مرا بدست آمد وچون دينار [2] را خوار گرفتم عزيز دو جهان گشتم.»

# *** وپيش از او اسم سلطانى نبود ونخستين كسى كه در اسلام خود را سلطان
~~خواند محمود بود وبعد از او سنت گشت وپادشاهى عادل وخداترس ودانش دوست
~~وجوانمرد وبيدار وقوىراى وپاكدين وغازى بود. وروزگار نيك آن باشد كه در آن
~~روزگار پادشاهى عادل باشد.

### || الخبر 

# 5- در خبر است 16 كه پيغمبر صلوات الله عليه گفت «العدل عز الدين وقوة
~~السلطان وفيه صلاح الخاصة والعامة.» يعنى عدل عز دين است وقوت سلطان وصلاح
~~لشكر ورعيت است. وترازوى همه نيكيهاست چنانكه خداى تعالى

PageV01P065

~~گفت @QUR@04 «والسماء رفعها ووضع الميزان» يعنى به از عدل چيزى نيست.
~~وجاى ديگر گفت @QUR@07 «الله الذي أنزل الكتاب بالحق والميزان.»
~~وسزاوارترين پادشاهى [1] آن است كه دل وى جايگاه عدل است وخانه وى آرامگاه
~~دينداران وخردمندان، ونديمان وكارداران او منصف ومسلمان باشند. [2]

### || حكايت 

# 6- فضيل بن عياض گفتى 17 اگر دعاى من مستجاب گشتى جز براى سلطان عادل دعا
~~نكردمى زيرا كه صلاح وى صلاح بندگان است وآبادانى جهان است.

### || الخبر 

# 7- در خبر است از رسول صلى الله عليه وسلم «المقسطون لله عز وجل فى
~~الدنيا على منابر اللؤلؤ يوم القيامة.» گفت «دادكنندگان اين جهان از بهر
~~خداى عز وجل روز قيامت در بهشت بر منبرهايى از مرواريد باشند.»

# *** 8- وپادشاهان پيوسته از بهر عدل ومصلحت خلق پرهيزكاران را وخداى
~~ترسان را كه صاحبغرض نباشند بر كارها گماشتهاند تا بهر وقتى احوال مىنمايند
~~بدرستى، چنانكه امير المؤمنين معتصم كرد ببغداد.

### || حكايت اندر سياست 

# 9- وآن چنان بود كه از خلفاى بنى عباس هيچ كس را آن سياست وهيبت وآلت
~~وعدت نبود كه معتصم را بود وچندان بنده ترك كه او داشت كس نداشت.

# گويند كه هفتاد هزار غلام ترك داشت وبسيار كس را از غلامان بركشيده بود
~~وباميرى رسانيده وپيوسته گفتى كه خدمت را چون ترك نيست.

PageV01P066

# 10- مگر اميرى وكيل خويش را بخواند وگفت كه «در بغداد كسى را شناسى از
~~مردمان شهر وبازار كه بدينارى پانصد با من معامله كند كه مهم مىبايد وبوقت
~~ارتفاع بازدهم؟» وكيل انديشيد، از آشنايى او را بياد آمد كه در بازار خريد
~~وفروخت باريك كردى وششصد دينار زر خليفتى داشت كه بروزگار بدست آورده بود.
~~امير را گفت «مرا مردى آشنا هست كه دكان بفلان بازار دارد ومن گاهگاه بدكان
~~او مىروم وبا او دادوستد مىكنم.

# ششصد دينار خليفتى دارد. مگر كسى بدو فرستى واو را بخوانى وبجايى نيكوش
~~بنشانى وهر ساعت [1] تلطف كنى ودر وقت خوان با وى تكلف نمايى وپس از نان
~~خوردن سخن سود وزيان در ميان آرى باشد كه از تو شرم دارد واز حشمت تو رد
~~نتواند كرد.» امير همچنين كرد وكس بدو فرستاد كه «زمانى رنجه شو كه با تو
~~شغلى دارم فريضه.» اين مرد برخاست وبسراى امير رفت واو را هرگز با اين امير
~~معرفت نبود. چون پيش وى دررفت سلام كرد. امير جواب داد وروى سوى كسان خويش
~~كرد كه «اين فلان كس است؟» گفتند «آرى.» امير پيش وى برخاست وفرمود تا او
~~را بجايى نيك بنشاندند. پس گفت «من آزادمردى ونيكوسيرتى وامانت وديانت تو
~~اى خواجه از زبان هركسى بسيار شنيدهام وترا ناديده فريفته تو گشتهام وچنين
~~مىگويند كه در همه بازار بغداد هيچ كس بآزادمردى ونيكومعاملتى اين خواجه
~~نيست [2] .» پس او را گفت «چرا با ما گستاخى نكنى وما را كارى نفرمايى
~~وخانه ما را خانه خود ندانى وبا ما دوستى وبرادرى نكنى؟» وهرچه امير مىگفت
~~او خدمت مىكرد وآن وكيل مىگفت «همچنين است وصد چندين است.» زمانى بود. خوان

PageV01P067

~~آوردند. امير او را نزديك خويش جاى كرد وهر زمان از پيش خويش چيزى
~~برمىگرفت وپيش او مىنهاد وتلطف همى كرد.

# 11- چون خوان برداشتند ودست بشستند ومردمان بپراگندند خواص ماندند. امير
~~روى سوى اين مرد كرد وگفت «دانى كه ترا از بهرچه رنجه كردم؟» گفت «امير
~~بهتر داند.» گفت «بدان كه مرا در اين شهر دوستان بسياراند كه هر اشارتى كه
~~بديشان كنم از آن نگذرند واگر پنج هزار وده هزار از ايشان خواهم در وقت
~~بدهند ودريغ ندارند از آنكه ايشان را از معاملت من فايده بسيار بوده است
~~وهرگز كس در صحبت ومعاملت من زيان نكرده است.

# در اين وقت مرا آرزوى چنان افتاد [1] كه ميان من وتو دوستى باشد
~~وگستاخيها كنيم [2] . هرچند كه مرا غريمان بسياراند اما مىبايد كه در اين
~~حال بدينارى هزار با من معاملت كنى مدت چهار ماه يا پنج ماه، كه بوقت
~~ارتفاع بازدهم ودستى جامه بر سر نهم ودانم كه ترا چندين واضعاف اين هست واز
~~من دريغ ندارى.» مرد از شرم وخلق خوش [3] كه با او همى كرد گفت «فرمان امير
~~راست وليكن من از آن دكانداران نيم كه مرا هزار ودو هزار باشد. با مهتران
~~جز راست نشايد گفتن. همه سرمايه من ششصد دينار است ودر بازار بدان دست
~~وپايى مىزنم وخريد وفروختى باريك مىكنم واين قدر بروزگار وسختى بدست
~~آوردهام.» امير گفت «مرا در خزانه زر درست بسيار است وليكن اين كار را كه
~~مرا مىبايد نشايد. مرا از اين معاملت مقصود دوستى تو است.

# چه خيزد ترا از اين دادوستد باريك كردن؟ آن ششصد دينار بمن ده وقباله
~~بهفتصد دينار بگواهى عدول [4] از من بستان تا بوقت ارتفاع با تشريفى نيكو بتو

PageV01P068

~~دهم.» وكيل همى گفت «تو هنوز امير ما را نمىشناسى. از همه اركان دولت هيچ
~~كس پاك معاملهتر از امير نباشد.» مرد گفت «فرمان امير راست. اين قدر كه مرا
~~هست دريغ نيست.» آن زر بدو داد وقباله بستد.

# 12- چون حاله فراز آمد بده روز پستر مرد بسلام امير شد وبزبان هيچ تقاضا
~~نكرد، با خود گفت «چون امير مرا بيند داند كه بتقاضاى زر آمدهام.» وهمچنين
~~مىآمد تا دو ماه از حاله بگذشت وزيادت از ده بار امير را بديد.

# وامير هيچ در آن راه نشد كه «بتقاضا مىآيد يا مرا چيزى بوى بايد داد.»
~~چون مرد بديد كه امير تن همى زند قصهاى نبشت وبدست امير داد كه «مرا بدان
~~محقر [1] زر حاجت است واز وعده دو ماه گذشت. اگر صواب بيند اشارت بوكيل
~~فرمايد تا زر بخادم تسليم كند.» امير گفت «تو پندارى كه من از كار تو
~~غافلم. دلمشغول مدار وروزى چند صبر كن كه من در تدبير زر توام. مهر كرده
~~بدست معتمدى از آن خويش بتو فرستم.» اين مرد دو ماه ديگر صبر كرد واثر زر
~~نديد. ديگرباره بسراى امير شد وقصهاى ديگر بداد وبزبان گفت. امير هم عشوهاى
~~چند بداد ومرد هردو سه روز بتقاضا مىرفت وهيچ سود نمىداشت واز حاله هشت ماه بگذشت.

# 13- مرد درماند. مردمان شهر بشفيع انگيخت وبقاضى شد واو را بحكم شرع
~~خواند وهيچ بزرگى نماند كه از بهر وى با امير سخن نگفت وشفاعت نكرد وسود
~~نداشت. واز در قاضى پنجاه كس آورد واو را بشرع نمىتوانست بردن ونه آنچه
~~محتشمان مىگفتند مىشنيد تا از حاله سالى ونيم بگذشت.

# مرد عاجز شد وبدان راضى گشت كه سود بگذارد واز مايه صد دينار كمتر
~~بستاند. هيچ فايده نداشت. اميد از همه مهتران ببريد واز دويدن سير گشت.

PageV01P069

# دل در خداى عز وجل بست وبمسجد فضلومند [1] شد وچند ركعت نماز بكرد وبخداى
~~تعالى بناليد وزارى مىكرد ومىگفت «يا رب تو فرياد رس ومرا بحق خويش بازرسان
~~وداد من از اين بيدادگر بستان.» مگر درويشى در آن مسجد نشسته بود وآن زارى
~~وناله او مىشنيد. دلش بر وى بسوخت. چون او از تضرع فارغ شد گفت «اى شيخ ترا
~~چه رنج رسيده است كه چنين مىنالى؟ با من بگوى.» گفت «مرا حالى پيش آمده است
~~كه با مخلوق گفتن هيچ سود نمىدارد. مگر خداى تعالى فرياد من رسد.» گفت «با
~~من بگوى كه سببها باشد.» گفت «اى درويش خليفه مانده است كه او را نگفتهام.
~~ديگر با همه اميران وبزرگان شهر گفتهام وبقاضى رفتهام. هيچ سود نداشت. اگر
~~با تو بگويم چه سود دارد؟» درويش گفت «با من گفتنى است، اگر ترا سودى ندارد
~~زيانى هم ندارد. نشنيدهاى كه حكيمان گفتهاند هركه را دردى باشد با هر كسى
~~بايد گفتن، باشد كه درمان او از كمتر كسى پديد آيد. اگر حال خويش با من
~~بگويى باشد كه ترا راحتى پديد آيد. پس اگر نباشد از اين حال كه در وى هستى
~~درنمانى [2] 18.» مرد با خود گفت «راست مىگويد.» پس ماجراى خويش با وى بگفت.

# 14- چون درويش بشنيد گفت «اى آزادمرد اينك رنج ترا راحت پديد آمد چون با
~~من بگفتى. دل فارغ دار كه آنچه من با تو بگويم اگر بكنى هم امروز با زر
~~خويش رسى.» گفت «چه كنم؟» گفت «هم اكنون بفلان محلت رو بدان مسجد كه
~~منارهاى دارد ودر پهلوى مسجد درى است وپس آن در دكانى است، پيرمردى بر آنجا
~~نشسته است مرقعى پوشيده وكرباس همى دوزد

PageV01P070

~~وكودكى دو در پيش وى نشستهاند وچيزى مىدوزند. بر آن دكان رو وآن پير را
~~سلام كن وپيش او بنشين واحوال خويش با وى بگوى. چون بمقصود رسى مرا بدعا
~~ياد دار واز اينكه گفتم هيچ كاهلى مكن.» مرد از مسجد بيرون آمد. با خود
~~انديشه كرد «اى عجب، همه بزرگان واميران را شفيع كردم واز جهت من سخن گفتند
~~وتعصب كردند، هيچ فايده نداشت. اكنون اين درويش مرا پيش پيرى عاجز رهنمونى
~~مىكند ومىگويد كه «مقصود تو از او بحاصل آيد.» مرا اين چون مخرقه مىنمايد
~~وليكن چه كنم؟ هر چگونه كه هست بروم. اگر صلاح پديد نيايد از اين بتر نشود
~~كه هست.» رفت تا بدر آن مسجد وبر آن دكان شد وبر آن پير سلام كرد ودر پيش
~~او بنشست. ساعتى بود. پير مرد چيزى همى دوخت. از دست بنهاد وآن مرد را گفت
~~«بچه كار رنجه شدهاى؟» مرد قصه خويش از اول تا آخر با پير بگفت تا در مسجد
~~رفتن وزارى كردن وآن درويش پرسيدن ورهنمونى كردن.

# 15- چون پيرمرد در زى احوال او بشنيد گفت «كارهاى بندگان خداى عز وجل
~~راست آرد. بدست ما سخنى باشد. ما نيز در باب تو با خصم تو سخنى گوييم.
~~اميدوارم كه خداى تعالى راست آورد وتو بمقصود رسى. زمانى پشت بدان ديوار نه
~~وساكن بنشين.» پس از آن دو شاگرد يكى را گفت «سوزن از دست بنه وبسراى فلان
~~امير رو وبر در حجره خاص او بنشين. هركه در آنجا خواهد شد يا بيرون آيد
~~بگوى كه امير را بگويد كه «شاگرد فلان درزى ايستاده است وبتو پيغامى دارد.»
~~چون ترا بخواند واو را ببينى سلام كن وآنگاه بگو كه «استادم سلام مىرساند
~~ومىگويد كه مردى از دست تو بتظلم پيش من آمده است وحجتى باقرار تو بمبلغ
~~هفتصد دينار در دست دارد واز حاله يك سال ونيم گذشته است. خواهم كه هم
~~اكنون زر اين مرد بوى رسانى بتمام

PageV01P071

~~وكمال واو را خشنود كنى وهيچ تقصير نكنى وتغافل روا ندارى.» وزود جواب او
~~بمن آور.»

# 16- اين كودك بتك خاست وبسراى امير شد ومن بتعجب فرومانده بودم 19 كه هيچ
~~پادشاه بكمترين بنده خويش چنان پيغام ندهد كه او بدان امير بزبان اين كودك
~~فرستاد. زمانى بود. كودك بازآمد واستاد را گفت «همچنانكه فرمودى كردم. امير
~~را بديدم وپيغام گزاردم. امير از جاى برخاست وگفت «سلام وخدمت من باستاد
~~برسان وبگو سپاس دارم. چنان كنم كه تو مىفرمايى. اينك آمدم [1] وزر با خود
~~مىآورم [2] وعذر تقصير بازخواهم ودر خدمت تو زر او را تسليم كنم.» هنوز
~~ساعتى نگذشته بود كه امير مىآمد با ركابدارى ودو چاكر.

# واز اسپ فرود آمد وبر بالاى دكان آمد وسلام كرد ودست پيرمرد درزى را بوسه
~~داد وپيش وى بنشست وصرهاى زر از چاكر بستد وگفت «اينك زر تا ظن نبرى كه من
~~زر اين آزادمرد فروخواستم گرفتن، وتقصيرى كه رفت از جهت وكيلان بود نه از
~~من.» وبسيار عذر خواست وچاكرى را گفت «برو واز اين بازار ناقدى [3] با
~~ترازو بياور.» رفت وناقد را بياورد. زر نقد كرد وبركشيد.

# پانصد دينار خليفتى بود. امير گفت «اين پانصد دينار بايد كه امروز از من
~~بستاند وفردا چندانكه [4] از درگاه بازگردم او را بخوانم ودويست دينار ديگر
~~بدو تسليم كنم وعذر گذشته بخواهم ورضاى او بجويم وچنان كنم كه فردا پيش از
~~نماز پيشين ثناگوى [5] پيش تو آيد.» پيرمرد گفت «اين پانصد دينار در كنار
~~او ريز وچنان كن كه از اين قول بازنگردى.» گفت «چنين كنم.» زر در كنار من
~~كرد ودست پير را بوسه داد وبرفت ومن از شگفت وخرمى نمىدانستم

PageV01P072

~~كه بر چه حالم. دست پيش كردم وترازو را برداشتم وصد دينار برسختم وپيش
~~پير نهادم. درزى گفت «اين چيست؟» گفتم «من بدان رضا دادم كه از سرمايه صد
~~دينار كمتر بازستانم. اكنون از بركات سخن تو زر تمام بمن خواهد رسيد. اين
~~صد دينار حق سعى تو است وبطوع خويش بتو بخشيدم.» پيرمرد وى ترش كرد وگره بر
~~ابرو افكند [1] وگفت «اكنون برآسايم كه بسخنى كه بگفتم دل مسلمانى از غم
~~ورنج خلاص يافت كه اگر يك حبه از زر تو بر خود حلال كنم بر تو ظالمتر از
~~اين ترك باشم. برخيز وبا اين زر كه يافتى بسلامت برو وفردا اگر اين دويست
~~دينار باقى بتو نرساند مرا معلوم كن وبعد از اين بوقت معاملت بايد كه حريف
~~خويش را بشناسى.» چون بسيار جهد كردم وچيزى از من نپذيرفت برخاستم واز پيش
~~او شادمان بيرون آمدم وبخانه خويش رفتم وآن شب فارغدل بخفتم.

# 17- ديگر روز در خانه نشسته بودم. چاشتگاهى فراخ كس امير بطلب من آمد
~~وگفت «امير مىگويد كه يك لحظه بسراى من رنجه باش.» رفتم بسراى امير، چون
~~پيش وى رفتم برخاست ومرا بجايى نيكو بنشاند ووكيلان خويش را دشنام داد كه
~~«تقصير ايشان كردند ومن پيوسته بشغل وخدمت پادشاه مشغول بودم.» پس خزانهدار
~~را گفت «كيسه زر وترازو بياور» ودويست دينار برسخت وبدست من نهاد، خدمت
~~كردم وبرخاستم تا بروم. گفت «زمانى بنشين.» خوان آوردند. چون طعام بخورديم
~~ودست بشستيم امير چيزى در گوش خادمى گفت.

# خادم برفت ودر حال بازآمد وخلعت آورد. امير گفت «درپوشان.» جبهاى
~~گرانمايه در من پوشانيدند ودستارى قصب بر سر من بستند. پس امير مرا گفت
~~«بدل پاك از من خشنود گشتى؟» گفتم «آرى.» گفت «قباله من بازده وهمين

PageV01P073

~~ساعت نزد آن پير شو واو را بگوى كه من بحق خود رسيدم واز فلان خشنود
~~گشتم.» گفتم «چنين كنم كه او خود مرا گفته است كه فردا خبرى بمن ده.»
~~برخاستم واز سراى امير نزد درزى رفتم وحال با او بگفتم كه «امير مرا بخواند
~~وگرامى داشت وباقى زر بداد واين جبه ودستار بمن داد واين همه از بركت سخن
~~تو مىشناسم. چه باشد اگر دويست دينار از من بپذيرى؟» هرچند كه گفتم قبول
~~نكرد ومن برخاستم وبدل شاد بدكان آمدم.

# 18- ديگر روز برهاى ومرغى چند بريان كردم با طبقى حلوا وكليچه، واز بهر
~~پيرمرد درزى بردم وگفتم «اى شيخ اگر زر نمىپذيرى اين قدر خوردنى بتبرك
~~بپذير كه از كسب حلال من است تا دلم خوش گردد.» گفت «پذيرفتم.» دست فراز
~~كرد واز طعام من بخورد وشاگردان را بداد. پس پير را گفتم «مرا بتو يك حاجت
~~است اگر روا كنى تا بگويم.» گفت «بگوى.» گفتم «همه بزرگان واميران بغداد از
~~بهر من با اين امير سخن گفتند. هيچ سود نداشت وسخن كس نشنيد وقاضى در كار
~~او عاجز ماند. چرا سخن تو قبول كرد وهرچه گفتى در وقت بجاى آورد وزر من
~~بداد؟ اين حرمت تو بنزديك او از كجاست؟ مرا بازگوى تا بدانم.» گفت «تو از
~~احوال من با امير المؤمنين خبر ندارى؟» گفتم «نه.» گفت «گوش دار تا بگويم.»

# 19- گفت «بدان كه مرا سى سال است تا بر مناره اين مسجد مؤذنى مىكنم وكسب
~~من از درزيگرى [1] است وهرگز مى نخوردهام وزنا ولواطه نكردهام وكارهاى
~~ناشايسته روا نداشتهام. ودر اين كوچه سراى اميرى است. مگر روزى نماز ديگر
~~بكردم واز مسجد بيرون آمدم تا بدين دكان آيم، امير را ديدم مست مىآمد ودست
~~در چادر زنى جوان زده بود واو را بزور مىكشيد و

PageV01P074

~~آن زن فرياد مىكرد ومىگفت «اى مسلمانان مرا فرياد رسيد كه من زن اينكاره
~~نيم ودختر فلان كسم وزن فلان مردم وخانه من بفلان محلت است وهمه كس ستر
~~وصلاح من دانند واين ترك مرا بزور ومكابره مىبرد تا با من فساد كند. ونيز
~~شويم بطلاق سوگند خورده است كه اگر هيچ شب از خانه غايب شوم از او برآيم.»
~~ومىگريست وهيچ كس بفرياد او نمىرسيد كه اين ترك سخت محتشم وگردنكش بود وده
~~هزار سوار داشت وهيچ كس با او سخن نمىيارست گفتن. من لختى [1] بانگ
~~برداشتم. سود نداشت وزن را بخانه خويش برد. مرا از آن تغابن حميت دين
~~بجنبيد وبىصبر گشتم. برفتم وپيران محلت را راست كردم وبدر سراى امير شديم
~~وامر معروف كرديم وفرياد برآورديم كه «مسلمانى نمانده است كه در شهر بغداد
~~بر بالين خليفه زنى را بكره ومكابره از راه بگيرند ودر خانه برند وبا او
~~فساد كنند. اگر اين زن را بيرون فرستى 20 واگرنه هم اكنون بدرگاه معتصم
~~رويم وتظلم كنيم.» چون ترك آواز ما بشنيد با غلامان از در سراى خويش بدر
~~آمد وما را نيك بزدند ودست وپاى ما بشكستند.

# 20- چون چنان ديديم همه بگريختيم ومتفرق شديم. وقت نماز شام بود. نماز
~~بكردم. زمانى بود. در جامه خواب شدم وپهلو بر زمين نهادم.

# از آن رنج وغيرت مرا خواب نمىبرد تا از شب نيمى بگذشت. من در تفكر مانده
~~بودم تا بر انديشه من بگذشت كه اگر فسادى خواست كردن اكنون كرده باشد
~~ودرنتوان يافت. اين بتر است كه شوهر زن بطلاق وى سوگند خورده است كه بشب از
~~خانه غايب نباشد. من شنيدهام كه سيكىخوارگان [2]

PageV01P075

~~چون مست شوند خوابى بكنند. چون هشيار شوند ندانند كه از شب چند گذشته
~~است. مرا تدبير آن است كه اكنون بر مناره شوم وبانگ نماز بلند بكنم. چون
~~ترك بشنود پندارد كه وقت روز است، دست از اين زن بدارد واو را از سراى
~~بيرون فرستد. لا بد رهگذرش بر در اين مسجد بود. من چون بانگ نماز بگويم [1]
~~زود از مناره فرود آيم وبر در مسجد بايستم. چون زن فراز آيد او را بخانه
~~شوهرش برم تا بارى اين بيچاره از شوى وكدبانويى خويش برنيايد.

# 21- پس همچنين كردم وبر مناره رفتم وبانگ نماز كردم. وامير المؤمنين
~~معتصم بيدار بود. چون بانگ نماز بىوقت بشنيد سخت خشمناك شد وگفت «هركه
~~نيمشب بانگ نماز كند مفسد باشد زيرا كه هركه بشنود پندارد كه روز است. راست
~~كه از خانه بيرون آيد عسسش بگيرد ودر رنج افتد.» خادمى را بفرمود كه «برو
~~وحاجب الباب را بگوى كه همين ساعت خواهم كه بروى واين مؤذن را بياورى كه
~~نيم شب بانگ نماز كرده است تا او را ادبى بليغ فرمايم چنانكه هيچ مؤذن ديگر
~~بانگ نماز بىوقت نكند.» من بر در مسجد ايستاده بودم منتظر اين زن. حاجب
~~الباب را ديدم كه با مشعله مىآمد. چون مرا ديد بر در مسجد ايستاده گفت «اين
~~بانگ نماز تو كردى؟» گفتم «آرى.» گفت «چرا بانگ نماز بىوقت كردى؟ كه خليفه
~~را سخت منكر آمده است وبدين سبب بر تو خشمآلود شده است ومرا بطلب تو
~~فرستاده است تا ترا ادب كند.» من گفتم «فرمان خليفه راست وليكن بىادبى مرا
~~بدين آورد كه بانگ نماز بىوقت كردم.» گفت «اين بىادب كيست؟» گفتم «آن كس كه
~~از خداى واز خليفه نمىترسد.» گفت «اين كى تواند بود!» گفتم «اين حالى است
~~كه جز با امير المؤمنين نتوانم گفتن. اگر من اين بقصد كرده باشم هر ادبى كه

PageV01P076

~~خليفه فرمايد دون حق من باشد.» گفت «باسم الله بيا تا بدر سراى خليفه شويم.»

# 22- چون بدر سراى رسيديم آن خادم منتظر بود. آنچه من بحاجب الباب گفتم با
~~خادم بگفت. خادم برفت وبا معتصم بگفت. خادم را گفت «برو او را نزد من آر.»
~~خادم مرا نزد معتصم برد. مرا گفت «چرا بانگ نماز بىوقت كردى؟» من قصه آن
~~ترك وآن زن از اول تا آخر بگفتم. چون بشنيد عظيم برآشفت. خادم را گفت «حاجب
~~الباب را بگوى كه با صد سوار بسراى فلان امير رو واو را بگو كه «خليفه ترا
~~مىخواند.» چون او را بدست آورى [1] آن زن را كه او ديروز بسراى خود برده
~~بود بيرون آور وبا اين پيرمرد ودو سه مرد ديگر بخانه خويش فرست وشوهرش را
~~بدر خوان وبگوى كه «معتصم ترا سلام مىرساند ودر باب اين زن شفاعت مىكند
~~ومىگويد حالى كه رفت او را در آن هيچ گناهى نبود، بايد كه او را نيكوتر از
~~آن دارى كه مىداشتى.» واين امير را زود پيش من آر.» ومرا گفت «زمانى اينجا
~~باش.» چون يكساعت بود امير را پيش معتصم آوردند. چون چشم معتصم بر وى افتاد
~~گفت «اى چنين وچنين از بىحميتى من در دين مسلمانى ترا چه معلوم گشته است
~~ويا از ظلم من بر كسى چه ديدهاى وبروزگار من چه خلل در مسلمانى آمده است؟
~~نه من همانام كه بسوى مسلمانى كه در دست روميان اسير افتاده بود از بغداد
~~برفتم ولشكر روم را بشكستم وقيصر را هزيمت كردم وشش سال بلاد روم را همى
~~كندم وتا قسطنطنيه را نكندم ونسوختم ومسجد جامع بنا نكردم وتا آن مرد را از
~~بند ايشان نياوردم 21 بازنگشتم؟ امروز از عدل وسهم من گرگ وميش بيك جا آب
~~مىخورند تا ترا چه زهره آن باشد كه در شهر بغداد بر سر بالين من زنى را
~~بمكابره بگيرى ودر سراى خود برى وفساد كنى وچون مردمان امر

PageV01P077

~~معروف كنند ايشان را بزنى؟» فرمود كه «جوالى بياوريد واو را در جوال كنيد
~~وسر جوال محكم ببنديد.» همچنين كردند. پس بفرمود تا دو چوب گچكوب بياوردند
~~وگفت «يكى از اين سو بايستيد ويكى از آن سو واو را مىزنيد تا خرد شود.» در
~~حال دو مرد گچكوب درنهادند وچندانش بزدند تا خردش بكردند.

# گفتند «يا امير المؤمنين همه استخوانش خرد گشت.» فرمود تا جوال را همچنان
~~سربسته ببردند ودر دجله انداختند.

# 23- پس مرا گفت «اى شيخ بدان كه هركه از خداى عز وجل نترسد از من هم
~~نترسد وآنكه از خداى عز وجل بترسد خود كارى [1] نكند كه او را به دو جهان
~~گرفتارى باشد. واين مرد چون ناكردنى بكرد جزاى خويش يافت. پس از اين ترا
~~فرمودم كه هركه بر كسى ستم كند ويا كسى را بناحق برنجاند يا بر شريعت
~~استخفاف كند وترا معلوم گردد بايد كه همچنين بىوقت بانگ نماز كنى تا من
~~بشنوم وترا بخوانم واحوال بپرسم وبا آن كس همان كنم كه با اين سگ كردم اگر
~~همه فرزند يا برادر من باشد.» وآنگه مرا صلتى فرمود وگسيل كرد.

# واز اين احوال همه بزرگان وخواص خبر دارند واين امير زر تو نه از حرمت من
~~با تو داد بلكه از بيم آن جوال وگچكوب ودجله بازداد، چه اگر تقصير كردى من
~~در وقت بر مناره رفتمى وبانگ نماز كردمى وبا او همان رفتى كه با آن ترك رفت.»

# *** 24- ومانند اين حكايات بسيار است. اين قدر بدان ياد كردم تا خداوند
~~عالم بداند كه هميشه خلفا وپادشاهان چگونه بودهاند وميش را از گرگ چگونه
~~نگاه داشتهاند وگماشتگان را چگونه مالش دادهاند واز جهت مفسدان چه احتياط
~~كردهاند ودين اسلام را چه قوتها دادهاند وعزيز وگرامى داشته.

PageV01P078

### | فصل هشتم اندر پژوهش كردن وبررسيدن از كار دين وشريعت ومانند اين 

# 1- بر پادشاه واجب است در كار دين پژوهش كردن وفرايض وسنت وفرمانهاى خداى
~~تعالى بجاى آوردن وكار بستن وعلماى دين را حرمت داشتن وكفاف ايشان از بيت
~~المال پديد آوردن وزاهدان وپرهيزكاران را گرامى داشتن. واجب چنان كند كه در
~~هفته يك بار يا دو بار علماى دين را پيش خويش راه دهد وامرهاى حق تعالى از
~~ايشان بشنود وتفسير قرآن واخبار رسول صلى الله عليه وسلم استماع كند
~~وحكايات پادشاهان عادل وقصص انبيا عليهم السلام بشنود ودر آن حال دل از
~~اشغال دنيا فارغ گرداند وگوش وهوش بديشان سپارد وبفرمايد تا فريقين مناظره
~~كنند وهرچه او را معلوم نشود بازپرسد.

# چون دانست بدل بگمارد كه چون يكچندى چنين كرده شود خود عادت گردد.

# وبس روزگاى برنيايد كه بيشتر احكام شريعت وتفسير قرآن واخبار رسول عليه
~~السلام او را معلوم گردد وحفظ شود وراه كار دينى ودنياوى وتدبير وصواب بر
~~او گشاده شود وهيچ بدمذهب ومبتدع او را از راه نتواند برد وقوىراى گردد ودر
~~عدل وانصاف بيفزايد [1] وهوا وبدعت از مملكت او برخيزد وبر

PageV01P079

~~دست او كارهاى بزرگ برآيد ومادت شر وفساد وفتنه از روزگار دولت او منقطع
~~گردد ودست اهل صلاح قوى شود ومفسد نماند ودر اين جهان نيكنامى باشد ودر آن
~~جهان رستگارى ودرجه بلند وثواب بىشمار يابد ومردمان در عهد او بعلم آموختن
~~رغبت بيشتر كنند.

### || الخبر 

# 2- ابن عمر گويد رضى الله عنه كه «رسول عليه السلام گفت كه دادكنندگان را
~~اندر بهشت سراها باشد از روشنايى عدل خويش با آن كسها [1] كه زيردست ايشان
~~باشند.»

# *** 3- ونيكوترين چيزى كه پادشاه را بايد دين درست است زيرا كه پادشاهى
~~ودين همچون دو برادرند. هرگه كه در مملكت اضطرابى پديد آيد در دين نيز خلل
~~آيد، بددينان ومفسدان پديد آيند. وهرگه كه كار دين با خلل باشد مملكت
~~شوريده بود ومفسدان قوت گيرند وپادشاه را بىشكوه ورنجهدل دارند وبدعت
~~آشكارا شود وخوارج زور آرند.

### || حكايت 

# 4- سفيان ثورى گويد 22 «بهترين سلطانان آن است كه با اهل علم نشست وخاست
~~كند وبدترين علما آن است كه با سلطان نشستوخاست كند.»

# 5- اردشير گويد 23 [2] «هر سلطانى كه توانايى آن ندارد كه خاصگيان خويش
~~را بصلاح بازآورد مىبايد دانست كه هرگز او عامه [3] ورعيت را بصلاح نتواند
~~آورد.» ودر اين معنى حق تعالى مىفرمايد @QUR@04 «وأنذر عشيرتك الأقربين.»

PageV01P080

~~6- وامير المؤمنين عمر رضى الله عنه گويد 24 «هيچ چيز ضايعكنندهتر مر
~~مملكت را وتباهكنندهتر مر رعيت را از درازى حجاب پادشاه نيست وهيچ چيز
~~سودمندتر وباهيبتتر اندر دل خلق از آسانى وكمحجابى پادشاه نيست خاصه در دل
~~گماشتگان وعمال كه چون بدانستند كه پادشاه آسان حجاب است هيچ كس بر رعيت
~~ستم نتواند كردن وجز مال حق نتواند ستدن.»

# 7- لقمان حكيم گفت «هيچ يارى مرد را در جهان به از علم نيست وعلم بهتر از
~~گنج [1] ، از بهر آنكه گنج ترا نگاه بايد داشت وعلم ترا نگاه دارد.»

# 8- وحسن بصرى رحمة الله عليه گويد كه «دانا نه آن كس است كه تازى بيشتر
~~داند وبر الفاظ ولغت عرب قادرتر باشد چه دانا آن كس است كه بر همه دانستنى
~~[2] واقف باشد. هر زبان كه داند شايد. اگر كسى همه احكام شريعت وتفسير قرآن
~~بزبان تركى وپارسى ويا رومى بداند [3] وتازى نداند او عالم باشد.

# پس اگر زبان تازى داند بهتر بود كه خداى تعالى قرآن را بلفظ عرب فرستاده
~~است ومحمد مصطفى صلوات الله عليه وسلامه تازىزبان بود.»

# *** 9- اما چون پادشاه را فر الاهى باشد ومملكت باشد وعلم با آن يار باشد
~~سعادت دو جهانى بيابد از بهر آنكه هيچ كارى بىعلم نكند وبجهل رضا ندهد.

# وپادشاهانى كه دانا بودند بنگر كه نام ايشان در جهان چگونه بزرگ است
~~وكارهاى بزرگ كردند تا بقيامت نام ايشان بنيكى مىبرند چون افريدون واسكندر
~~واردشير ونوشيروان عادل وامير المؤمنين عمر رضى الله عنه وعمر بن عبد
~~العزيز نور الله مضجعه وهارون ومأمون ومعتصم واسمعيل بن احمد سامانى

PageV01P081

~~وسلطان محمود رحمة الله عليهم اجمعين كه كار وكردار هريك ديدار است ودر
~~تاريخها وكتابها نوشته است ومىخوانند ودعا وثنا برايشان مىگويند.

### || حكايت 

# 10- چنين گويند كه در روزگار عمر بن عبد العزيز 25 رحمة الله عليه قحط
~~افتاد ومردم در رنج افتادند. قومى از عرب نزد وى آمدند وبناليدند وگفتند
~~«يا امير المؤمنين ما گوشتها وخونهاى خويش بخورديم اندر قحط، يعنى كه لاغر
~~شديم وگونهها زرد كرديم [1] از نايافتن طعام وواجب ما اندر بيت المال تو
~~است. اين مال يا از آن تو است يا از آن خداى تعالى ويا از آن بندگان خداى
~~است. اگر از آن بندگان خداى است از آن ماست واگر از آن خداى است خداى را
~~بدان حاجت نيست واگر از آن تو است فتصدق علينا ان الله يجزى المتصدقين.»
~~تفسير چنان است كه بر ما صدقه كن كه خداى تعالى صدقهكنندگان را مكافات دهد.
~~«واگر از آن ماست بما ارزانى دار تا از اين تنگى برهيم كه پوست بر تنهاى ما
~~خشك شده است.» عمر بن عبد العزيز را دل بر ايشان بسوخت وآب بچشم اندر آورد
~~[2] . گفت «همچنين كنم كه شما گفتيد.» هم در ساعت بفرمود تا كار ايشان
~~بساختند ومقصود ايشان حاصل كردند وچون خواستند كه برخيزند وبروند عمر بن
~~عبد العزيز رحمة الله عليه گفت «اى مردمان كجا مىرويد؟ چنانكه سخن خود واز
~~آن بندگان خداى تعالى با من بگفتيد سخن من نيز با خداى تعالى بگوييد» يعنى
~~مرا بنيكى ياد آوريد. پس اعرابيان روى سوى آسمان كردند وگفتند «يا رب بعزت
~~تو كه با عمر بن عبد العزيز آن كنى كه او با بندگان تو كرد.»

PageV01P082

~~11- چون دعا تمام كردند هم در وقت ابرى برآمد وبارانى سخت اندر گرفت واز
~~آن ژاله يكى بر خشت پخته سراى آمد وبدو نيم شد واز ميان وى كاغذى بيرون
~~آمد. نگاه كردند. بر وى نوشته بود «هذا برائة من الله العزيز الى عمر بن
~~عبد العزيز من النار.» پارسيش چنين بود كه اين امانى است از خداى تعالى مر
~~عمر بن عبد العزيز را از آتش دوزخ.

# *** 12- ودر اين معنى حكايات بسيار است وليكن اندر اين باب اين قدر كه
~~ياد كرده شد تمام [1] است.

PageV01P083

### | فصل نهم اندر مشرفان دولت وكفاف ايشان 

# 1- كسى كه بر وى اعتمادى تمام است او را اشراف فرمايند تا آنچه بدرگاه
~~رود او مىداند وبوقتى كه خواهند وحاجت افتد مىنمايد واين كس بايد كه از دست
~~خويش بهر ناحيتى وشهرى نايبى فرستد سديد وكوتاهدست تا اعمال واموال را
~~تيمار مىدارد وآنچه رود از اندك وبسيار بعلم ايشان باشد نه چنانكه بسبب
~~مشاهره ومزد ايشان بارى بر رعيت افتد وبتازگى رنجى بحاصل شود. وآنچه ايشان
~~را بكار بايد از بيت المال بدهند تا ايشان را بخيانت كردن ورشوت ستدن حاجت
~~نيفتد وآن فايده كه از راستى كردن ايشان حاصل شود ده چندان وصد چندان مال
~~باشد كه بديشان دهند بوقت خويش.

PageV01P084

### | فصل دهم اندر صاحبخبران ومنهيان وتدبير كارهاى مملكت كردن 

# 1- واجب است بر پادشاهان از احوال رعيت ولشكر ودور ونزديك خويش بررسيدن
~~واندك وبسيار آنچه رود بدانستن. اگر نه چنين كند عيب باشد وبر غفلت
~~وخواركارى وستمكارى حمل كنند وگويند «فساد ودراز- دستى كه در مملكت مىرود
~~يا پادشاه مىداند يا نمىداند؛ اگر مىداند وتداركى ومنعى نمىكند آن است كه
~~همچون ايشان ظالم است وبظلم رضا داده است. واگر نمىداند بس غافل است
~~وكمدان.» واين هر دو معنى نه نيك است. [40أ] لا بد بصاحب بريد 26 حاجت آيد.
~~وبهمه روزگار پادشاهان در جاهليت واسلام بهمه شهرها بريد داشتهاند تا آنچه
~~مىرفته است از خير وشر از آن بىخبر نبودهاند، چنانكه اگر كسى مرغى يا
~~توبرهاى كاه بناحق ستده است از كسى بمسافت پانصد فرسنگ پادشاه را خبر بوده
~~است وآنكس را ادب فرموده است [1] تا ديگران بدانستند كه پادشاه بيدارست
~~وبهمه جاى كارآگهان گذاشته است وهمه ستمكاران دستها كوتاه كردهاند ومردمان
~~در امن وسايه

PageV01P085

~~عدل بكسب وعمارت مشغول گشتهاند وليكن اين كارى نازك است وبا غايله.

# بايد كه اين كار بر دست وزفان وقلم كسانى باشد كه بر ايشان هيچ گمان بد
~~نبود وبغرض خويش مشغول نباشند كه صلاح وفساد مملكت در ايشان بسته است
~~وايشان از قبل پادشاه باشند ونه از قبل كسى ديگر. ومزد ومشاهره ايشان بايد
~~كه از خزينه مهيا مىرسد تا بفراغ دلى احوال مىنمايند ونبايد كه جز پادشاه
~~كسى ديگر بداند كه ايشان چه مىنمايند تا هر حادثهاى كه تازه شود پادشاه
~~مىداند وآنچه واجب كند مىفرمايد وبهر كسى در خورد او بىآگاهى او ناگاه
~~پاداش ومالش ونواخت وبادافراه مىرسد از پادشاه. چون چنين باشد مردمان
~~پيوسته بر طاعت حريص باشند واز تأديب پادشاه ترسند وكس را زهره آن نباشد كه
~~در پادشاه عاصى تواند بود [1] ويا بد او يارد انديشيدن كه صاحب خبر ومنهى
~~گماشتن از عدل وبيدارى وقوى رايى پادشاه باشد وآبادان كردن ولايت.

### || حكايت 

# 2- چون سلطان محمود ولايت عراق بگرفت مگر زنى را با جمله كاروان برباط
~~ديرگچى دزدان كالا ببردند واين دزدان از كوچ وبلوچ بودند واين كوچ وبلوچ
~~پيوسته ولايت كرمان است. واين زن پيش سلطان محمود رفت وتظلم كرد [40ب] وگفت
~~«دزدان [2] كالاى من بديرگچى بردهاند. كالاى من از ايشان بازستان ويا تابان
~~[3] كالاى من بده.» محمود گفت «ديرگچى كجا باشد؟» زن گفت «ولايت چندان گير
~~كه بدانى كه چه دارى وبحق آن رسى ونگاه توانى داشت.» گفت «راست مىگويى
~~وليكن هيچ دانى كه اين دزدان چه

PageV01P086

~~جنس بودند واز كجا آمده بودند؟» گفت «از كوچ وبلوچ بودند واز نزديكى
~~كرمان آمده بودند.» محمود گفت «آنجاى دوردست واز ولايت من بيرون است ومن
~~بديشان جبر [1] نتوانم كرد.» زن گفت «تو چه كدخداى جهان باشى كه در كدخدايى
~~خويش تصرف نتوانى كرد وچه شبان باشى كه ميش را از گرگ نگه نتوانى داشت؟ پس
~~چه من با اين ضعيفى وتنهايى وچه تو با اين قوت ولشكر؟» محمود را آب در چشم
~~بگشت. گفت «راست مىگويى.

# همچنين كنم. تاوان كالاى تو بدهم وتدبير ايشان چنانكه توانم كرد مىكنم.»

# 3- بفرمود تا تاوان كالاى زن از خزينه بدادند وببو على الياس 27 كه امير
~~كرمان وتيز [2] 28 بود نامه نبشت كه «مرا بعراق آمدن نه مقصود ولايت گرفتن
~~عراق بود كه من پيوسته در هندوستان بغزا كردن مشغول بودم وليكن از بس
~~نوشتههاى مسلمانان كه متواتر بمن همى رسيد كه ديلمان در عراق فساد وظلم
~~وبدعت آشكارا كردهاند وبر راه گذر ساباطها ساخته وهرگاه كه زنى ويا پسرى
~~نيكو برگذرد فرود آيند وبزور در سراى برند وبا ايشان فساد كنند ودست وپاى
~~امردان را نگار نهند وحنا بندند وچندانكه خواهند دارند وبمراد خويش رها
~~كنند، وياران رسول را عليه السلام آشكارا لعنت مىكنند وعايشه صديقه را رضى
~~الله عنها كه ام المؤمنين است زانيه مىخوانند، [41أ] ومقطعان از رعايا در
~~سالى دو بار وسه بار خراج مىستانند وهرچه خواهند مىكنند، وپادشاه كه او را
~~مجد الدوله مىخوانند بدان قناعت كرده است كه او را شهنشاه خوانند ونه زن
~~دارد همه با نكاح وباز رعيت بهر جاى در شهرها ونواحىها مذهب زنادقه وبواطنه
~~آشكارا مىكنند [3] وخدا ورسول را ناسزا مىگويند ونفى صانع برملا مىگويند
~~ونماز وروزه وحج

PageV01P087

~~وزكوة را منكراند، نه مقطعان ايشان را از اين گفتن كفريات زجر مىكنند ونه
~~ايشان مقطعان را توانند گفت كه «شما چرا صحابه رسول را عليه السلام جفا
~~مىگوييد واين ظلم وفساد مىكنيد؟» هر دو گروه ببدى يكديگر همداستان شدهاند.

# 4- «چون اين حال مرا بدرستى معلوم گشت اين مهم را بر غزات هند اختيار
~~كردم وروى بعراق آوردم ولشكر ترك را كه همه مسلمانان پاكيزهاند وحنفى [1] ،
~~بر ديلمان وزنادقه وباطنى گماشتم تا تخم ايشان بگسستم، بعضى بشمشير ايشان
~~كشته شدند وبعضى گرفتار بند وزندان گشتند وبعضى در جهان آواره شدند. وشغل
~~وعمل، همه خواجگان ومتصرفان خراسان را فرمودم كه ايشان يا حنفى [2] يا
~~شافعى پاكيزه باشند. اين هر دو طايفه دشمن را فضى وخارجى وباطنى باشند
~~وموافق تركاند. ونگذاشتم كه يك دبير عراقى قلم بر كاغذ نهد از آنچه دانستم
~~كه دبيران عراق بيشتر از ايشان باشند وكار بر تركان شوريده دارند تا باندك
~~روزگار بدين تدبير عراق را از بدمذهبان صافى كردم بنيروى خداى عز وجل، كه
~~ايزد تعالى مرا از جهت آن آفريده است وبر سر خلق گماشته تا مفسدان را از
~~روى زمين برگيرم واهل صلاح را نگاه دارم وبداد ودهش [41ب] جهان را آبادان كنم.

# 5- «در اين حال ما را چنان معلوم كردند كه قومى از مفسدان كوچ وبلوچ آنجا
~~برباط ديرگچى 29 راه زدهاند ومالى ببرده. خواهم كه ايشان را بگيرى وآن مال
~~از ايشان بستانى وهمه را بر دار كنى ويا همه را دستبسته با آن مال كه
~~بردهاند بشهر رى فرستى كه ايشان را زهره آن نباشد كه از كرمان در ولايت من
~~آيند وراه زنند. والا كرمان از سومنات دورتر نيست. لشكرها را

PageV01P088

~~بكرمان بكشم ودمار از كرمان برآرم.»

# 6- چون قاصد نامه برسانيد بو على الياس عظيم بترسيد ودر وقت قاصد را
~~بنواخت واز جواهر الوان واز ظرايف [1] دريا بار 30 وبدرههاى زر وسيم بخدمت
~~فرستاد وگفت «من بندهام وفرمانبردارم. مگر احوال بنده وولايت كرمان ملك را
~~نيك معلوم نيست والا [2] بنده هرگز بهيچ فسادى رضا ندهد ومردمان كرمان همه
~~سنى وبصلاح باشند وخويشكار، واين كوههاى كوچ وبلوچ از كرمان بريده است
~~وكوهها ودرههاى [3] محكم است وراه دشوار، ومن از ايشان بجان آمدهام كه اغلب
~~ايشان دزد ومفسداند ودويست فرسنگ راه ناايمن دارند وبدزدى مىروند وخلقى
~~بسيارند ومن با ايشان بس نيايم. سلطان عالم تواناتر است وتدارك ايشان در
~~همه جهان امروز او تواند كرد. من بندگى را ميان بسته دارم بهرچه فرمايد.»

# 7- چون جواب وخدمتهاى بو على برسيد محمود دانست كه هرچه بو على مىگويد
~~راست مىگويد. رسول بو على را با خلعت خاص بازفرستاد وگفت «بو على را بگوى
~~كه بايد كه لشكر كرمان را جمع كنى ودر ولايت كرمان طوفى مىكنى وبسر فلان
~~ماه بسرحد كرمان آيى بدان جانب كه كوچ وبلوچ است وآنجا مقام كنى. چون قاصد
~~بتو رسد با فلان [42أ] نشان در وقت كوچ كنى ودر ولايت كوچ وبلوچ تازى ودر
~~هر حوالى [4] كه از ايشان يابى همه را بكشى وهيچ زنهار ندهى واز پيران
~~وزنان ايشان چندين مال بستانى وبفرستى تا من اينجا بر مدعيان كه مال ايشان
~~ببردهاند تفرقت كنم. وبا ايشان عهدى وقرارى محكم بكنى. پس بازگردى.»

PageV01P089

~~8- چون رسول بو على را گسيل كرد منادى فرمود كه «بازرگانانى كه عزيمت تيز
~~دارند وراه كرمان خواهند كرد بايد كه كار بسازيد وبارها در بنديد كه من
~~بدرقه مىدهم ومىپذيرم اگر آن دزدان كوچ وبلوچ كالاى شما ببرند من از خزينه
~~تاوان مىدهم.»

# 9- چون اين خبر در عالم بپراكند چندان بازرگانان از اطراف بشهر رى گرد
~~آمدند كه اندازه نبود. پس سلطان محمود بازرگانان را بوقتى معلوم گسيل كرد
~~واميرى را با صد وپنجاه سوار بدرقه كرد وايشان را گفت «شما دل مشغول مداريد
~~كه من بر اثر شما لشكرى مىفرستم» تا ايشان قوىدل باشند.

# ودر آن وقت كه بدرقه را گسيل مىكرد اين امير را كه سرخيل بود پنهانش
~~بخواند ويك شيشه زهر قاتل بدو داد وگفت «چون بسپاهان رسى آنجا مقام كن تا
~~بازرگانانى كه آنجااند كار خويش بسازند ودر صحبت تو بروند وتو بايد كه در
~~اين مدت مقام ده خروار سيب سپاهانى بخرى هرچه نيكوتر وبر ده شتر بار كنى
~~وبوقت رفتن در ميان شتر بازرگانان تعبيه كنى ومىروى تا بدان منزلى رسى كه
~~فردا بر دزدان خواهى رسيد. بايد كه آن شب بارهاى سيب را در خيمه آورى
~~وفروريزى وهر سيبى را جوالدوزى فرو مىبرى وچوبكى ستبرتر از سوزن بتراشى ودر
~~آن [42ب] شيشه زهر مىزنى ودر آن سوراخ سيب مىكنى تا همه سيبها را بر
~~اينگونه زهرآلود كنى وهمچنان سيبها در قفصها تعبيه كنى در ميان پنبه، وديگر
~~روز همچنان اين شتران را در ميان شتران ديگر تعبيه كنى وپراكنده كنى وكوچ
~~كنى. چون دزدان برخيزند ودر كاروان افتند تو هيچ آهنگ جنگ ايشان مكن كه
~~ايشان بسيار باشند وشما اندك. در حال تو با كسانى كه سلاح [1] دارند از
~~سوار وپيادهروى بازپس نه وچند نيم فرسنگ يا

PageV01P090

~~بيشتر بيا وساعتى نيك درنگ كن. پس آهنگ دزدان كن. شك نكنم كه بيشتر از
~~خوردن سيب هلاك شده باشند. تو شمشير در نه وباقى را بكش وچندانكه توانى از
~~پس ايشان مىرو ومىكش. وچون از ايشان بپردازى ده سوار نيك دو اسپه ببو على
~~الياس فرست با انگشترى من. او را خبر ده كه ما با دزدان كوچ وبلوچ چون
~~كرديم. اكنون گوى «تو با لشكر خويش در ولايت ايشان تاز كه از برناپيشگان
~~وسرغوغايان در اين حال خالى شده است وآنچه ترا فرمودهايم بجا آور.» وتو
~~كاروان را در شهر كرمان برو آنگاه اگر ببو على پيوندى شايد.»

# 10- امير گفت فرمانبردارم، چنين كنم ودل گواهى مىدهد كه بدولت ملك اين
~~كار برآيد وآن راه تا قيامت بر مسلمانان گشاده شود.» واز پيش محمود بيرون
~~آمد وكاروان را برداشت وباصفهان آورد وپنج [1] شتروار سيب راست كرد وروى
~~نهاد بكرمان. ودزدان جاسوسان فرستاده بودند باصفهان وخبر يافته كه «كاروان
~~مىآيد با چندين هزار چهارپاى، وچندان نعمت دارند كه اندازه آن خداى عز وجل
~~داند [43أ] ودر اين هزار سال كس چنين كاروان نديده است وصد وپنجاه سوار ترك
~~بدرقه دارند.» سخت خرم شدند. ودر همه جايگاه كوچ وبلوچ كه مردى برنا
~~وعيارپيشه بود وسلاحدست [2] آگه كرده بودند وخوانده وچهار هزار مرد با سلاح
~~[3] تمام بسر راه آمده بودند ومنتظر كاروان نشسته.

# 11- چون اين امير با كاروان بمنزلى رسيد كه مقيمان آن منزل گفتند كه
~~«چندين هزار مرد دزد راه شما گرفتهاند [4] وچندين روز است كه منتظر شمااند»
~~امير پرسيد كه «از اينجا تا آنجا كه ايشاناند چند فرسنگ باشد؟» گفتند «پنج
~~فرسنگ.» چون كاروانيان بشنيدند غمگين شدند وآنجا

PageV01P091

~~فرود آمدند. نماز ديگر اين امير همه بارسالاران وكاروانسالاران را پيش
~~خواند ودلگرمى داد وگفت «مرا بگوييد، جان بهتر يا مال؟» همه گفتند «جان.»
~~گفت «شما مال داريد وما جان فداى شما خواهيم كرد وهيچ غمى نمىخوريم. شما
~~چرا از بهر خواسته كه آن را بدل باشد چندين غم مى خوريد؟ آخر محمود مرا
~~بكارى فرستاده است، نه با شما خشم دارد ونه با من كه ما را بهلاك دهد واو
~~در تدبير آن است كه مالى كه بديرگچى بردهاند از آن زنى از اين دزدان
~~بازستاند. چه پنداريد كه [1] مال شما بديشان خواهد داد؟ دل فارغ داريد كه
~~محمود از شما غافل نيست وبا من چيزى گفته است وفردا كه آفتاب برآيد مدد او
~~بما پيوندد وكار بمراد ما باشد ان شاء الله.

# وليكن شما را همه آن بايد كرد كه من گويم كه مصلحت شما در آن است.»

# 12- مردمان كه از او اين بشنيدند خرم شدند وقوىدل گشتند. گفتند «هرچه تو
~~فرمايى آن كنيم.» گفت «هرچه ميان شما سلاحدست [2] است وكار [3] تواند
~~كرد [43ب] پيش من آيند.» پيش او آمدند. بشمرد. با خيل خويش سيصد وهفتاد مرد
~~جوان برآمدند سوار وپياده. گفت «چون امشب كوچ كنيم هرچه سوارند با من در
~~پيش كاروان باشيد وهرچه پيادهاند از پس كاروان كه اين دزدان را عادت آن است
~~كه مال ببرند وكس را نكشند الا كس را كه با ايشان كوشد ودر جنگ كشته شود.
~~ما فردا چنانكه آفتاب دو تير [4] بالا برآيد بديشان رسيم وچون ايشان آهنگ
~~كاروان كنند من بهزيمت بازپس [5] گريزم. شما چون مرا ديديد كه روى بازپس
~~نهادم همه بازپس گريزيد ومن با ايشان كر وفرى مىكنم تا شما يك فرسنگى ميانه كنيد.

PageV01P092

# آنگاه من بتازم وبشما پيوندم وساعتى آنجا توقف كنيم، آنگاه بجمله رجعت
~~كنيم وبر ايشان زنيم تا عجايب بينيد كه [1] مرا فرمان چنين است ومن در اين
~~چيزى مىدانم كه شما ندانيد وفردا معاينه ببينيد آنچه من مىدانم وراست- گويى
~~من وهمت [2] محمود شما را آگاه گردد. [3] » همه گفتند «چنين كنيم.»
~~وبازگشتند.

# 13- چون شب درآمد اين امير بارهاى سيب را سر بگشاد وهمه را زهرآلود كرد
~~وباز همچنان در قفسها نهاد وپنج مرد خويش را با اين ده شتر بار سيب نامزد
~~كرد وگفت «چون ما بگريزيم ودزدان در كاروان افتند وبارها شكافتن گيرند شما
~~تنگهاى بار سيب را ببريد وسر قفسها را برداريد ونگونسار كنيد. پس سر خويش
~~گيريد.»

# 14- وچون از شب نيمى بگذشت بفرمود تا كوچ كردند وهم بر آن تعبيه مىرفتند
~~تا روز شد وآفتاب چون بالا گرفت دزدان از سه جانب برخاستند وسوى كاروان
~~درآمدند شمشيرها كشيده. اين امير حملهاى دو سه [44أ] بزد وتيرى چند انداخت.
~~پس روى بهزيمت نهاد وپيادگان كه دزدان را ديدند بازپس گريختند ومىدويدند
~~وامير نيمفرسنگى پيادگان را اندر يافت وهمه را بر جاى بداشت. چون دزدان
~~ديدند كه بدرقه اندك مقدار مردم بودند وبگريختند وكاروانيان سر خويش گرفتند
~~خرم شدند وبدلى فارغ بارها را شكافتن گرفتند [4] وبكالا مشغول شدند، وچون
~~بخروارهاى سيب رسيدند درافتادند وپاك بغارتيدند وبرغبت مىخوردند وهركه
~~نيافته بود بدو مىدادند وكم كس بود از ايشان كه از آن سيب نخورد. چون ساعتى

PageV01P093

~~برآمد يك يك مىافتادند ومىمردند.

# 15- وچون دو ساعت از روز بگذشت اين امير تنها بر سربالايى شد ودر آن
~~كاروان ودزدان نگاه كرد. همه صحرا مردم افتاده ديد [1] . بنشاط فرو تاخت
~~وگفت «اى مردمان بشارت باد كه مدد سلطان محمود رسيد ودزدان را بكشتند وبس
~~كسى زنده نمانده است. هين اى شيرمردان بشتابيد تا باقى را ما بكشيم.» وبا
~~خيل خويش سوى كاروان تاخت ومردم پياده از پس بتك خاستند. چون بكاروان
~~رسيدند همه صحرا مردم مرده ديدند [2] وسپر وشمشير وزوبين وتيركمان بيفكنده
~~وبعضى از ايشان كه زنده بودند چون لشكر را بديدند بگريختند. امير از دنباله
~~ايشان براند 31 [3] وپيادگان [4] نيز با امير يار شدند وتا دو فرسنگ از پس
~~ايشان نيامدند وتا همه را نكشتند بازنگشتند ويك تن از ايشان زنده بنجست [5]
~~كه خبر بولايت ايشان بردى كه ايشان را چه افتاد. وامير آن سلاحهاى ايشان را
~~فرمود تا گرد كردند وچندين خروار برآمد. وكاروان را بمنزل برد وهيچ كس را
~~كمتر چيزى زيان نشد واز شادى در پوست نمىگنجيد. واز اينجا تا آنجا كه بو
~~على الياس بود دوازده فرسنگ بود. [44ب] امير دو غلام را با انگشترى محمود
~~بدو فرستاد بتعجيل وگفت كه بايشان چه رسيد.

# 16- وچون انگشترى بدو رسيد در وقت با لشكر آسوده وساخته در ولايت كوچ
~~وبلوچ تاخت واين امير نيز بدو پيوست. وشمشير درنهادند وزيادت از [6] ده
~~هزار مرد از ايشان بكشتند وچندين هزار دينار از ايشان بستدند وچندان خواسته
~~ونعمت وسلاح وچهارپاى ايشان را بدست آمد كه آن را

PageV01P094

~~حد نبود. وبو على آن همه در صحبت اين امير بمحمود فرستاد. ومحمود منادى
~~فرمود كه «تا من بعراق آمدهام هركه را دزدان كوچ وبلوچ چيزى بردهاند بياييد
~~وعوض آن [1] از من بستانيد.» مدعيان همى آمدند وخشنود باز مىگشتند ودر آن
~~پنجاه سال كوچيان را از هيچ فضول ياد نيامد.

# *** 17- وبعد از آن محمود بهمه جايها صاحبخبران ومنهيان بگماشت چنانكه
~~اگر كسى مرغى از كسى بناحق بستدى در غزنين ويا مشتى بناواجب بر روى كسى زدى
~~او را در رى خبر بودى وتلافى آن بفرمودى كردن. واز قديم باز اين ترتيب
~~پادشاهان نگاه داشتهاند الا آل سلجوق 32 كه دل در اين معنى نبستهاند [2] .

### || حكايت در اين معنى 

# 18- وقتى ابو الفضل سگزى 33 سلطان شهيد الپ ارسلان را انار الله برهانه
~~گفت «چرا صاحبخبر ندارى؟» گفت «مىخواهى كه ملك من بباد دهى وهواخواهان ما
~~را از من برمانى؟» گفت «چرا؟» سلطان گفت «چون صاحب خبرى ديدار كنم آنكه مرا
~~دوستدار [3] ويگانه باشد باعتماد دوستدارى [4] ويگانگى خويش صاحبخبر را
~~وزنى ننهد واو را رشوتى ندهد وآنكه مخالف ودشمن من [5] بود با او دوستى
~~گيرد واو را مال بخشد. چون چنين باشد ناچار صاحب خبر هميشه از دوستداران ما
~~بسمع ما سخن بد رسانند [6] واز دشمنان [45أ] سخن نيكو همى پيوندد. وسخن نيك
~~[7] وبد با اثر [8] باشد، چون چند تير بيندازى

PageV01P095

~~آخر يكى بر نشانه آيد. ودل ما بدين سبب هرروز بر دوستداران گرانتر مىشود
~~وايشان را دورتر مىگردانيم ودشمنان را بخويشتن نزديكتر مىكنيم وچون نگاه
~~كنى باندك روزگار دوستداران همه دور شوند ودشمنان جاى ايشان بگيرند وآنگاه
~~آن خلل تولد كند كه درنتوان يافت.»

# *** 19- وليكن آن اوليتر كه صاحبخبر باشد كه صاحببريد داشتن يكى از قواعد
~~ملك است وچون اين معتمد [1] چنان باشد كه بايد در اين معنى كه گفتيم
~~دلمشغول نبود.

PageV01P096

### | فصل يازدهم اندر تعظيم داشتن فرمانهاى عالى ومثالها [1] كه از درگاه نويسند

# 1- نامهها از درگاه بسيار مىنويسند وهرچه بسيار گردد حرمتش بشود.

# بايد كه تا مهمى نبود از مجلس عالى چيزى ننويسند وچون بنويسند بايد كه
~~حشمتش آنچنان بود كه كس را زهره آن نباشد كه آن را از دست بنهد تا فرمان را
~~پيش نبرد واگر معلوم گردد كه كسى در آن فرمان بچشم حقارت نگريسته است واندر
~~پيش شدن بسمع وطاعت كاهلى كرده است [2] آن كس را مالش بليغ [3] دهند واگرچه
~~از نزديكان بود. فرق ميان پادشاه وديگر مقطعان ومردمان فرمان روان است.

### || حكايت در اين معنى 

# 2- [45ب] گويند زنى از نشاپور بتظلم بغزنين رفت وپيش سلطان محمود گله كرد
~~كه «عامل نشاپور ضياعى از من بستده است ودر تصرف خود آورده.» نامهاى دادند
~~كه «ضياع بدو بازده.» اين عامل مگر ضياع را حجتى داشته بود، گفت «آن ضياع
~~من است وحالش بدرگاه بازنمايم.» ديگرباره اين زن بغزنين رفت وتظلم كرد.
~~غلام فرستادند وآن عامل را از نشاپور بغزنين بردند

PageV01P097

~~وهزار چوب بر در سراى بزدندش از پس آنكه او اين چوب را باميد شفيع ببيست
~~هزار دينار نشاپورى بازمىخريد، وبنفروختند وگفتند «اگرچه اين ضياع ترا درست
~~بود چرا بحكم فرمان نرفتى وبعد از آن حال ننمودى تا آنچه واجب آيدى [1]
~~بفرموديمى [2] .»

# *** 3- واين از بهر آن بوده است تا چون ديگران اين حال بشنوند كس زهره
~~ندارد كه در فرمان پادشاه تقصير كند.

# 4- وهرچيزى همچنين كه بپادشاه تعلق دارد واو را رسد كه آن كند ويا فرمايد
~~چون مالش دادن وگردن زدن ودست وپاى بريدن وخادم كردن وهر سياستى كه باشد
~~واگر كسى بىدستورى وفرمان پادشاه چنين چيزى كند تا [3] چاكر ودرم خريده
~~خويش را [4] همداستان نبايد بود واو را مالش بايد داد تا ديگران خويشتن را
~~بشناسند وعبرت گيرند.

### || حكايت 

# 5- چنين گويند كه پرويز بهرام چوبين را 34 در ابتدا نيكو مىداشت چنانكه
~~يك ساعت بىاو نبودى ودر شراب وشكار [46أ] وخلوت از خويشتن جدا نداشتى، واين
~~بهرام چوبين سوارى يگانه بود ومبارزى بىهمتا. مگر [5] روزى ملك پرويز را
~~[6] از عمال هرات [7] وسرخس سيصد اشتر سرخموى آوردند بر هريكى خروارى بار
~~از حوايج وديگر متاع. بفرمود تا همچنان بسراى بهرام چوبين بردند تا او را
~~در مطبخ فراخى بود.

PageV01P098

# 6- ديگر روز پرويز را خبر آوردند كه «دوش بهرام چوبين غلامى را فرو كشيد
~~از آن خويشتن وبيست چوب بزد.» پرويز را خشم آمد وفرمود كه بهرام را حاضر
~~كنند. چون بهرام بيامد بفرمود تا از سلاحخانه تيغى پانصد بياوردند. گفت «اى
~~بهرام هرچه از اين تيغها بهتر است جدا كن.» بهرام همى گزيد. وبعد از آن گفت
~~«آنچه خيارهتر [1] است از اين گزيدهها بيرون كن.» پس بهرام از اين گزيدهها
~~ده تيغ جدا كرد. پرويز گفت «از اين ده تيغ دو تيغ بهتر بگزين.» بگزيد. گفت
~~«اكنون بفرماى تا اين دو تيغ را در يك نيام بسپارند.» بهرام گفت «يا ملك دو
~~تيغ در يك نيام نيكو نيايد.» پرويز گفت «دو فرمان ده در يك شهر چون نيكو
~~آيد [2] ؟» 35 بهرام در وقت بجاى آورد وبدانست كه خطا كرده است، زمين را
~~بوسه داد وعفو خواست. پرويز گفت «اگر نهآنستى كه ترا بر من حق خدمت است وبر
~~كشيده خويش را نمىخواهم كه بيفكنم والا از تو درنگذاشتمى. خداى عز وجل ما
~~را بر زمين داور كرده است نه ترا. هركه را داورى باشد حال را بما بربايد
~~داشت تا آنچه واجب كند اندر آن براستى بفرماييم واگر بعد از اين از زيردستى
~~ودرم- خريدهاى گناهى ديدار آيد نخست بايد كه معلوم ما گردانى تا آنچه واجب
~~[3] كند [4] از تأديب ما بفرماييم تا هيچ كس را بناواجب رنجى نرسد. اين بار
~~ترا عفو كرديم.»

# *** بهرام [46ب] چوبين كه سپاهسالار او بود با او اين خطاب رفت.

PageV01P099

### | فصل دوازدهم اندر غلام فرستادن از درگاه در مهمات 

# 1- غلام از درگاه بسيار مىرود بعضى بفرمان وبيشتر بىفرمان واندر آن
~~مردمان را رنجها مىرسد ومالها مىستانند وخصومت هست كه اندازه آن دويست
~~دينار هست، غلام مىرود وپانصد دينار جعل مىخواهد ومردمان در اين مستأصل
~~ودرويش مىشوند. بايد كه تا مهمى نباشد غلام نفرستند وآنچه فرستند جز بفرمان
~~نفرستند، وبا غلام قرار دهند كه «اين خصومت چندين است وتو بيش از اين جعل
~~مستان.» تا بوجه خويش بود.

PageV01P100

### | فصل سيزدهم اندر فرستادن جاسوسان وتدبير كردن بر صلاح مملكت ورعيت 

# 1- بايد كه هميشه بهمه اطراف جاسوسان بروند بر سبيل بازرگانان وسياحان
~~وصوفيان وپيرزى [1] فروشان ودرويشان واز هرچه مىشنوند خبر مىآرند تا
~~هيچگونه از احوال خبرى پوشيده نماند واگر چيزى حادث گردد وتازه شود بوقت
~~خويش تدارك كرده آيد. چه بسيار وقت بوده است كه واليان ومقطعان وگماشتگان
~~وامرا سر مخالفت وعصيان داشتهاند وبر پادشاه سگاليده [47أ] كه جاسوسان
~~دررسيدهاند وپادشاه را خبر كرده. پادشاه در وقت برنشسته است وتاختن برده
~~وناگاه بر سر ايشان شده وفروگرفته واين عزم ايشان را باطل كرده. واگر
~~پادشاه ويا لشكرى بيگانه [2] قصد مملكت او كردهاند همچنين او را آگاه
~~كردهاند واو كار خويش بساخته است ودفع آن كرده. واز حال رعايا همچنين خبر
~~دادهاند از نيك وبد وپادشاهان تيمار آن بداشتهاند چنانكه وقتى عضد الدوله كرد.

### || حكايت عضد الدوله در اين معنى 

# 2- از ديلمان هيچ پادشاهى بيدارتر وزيركتر وپيشبينتر از عضد الدوله

PageV01P101

~~نبوده است وعمارت دوست داشتى وبلندهمت وباسياست بود. روزى منهيى بوى
~~نبشت: بدان مهم كه بنده را بدان فرستاده بود چون از دروازه شهر بيرون رفتم
~~گامى دويست رفته بودم، جوانى را ديدم بر كران راه ايستاده زردچهره، وبر روى
~~وگردن زخمها داشت. مرا بديد وسلام كرد. چون جوابش دادم پرسيدم «چه
~~ايستادهاى؟» گفت «همراهى مىطلبم تا بشهرى روم كه در آن شهر پادشاه عادل
~~باشد وقاضى منصف.» گفتم «دانى كه چه مىگويى؟ پادشاه از عضد الدوله عادلتر
~~خواهى وقاضى از قاضى شهر ما عالمتر؟» گفت «اگر پادشاه عادل بودى در كارها
~~بيدار بودى، حاكم راسترو بودى. چون حاكم راسترو نيست [47ب] دانستم كه
~~پادشاه غافل است.» گفتم «از غفلت پادشاه وناراستى قاضى چه ديدى؟» گفت «قصه
~~من دراز است وچون از اين شهر برفتم كوتاه گشت.» گفتم «البته با من بتوانى
~~گفت.» گفت «پس رو تا راه را بحديث كوتاه كنيم.»

# 3- چون در راه ايستاديم گفت «بدان كه من پسر فلان مرد بازرگانام وسراى
~~پدر من در اين شهر بفلان محلت است وهمه كس پدرم را شناسند كه چون مردى بود
~~ودانند كه او را چه مال وخواسته بود. در جمله پدرم فرمان يافت ومن چند سال
~~بتماشاى دل وعشرت وشرابخوارگى مشغول بودم. مگر مرا بيماريى سخت پديدار آمد
~~چنانكه اميد از زندگانى ببريدم. ودر آن بيمارى با خداى عز وجل نذر كردم كه
~~اگر از اين بيمارى برهم حج وغزو بكنم. خداى تعالى شفا فرستاد وبسلامت
~~برخاستم.

# 4- «وعزم درست كردم كه بحج روم وپس بغزو. هرچه مرا بود از كنيزك وغلام
~~آزاد كردم وهمه را زر وسراى وضياع دادم وبيكديگر نامزد كردم وديگر هرچه مرا
~~اسباب وضياع ومستغل بود همه بفروختم. پنجاه هزار

PageV01P102

~~دينار زر حاصل كردم. وبا خود انديشيدم كه اين هردو سفر كه مرا در پيش است
~~پرخطر است. مرا صواب نيست اين همه زر با خود بردن. پس دل بر [1] آن بنهادم
~~كه سى هزار ببرم وبيست هزار بگذارم. پس رفتم، دو آفتابه مسين بخريدم ودر
~~هريكى ده هزار دينار كردم وگفتم «اكنون اين پيش كى شايد نهاد؟» از همه شهر
~~دلم بر قاضى القضاة قرار گرفت. گفتم «او مردى عالم وحاكم است [48أ] وپادشاه
~~خون ومال مسلمانان [2] بدو سپرده است واعتماد كرده. بهيچ حال مرا او خيانت
~~نكند.» برفتم واين معنى با وى نرمك بگفتم.

# قبول كرد. خرم شدم [3] . شبگيرى برخاستم واين دو آفتابه زر بخانه او بردم
~~وبوديعت بدو سپردم وروى براه آوردم وحج اسلام بكردم وهم از مكه ومدينه روى
~~بديار روم آوردم وبا غازيان پيوستم وچند سال غزات مىكردم ودر مصافى در ميان
~~كافران گرفتار آمدم وچند جاى مرا بر روى وگردن وبازو وران جراحت رسيد وبدست
~~روميان اسير گشتم وچهار سال در بند وزندان ايشان بماندم. وقيصر بيمار شد،
~~همه اسيران را آزاد كرد. چون خلاص يافتم ديگر بار ميان ناوگيان [4] آمدم
~~وخدمت ايشان مىكردم چندانكه راه نفقاتى بدست آوردم ودلم بدان قوى بود كه
~~بيست هزار دينار پيش قاضى بغداد نهاده بودم. بر اميد آن برخاستم.

# 5- «پس ده سال ببغداد آمدم دست تهى وجامه خلق شده وتن از رنج راه
~~وبدداشتى نزار گشته. پيش قاضى رفتم وسلام گفتم وپيش او بنشستم وبرخاستم. دو
~~روز همچنين پيش او رفتم. چون با من هيچ نمىگفت روز سوم پيش او رفتم ودير
~~بنشستم. چون خالى شد نزديك او رفتم ونرمك او را گفتم

PageV01P103

~~«من فلانم پسر فلان. حج كردم وغزو كردم ومرا رنجها رسيد وهرچه با خود
~~بردم همه از دست برفت وبدين حال كه مىبينى بماندم وبر يك حبه قادرى ندارم
~~ومرا بدان دو آفتابه زر كه پيش تو سوى چنين روزى نهادهام [48أ] حاجت است.»
~~قاضى از اندك وبسيار مرا هيچ جواب نداد وبدان راه نشد كه «تو چه ميگويى وبا
~~كى مىگويى؟» برخاست وبحجره فرو شد ومن دل- شكسته بازگشتم واز بدحالى
~~وبرهنگى كه بودم از شرم نه بخانه خويش مىتوانستم شد ونه بخانه دوستان
~~وخويشان. شب در مسجدى مىخفتم وروز در گوشهاى مىبودم. قصه دراز چه كنم؟
~~دوبار با او اين معنى بگفتم. هيچ جواب نداد. روز هفتم ديگر بار سختتر
~~بگفتم. مرا گفت «ترا ماخوليا رنجه مىدارد ومغز تو از گرد ورنج راه خشك شده
~~است وهذيان بسيار مىگويى.

# نه من ترا شناسم ونه از اينكه تو مىگويى خبر دارم، وليكن نام آن مرد كه
~~مىبرى او جوانى نيكوروى بود وآبادان وتر وتازه وملبس.» گفتم «اى قاضى من
~~آنم واز بدداشتى چنين نزار وزردام واز جراحتها روى من چنين زرد شده است
~~وزشت.» مرا گفت «برخيز وصداع مده. برخيز وبسلامت برو.» گفتم «اى قاضى مكن،
~~از خداى بترس كه بعد از اين جهان جهانى ديگر هست. هر كارى را ثوابى وعقابى
~~هست.» گفت «مرا رنجه مدار.» گفتم «از آن بيست هزار دو ترا وپنج ترا.» هيچ
~~جواب نداد. گفتم «اى قاضى از آن [1] دو آفتابه يكى ترا حلالا طيبا، يكى بمن
~~بازده كه سخت درماندهام وبا اين همه از اقرار خويش تبراى [2] محكم بكنم
~~بگواهى عدول كه مرا بر تو هيچ دعوايى نيست.» قاضى گفت «ترا ديوانگى رنجه
~~مىدارد وگرد آن مىگردى كه بر ديوانگى تو حكم كنم وبفرمايم تا ترا در
~~بيمارستان كنند ودر بند كنند،

PageV01P104

~~تا جان دارى از آنجا رهايى نيابى.» بترسيدم [49أ] وبدانستم كه در دل كرده
~~است كه زر من پاك ببرد وهرچه او حكم كند مردمان بر آن بروند.

# نرمك برخاستم واز پيش او بيرون آمدم وبا خويشتن اين مثل مىزدم كه
~~گفتهاند: چون گوشت گنده شود بنمك علاج توان كرد، چون نمك گنده شود او را
~~بچه علاج كنند؟ همه داوريها بقاضى درست شود. چون قاضى بيداد كند كيست كه از
~~قاضى داد بستاند؟ اگر عضد الدوله دادگر بودى بيست هزار دينار من در دست
~~قاضى نبودى [1] ومن چنين گرسنه دو روزه نبودمى وطمع از مال وملك وشهر خويش
~~نبريدمى.»

# 6- چون منهى ماجراى احوال از او بشنود دلش بر او بسوخت، گفت «اى آزادمرد
~~همه اميدها از پس نوميدى است. دل در خداى بند كه خداى عز وجل كار بندگان
~~راست آورد.» پس او را گفت «مرا در اين ديه دوستى است آزادمرد ومهماندوست،
~~من بديدار او مىروم ومرا با تو سخت خوش افتاده است. مساعدت كن تا امروز
~~وامشب بخانه آن دوست باشيم تا فردا خود چه ديدار آيد.» او را برد تا
~~بدرخانه آن دوست. وما حضر چيزى بخوردند ومنهى [2] در خانهاى شد واين حال بر
~~كاغذ نبشت وبيكى روستايى داد كه «در سراى عضد الدوله رو وفلان خادم را خواه
~~واين نبشته بدو ده كه فلان فرستاده است. بايد كه در حال برسانى وجواب
~~بياورى.» چون قاصد برفت ونوشته بخادم داد [3] خادم در وقت بعضد الدوله
~~رسانيد.

# 7- چون عضد الدوله بخواند انگشت بدندان گرفت ودر حال كس فرستاد وگفت
~~«خواهم كه نماز خفتن اين مرد را پيش من آرى.» اين منهى او را

PageV01P105

~~گفت «برخيز تا بشهر رويم كه عضد الدوله مرا وترا خوانده است واين قاصد
~~فرستاده اوست.» گفت «خير هست؟» گفت [49ب] «جز خير نباشد. مگر آنچه تو با من
~~در راه مىگفتى ديوار شنيد وبسمع او رسانيد واميد چنان دارم كه اكنون تو
~~بمقصود رسى واز اين مشقت برهى.» برخاست واين مرد را پيش عضد الدوله برد.
~~عضد الدوله جاى خالى كرد واحوال از او بازپرسيد. او از اول تا آخر چنانكه
~~بود با عضد الدوله گفت. عضد را دل بر او بسوخت وگفت «اكنون اين كارى است كه
~~مرا افتاده است نه ترا. واو گماشته من است. تدبير اين كار مرا مىبايد كرد
~~كه خداى عز وجل اين مرزبانى مرا بسوى آن داده است تا مرزها را نگاه دارم
~~ونگذارم كه كسى را رنج يا زيانى رسد از كسى بلكه از قاضى، كه من او را بر
~~خون واموال مسلمانان گذاشتهام وگماشته واجرا ومشاهره او مىدهم تا او براستى
~~شغل مردمان مىگذارد بحكم شرع وميل ومحابا نكند ورشوتى نستاند. ودر دار
~~الملك من اين رود از مردى عالم، ونيز جايهاى ديگر از گماشتگان وحاكمان جوان
~~ومتهور نگر چه خيانتها رود. ودر ابتدا اين قاضى مردى درويش وصاحب عيال بود
~~واين قدر مشاهره كه او را فرمودهام چندان است كه كفاف او باشد. وامروز در
~~بغداد وناحيت چندين ضياع وعقار وباغ وبوستان ومستغل وسرايهاى ملك دارد
~~وتجمل ومتاع خانهاش را خود حدى نيست. معلوم است كه اين همه نعمت از آن قدر
~~مشاهره نتوان ساخت. پس درست گشت كه اين همه از مال مسلمانان ساخته است.» پس
~~روى سوى اين مرد كرد وگفت «خوش نخورم وخوش نخسپم تا ترا بحق خويش نرسانم.
~~برو ونفقاتى از خزينه ما بستان واز اين شهر برو، باصفهان رو وپيش [50أ] 
~~فلان كس مىباش وما بنويسيم تا او ترا نيكو مىدارد تا آنگاه كه ترا از او
~~طلب كنيم.» پس دويست دينار زر وپنج پاره جامه بدو داد وهم در شب او را سوى
~~سپاهان گسيل كردند. پس همه شب تا روز عضد

PageV01P106

~~مىانديشيد كه چه چاره كنم تا اين مال از دست قاضى بيرون كنم. با خويشتن
~~گفت «اگر بزور وسلطنت قاضى را بگيرم وبرنجانم او بهيچ حال معترف نشود ومقر
~~نيايد وخيانت بر خويشتن درست نكند واين مال در تهلكه افتد ومردمان نيز مرا
~~در زبان گيرند كه عضد مردى پير وعالم وقاضى را بطريق محال مىرنجاند واين
~~زشتنامى بهمه اطراف بپراگند. مرا تدبيرى مىبايد كرد كه اين خيانت بر قاضى
~~درست گردد واين مرد بمال خويش رسد.»

# 8- چون بر اين حديث يك دو ماه برآمد قاضى نيز اثر خداوند زر هيچ جاى
~~نديد. گفت «بيست هزار دينار بردم وليكن يك سالى ديگر صبر كنم.

# باشد كه از كسى خبر مرگ او شنوم چه بر آن حال كه من او را ديدم او خود
~~زود ميرد.»

# 9- پس چون بر اين سخن دو ماه بگذشت روزى گرم گاه بوقت قيلوله عضد كس
~~فرستاد وقاضى را بخواند وبا او خلوت كرد وگفت «اى قاضى دانى كه ترا از
~~بهرچه رنجه كردهام؟» گفت «ملك بهتر داند.» گفت «بدان كه عاقبت- انديش شدهام
~~ودر اين تفكر وسودا خواب از چشم من رميده است كه بر اين دنيا ومملكت دنيا
~~معولى نيست ونه بر اين زندگانى هيچ اعتماد است. از دو بيرون نيست، يا
~~ملكجويى از گوشهاى برخيزد واين پادشاهى از دست ما بيرون كند چنانكه ما از
~~دست ديگرى كرديم- وبنگر تا چه رنجها بمن رسيد تا من يك راه چنين راست
~~توانستم نشست- ويا فرمان حق دررسد وما را ناگاه از اين تخت ومملكت جدا
~~گرداند بناكام، وهيچ كس را از مرگ چاره نيست واين روز عمر روزنامه ماست،
~~اگر نيك باشيم [05 b] وبا خلق خداى نيكويى كنيم تا جهان ومردم باشند از ما
~~بنيكويى ياد كنند وثنا گويند وفردا بقيامت رستگارى يابيم ودر بهشت رويم
~~واگر بد باشيم وبا بندگان خداى بدى كنيم تا قيامت نام

PageV01P107

~~ما بزشتى برند وهرگاه كه از ما ياد كنند بر ما لعنت ونفرين كنند وفردا
~~گرفتارى باشد وجاى ما در دوزخ بود. پس آنچه ممكن گشت جهد بندگى مىكنيم
~~وانصاف خلق مىدهيم واحسانى مىكنيم. وليكن مقصود من از اين گفتن با تو آن
~~است كه در سراى جماعتى اطفال وعورات دارم، وكار پسران خوارتر است كه ايشان
~~همچو مرغى پرنده باشند، از اقليمى باقليمى توانند شد، حال اين سرپوشيدگان
~~بتر كه بيچاره باشند ومن امروز مىتوانم كه در حق ايشان انديشهاى كنم، وفردا
~~شايد كه مرگ فرارسد ويا دولت را گردشى باشد وخواهم كه با ايشان نيكويى كنم،
~~نتوانم كرد. وامروز در همه مملكت من چندانكه مىانديشم از تو پارساتر
~~وخداىترستر وكوتاهدستتر وبا ديانت وامانتتر مردى نيست، ومىخواهم كه دوبار
~~هزار هزار دينار زر نقد وجواهر بوديعت پيش تو بنهم چنانكه من دانم وتو
~~وخداى عز وجل. واگر فردا روز حالى باشد وكار ايشان بجايى رسد كه بقوت روز
~~درمانند در سر ايشان را بخوانى چنانكه هيچ كس نداند وبر ايشان قسمت كنى،
~~وهريكى را بمردى دهى تا پرده ايشان دريده نشود ونانخواه خلق نشوند. وتدبير
~~اين كار آن است كه در سراى خويش در حجرههاى درونى خانهاى اختيار كنى ودر
~~آنجا زيرزمينى از خشت پخته محكم بسازى. چون تمام گردد مرا خبر دهى تا من
~~بفرمايم شبى بيست مرد خونى را [51أ] كه قتل بر ايشان واجب است از زندان بدر
~~آرند واين مال بر پشت ايشان نهند وبسراى تو آرند ودر آن زيرزمين بنهند ودر
~~سردابه برآرند وبازگردند. وهمه را بفرمايم تا گردن بزنند تا پوشيده بماند.»
~~قاضى گفت «فرمانبردارم وآنچه ممكن گردد در اين خدمت بجاى آرم.» پس ملك
~~خادمى را نرمك در گوش گفت «برو بخزينه ودويست دينار زر مغربى در كيسهاى كن
~~وزود بيار.»

PageV01P108

~~10- چون زر بياورد عضد بستد وپيش قاضى نهاد كه «اين دويست دينار است، در
~~وجه زيرزمين كن واگر تمام نباشد اين قدر ديگر بفرستم.» قاضى گفت «الله الله
~~اى ملك من اين قدر خدمت اگر از زر خويش كنم بس كارى نباشد.» عضد گفت «شرط
~~نباشد كه تو از جهت مهمات من زر خويش خرج كنى كه زر تو حلالى است، اين كار
~~را نشايد. جهد آن كند تا بدانچه بر او اعتماد افتاده است بجاى آرد، همه
~~خدمتى كرده باشد.» قاضى گفت «فرمان ملك راست.» اين دويست دينار در آستين
~~نهاد واز پيش ملك بيرون آمد بر صفتى كه از شادى در پوست نمىگنجيد، با خود
~~گفت «بپيرانه سربخت ودولت مرا دوست گرفته است وخانومان من پر زر خواهد شد
~~وهمه روزى من خواهد بود. اگر ملك را حالى افتد نه كس بر من قبالهاى دارد،
~~همه با من وفرزندان من بماند. خداوند دو آفتابه كه زنده است از بيست هزار
~~دينار دانگى از من بازنتوانست ستد. ملك كه مرده باشد يا كشته از من كى چيزى
~~تواند ستد؟» وعمارت سردابه بتعجيل بكرد ودر مدت يك ماه زيرزمين بپرداخت سخت
~~محكم ونيك. وبرخاست وبسراى عضد شد نماز خوفتن. عضد او را خالى پيش خويش
~~خواند وگفت «بدين وقت بچه آمدهاى؟» گفت «خواستم كه ملك را معلوم گردانم كه
~~زيرزمينى چنانكه فرموده بود تمام گشت.» عضد گفت «چنين خواهم ومن دانستم كه
~~تو در كارها بجد باشى. الحمد لله كه ظن [51ب] من در تو خطا نيست ودل من از
~~اين مهم فارغ كردى، وآنچه با تو گفتهام لحظهاى از انديشه آن خالى نيم. از
~~آن مبلغ كه مسمى كردهام هزار هزار وپانصد هزار معد شده است از زر وجواهر.
~~پانصد هزار دينار ديگر درمىبايد. وچندين جامه وعود وعنبر ومشك وكافور
~~وهرچيز در وجه اين نهادهام ودر آيندگى زمان تا زمان بياعان زر آورند ودر
~~اين يك هفته تمام گردد. آنگاه بيكبار آنجا

PageV01P109

~~برند ومن فردا شب بديدن آن زيرزمين بسراى تو مىآيم ناشناس تا چشمى بر آن
~~بقعه اندازم وببينم تا چگونه آمده است ونخواهم كه او از هيچ تكلفى كند كه
~~در وقت بازخواهم گشت.» وقاضى را گسيل كرد ودر وقت قاصدى را باصفهان فرستاد
~~تا خداوند زر بيايد. ديگر شب نيمشبى بسراى قاضى رفت وآن سردابه بديد
~~وبپسنديد وقاضى را گفت «بايد كه تو روز سهشنبه پيش من آيى تا آنچه معد شده
~~است ببينى.» گفت «چنين كنم.» وچون از سراى قاضى بازگشت خزينهدار را فرمود
~~تا صد وچهل آفتابه پر زر در خانهاى بنهند وسه قرابه پر مرواريد وجامى زرين
~~پر ياقوت كنند وجامى پر لعل وجامى پر فيروزه همه بر آفتابهها بنهند.

# 11- چون خزينهدار از اين بپرداخت روز شنبه مرد دو آفتابه زر فرا رسيد.
~~عضد قاضى را بخواند ودست او گرفت ودر آن خانه برد كه مال نهاده بود. قاضى
~~كه آن آفتابهها بديد وجواهر خيره بماند. عضد گفت «در اين هفته نيمشبى گوش
~~بآمدن اين مال همى دار.» پس از آن خانه بيرون آمدند وقاضى بازگشت واز شادى
~~دل اندر برش همى پريد. ديگر روز عضد خداوند دو آفتابه را گفت «خواهم كه هم
~~اكنون پيش قاضى روى واو را بگويى كه «من مدتى صبر كردم وحرمت تو نگاه داشتم
~~وبيش از اين احتمال نخواهم كرد وهمه شهر دانند كه مرا وپدر مرا چه مال
~~ونعمت بود وبر قول من بهمه جايگاه گواهى دهند. اگر زر [52أ] من بدهى فبها
~~ونعمه والا هم اكنون پيش عضد الدوله روم واز تو تظلم كنم وآن بىحشمتى بر سر
~~تو آرم كه جهانيان از تو عبرت گيرند.» بنگر تا چه جواب دهد. اگر زرت بازدهد
~~همچنان با پيش من آى واگر ندهد چنانكه رود مرا خبر ده.»

# 12- جوانمرد پيش قاضى رفت ونزديك او بنشست وهمچنين با او بگفت. قاضى

PageV01P110

~~انديشيد كه «اگر اين با من تشنيع كند وپيش عضد الدوله رود عضد در كار من
~~بشبهت افتد وآن مال بخانه من نفرستد. آن صوابتر كه مال بدو بازدهم كه آخر
~~بهمه حال صد وپنجاه آفتابه زر با چندان جواهر بهتر از دو آفتابه زر.»
~~جوانمرد را گفت «زمانى صبر كن كه من در همه جهان ترا مىجويم.» چون زمانى
~~بود برخاست ودر حجرهاى شد واو را درخواند ودر كنارش گرفت وگفت «تو دوست
~~ودوستزاده منى ومرا بجايگاه فرزندى ومن آن همه از بهر احتياط مىگفتم واز آن
~~وقت باز ترا مىطلبم. الحمد لله كه ترا بازديدم واز اين عهده بيرون آمدم. زر
~~تو همچنان برجاست.» برخاست وهردو آفتابه پيش او آورد وگفت «اين زر تو هست؟»
~~گفت «هست.» گفت «اكنون هر كجا خواهى رو.» جوانمرد بيرون آمد ودو مرد حمال
~~را در سراى قاضى برد وآفتابهها بر گردن ايشان نهاد وهمچنان مىبرد تا بسراى
~~عضد الدوله.

# 13- وعضد بار داده بود وهمه بزرگان دولت حاضر بودند كه اين مرد پيش آمد
~~با دو آفتابه وخدمت كرد وآفتابهها در پيش عضد بنهاد. عضد را خنده برافتاد
~~وگفت «الحمد لله كه تو بحق خويش رسيدى وخيانت بر قاضى درست شد وتو چه دانى
~~كه ما چه تدبيرها وانديشهها كرديم تا تو زر خويش يافتى؟» بزرگان پرسيدند.
~~عضد ماجراى جوانمرد وآنچه او كرده بود بازگفت. همه بتعجب فروماندند. پس
~~حاجب بزرگ را بفرمود كه «برو، قاضى شهر را سربرهنه ودستار در گردن كرده پيش
~~من آر.» [52ب] 

# 14- چون قاضى را پيش عضد بر اينگونه آورد نگاه كرد، آن جوانمرد را ديد
~~آنجا ايستاده وآن هردو آفتابه در پيش عضد نهاده. گفت «آه بسوختم.» دانست كه
~~هرچه عضد با او گفت ونمود از جهت اين دو آفتابه بوده است. پس عضد او را گفت
~~«مردى پير وعالم وحاكم باشى وبلب گور رسيده، اين خيانت

PageV01P111

~~كنى ودر امانت زنهار خورى. از ديگران چه چشم مىبايد داشت؟ معلوم گشت هرچه
~~دارى وساختهاى از مال مسلمانان است واز رشوت. بدين جهان جزاى تو بدهم وبدان
~~جهان از خداى مكافات يابى. واز جهت آنكه مردى پيرى وعالم جان تو بتو بخشيدم
~~اما مال وملك تو خزينه راست.» وهر مال وملكى كه داشت از او بستد ونيز هرگز
~~او را عمل وشغل قضا نفرمود وآن دو آفتابه زر همچنان بدان جوانمرد بداد.

### || حكايت 

# 15- وسلطان محمود را 36 مانند اين افتاده است. مردى در راهرو قصهاى
~~بسلطان محمود داد كه «دو هزار دينار در كيسهاى ديباى سبز سربسته ومهر نهاده
~~در پيش قاضى شهر بوديعت نهادم وخود بسفرى رفتم وآنچه با خود برده بودم
~~دزدان در راه هندوستان از من بستدند. وآنچه بدست قاضى نهاده بودم از قاضى
~~بازستدم. چون بخانه آوردم سر كيسه باز كردم، پر درستهاى مسين يافتم. بقاضى
~~بازگشتم كه «من كيسهاى پر زر پيش تو نهادم. اكنون پر مس مىيابم، چگونه
~~باشد؟» گفت «تو بوقت سپردن هيچ زر مرا بنمودى يا زر بر- سختى يا شمردى؟
~~كيسهاى سربسته ومهرنهاده بمن آوردى وهمچنان باز بردى وبوقت باز دادن از تو
~~پرسيدم كه «اين كيسه كيسه تو هست واين بند مهر تو هست؟» گفتى «هست» وبسلامت
~~ببردى. اكنون بخشك ريش آمدهاى.» الله الله اى ملك عادل بفرياد بنده رسى كه
~~برتايى نان قادرى ندارم.» سلطان محمود از جهت او رنجهدل گشت [53أ] وگفت «دل
~~فارغ دار كه تدبير زر تو بكنم، برو آن كيسه پيش من آور.» مرد برفت وآن كيسه
~~پيش محمود برد.

# هرچند گرد بر گرد كيسه نگاه كرد هيچ نشان شكافتگى نيافت. آن مرد را گفت
~~«كيسه همچنين پيش من بگذار وهر روز سه من نان ويك من گوشت و

PageV01P112

~~هر ماه ده دينار از وكيل ما مىستان تا من تدبير زر تو بكنم وتو بىبرگ
~~نباشى.» پس روزى محمود آن كيسه را نيمروزى وقت قيلوله پيش نهاده بود
~~وانديشه بر گماشته كه «چون تواند بود؟» آخر دلش قرار گرفت بر آنكه ممكن
~~باشد كه اين كيسه را شكافته باشند وزر بيرون كرده ورفو كرده. مقرمهاى داشت
~~توزى مذهب نيكوظرايف بر روى نهالى او كنده. نيمشبى برخاست واز بام فرود
~~آمد، كارد بركشيد وچند يك گزى از اين مقرمه ببريد وبازجاى شد وسپيده دم
~~برخاست واز بام فرود آمد وسه روزه بشكار رفت.

# 16- وفراشى بود خاص كه خدمت اين حجره كردى. بامداد بسر نهالى شد تا
~~بروبد. مقرمه را ديد چند يك گز دريده، راست بر ميانه. بترسيد واز بيم گريه
~~بر او افتاد. در فراشخانه فراشى بود، او را بديد چنان گريان، گفت «چه بوده
~~است؟» گفت «كسى بر من ستيزه داشته است، در خيشخانه رفته است ومقرمه سلطان
~~مقدار گزى بدريده. اگر چشم سلطان بر آنجا افتد مرا بكشد.» گفت «جز تو هيچ
~~كس ديده است؟» گفت «نى.» گفت «پس دل مشغول مدار كه من چاره آن بكنم وترا
~~بياموزم. سلطان سه روزه بشكار رفته است ودر اين شهر رفوگرى است كهل مردى
~~ودوكان بفلان برزن [1] دارد واحمد نام است ودر رفوگرى سخت استاد است
~~ورفوگرانى كه در اين شهراند همه شاگردان وىاند. اين مقرمه پيش او بر،
~~چندانكه مزد خواهد بده، او چنان بكند كه استادان [53ب] خياره بجاى نتوانند
~~آوردن كه آنجا رفو كردهاند.» اين فراش در وقت آن مقرمه را در ازارى پيچيد
~~وبدوكان احمد رفاء برد وگفت «اى استاد چه خواهى كه اين را چنان رفو كنى كه
~~هيچ كس نداند كه اينجا دريده بوده است؟» گفت «درستكى نيم دينار.» گفت
~~«درستى بسنگ دينارى

PageV01P113

~~بستان وهر استاديى كه بدانى در اين بجاى آور.» گفت «سپاس دارم. دل فارغ
~~دار.» درستى بسنگ دينارى بوى داد وگفت «زود مىبايد.» گفت «فردا نماز ديگر
~~بيا وببر.» ديگر روز بوعده رفت. مقرمه پيش وى نهاد چنانكه او بجاى نياورد
~~كه كجا دريده بوده است. فراش شادمانه شد وبسراى برد ودر روى نهالى كشيد.

# 17- چون محمود از شكار بازآمد نيمروزى در خيشخانه شد تا بخسپد.

# نگاه كرد، مقرمه درست ديد. گفت «اين فراش را بخوانيد.» چون فراش بيامد
~~گفت «اين مقرمه دريده بود. كى درست كرد؟» گفت «اى خداوند هرگز ندريده بود،
~~دروغ مىگويند.» گفت «اى احمق مترس كه من دريده بودم.

# مرا در اين مقصوديست. راست بگو كه اين رفو كى كرده است كه بغايت نيك كرده
~~است؟» گفت «اى خداوند فلان رفوگر.» گفت «هم اكنون خواهم كه اين رفوگر را
~~پيش من آرى وبگويى كه «ترا سلطان مىخواند.» مبادا كه انديشهمند شود، بگوى
~~كه «در سراى شغلكى دارند با تو، رنجه شو.» چون در سراى آمد پيش من آرش.»
~~فراش دويد ورفوگر را پيش محمود آورد. رفوگر كه سلطان را بديد تنها نشسته
~~بترسيد. سلطان را كه چشم بر او افتاد گفت «بيا استاد.» وپس او را گفت «اين
~~مقرمه تو رفو كردهاى؟» گفت «آرى.» گفت «سخت استادانه كردهاى.» گفت «بدولت
~~خداوند نيك آمده است.» گفت «در اين شهر هيچ كس از تو استادتر هست؟» گفت
~~«نى.» گفت «از تو سخنى پرسم. راست بگوى.» گفت «با پادشاهان [54أ] هيچ بهتر
~~از راستى نيست.» گفت «تو در اين شش هفت سال هيچ كيسه ديباى سبز رفو كردهاى
~~بخانه محتشمى؟» گفت «كردم.» گفت «كجا؟» گفت «بخانه قاضى شهر ودو دينار مزد
~~آن مرا بداد.» گفت «اگر

PageV01P114

~~آن كيسه رفو كرده خويش را ببينى بشناسى؟» گفت «شناسم. سلطان دست بزير
~~نهالى كرد، كيسه برداشت وبرفوگر داد. گفت «آن كيسه اين هست؟» گفت «هست.»
~~گفت «آنجا كه رفو كردهاى كدام جايگاه است؟ مرا بنماى.» انگشت بر آن نهاد كه
~~«اين جايگه است.» سلطان بتعجب بماند از نيكى كه كرده بود. گفت «اگر حاجت
~~آيد بر روى قاضى گواهى توانى داد؟» گفت «چرا نتوانم داد؟» در وقت كس فرستاد
~~وقاضى را بخواند ويكى را گفت «برو وآن خداوند كيسه را بخوان.»

# 18- چون قاضى حاضر آمد سلام كرد وبر عادت بنشست. محمود روى بدو آورد وگفت
~~«تو مردى عالم وپير باشى ومن قضا بتو دادهام ومالها وخونهاى مسلمانان بتو
~~سپردهام وبر تو اعتماد كرده- ودو هزار مرد هست در شهر وولايت من از تو
~~عالمتر، ضايعاند- روا باشد كه تو خيانت كنى وشرط امانت بجاى نيارى ومال
~~مردى مسلمان بناحق از بن [1] ببرى واو را محروم بگذارى؟» گفت «اى خداوند
~~اين چه حديث است واين كى مىگويد واين من كردهام؟» محمود گفت «اى منافق سگ
~~اين تو كردهاى واين من مىگويم.» وپس كيسه را بدو نمود وگفت «اين كيسه آن
~~است كه تو بشكافتى وزر بيرون كردى ومس بدل زر در آنجا نهادى وكيسه را
~~بفرمودى تا رفو كردند. پس خداوند زر را گفتهاى كه «كيسه سربسته وبمهر خويش
~~آوردى وهمچنان بازبردى. چيزى بر من سختى ويا نمودى؟» فعل وسيرت تو در ديانت
~~چنين است؟» قاضى گفت «نه اين كيسه را هرگز ديدهام ونه از آنچه مىگويد خبر
~~دارم.» محمود گفت [54ب] «اين هر دو مرد را درآريد.» خادمى برفت، خداوند
~~كيسه را ورفوگر را پيش محمود آورد. محمود گفت «اى دروغزن اينك خداوند زر
~~واينك آن

PageV01P115

~~رفوگر كه اين كيسه را اينجا رفو كرده است.» قاضى خجل شد ورويش زرد گشت
~~واز بيم لرزه بر او افتاد چنانكه نيز سخن نتوانست گفت. محمود گفت «برگيريدش
~~وبا او موكل باشيد وخواهم كه در اين ساعت زر اين مرد بازدهد والا بفرمايم
~~تا گردنش بزنند وپس بگويم چه مىبايد كرد.» قاضى را از پيش سلطان محمود
~~برگرفتند ودر نوبتخانه بنشاندند وگفتند «زر بده.» قاضى گفت تا وكيل او را
~~بياوردند ونشان بداد. وكيل برفت ودو هزار دينار زر نشاپورى بياورد وبخداوند
~~كيسه تسليم كرد.

# 19- وديگر روز سلطان محمود مظالم كرد وخيانت قاضى با بزرگان برملا بگفت
~~وپس بفرمود تا قاضى را بياوردند وسر نگوسار از كنگره درگاه بياويختند.
~~بزرگان شفاعت كردند كه «مردى پير وعالم است» تا بپنجاه هزار دينار خويشتن
~~را بازخريد. بعد از آن فروگرفتندش واين مال از او بستدند وهرگز او را نيز
~~قضا نفرمودند.

# *** 20- ومانند اين حكايتهاى پادشاهان بسيار است واين قدر بدان ياد كرده
~~شد تا خداوند عالم خلد الله ملكه بداند كه پادشاهان در عدل وانصاف چگونه
~~بودهاند [1] وچه انديشهها كردهاند تا ستمرسيدگان را بحق خويش رسانيدهاند
~~وچه تدبيرها كردهاند [2] تا مفسدان را از روى زمين برداشتهاند كه پادشاه را
~~رأى قوى به از لشكر قوى والحمد لله كه خداوند عالم را اين هر دو هست. واين
~~فصل در معنى جاسوسان است. ومعتمدان بايد كه اين كار كنند وچنين مردمان بدست
~~آرند وبهر جانبى ومهمى مىفرستند پيوسته.

PageV01P116

### | فصل چهاردهم [55أ] اندر پيكان وپرندگان [1]

# 1- بچند راه معروف پيكان مرتب بايد نشاند ومشاهره ومرسوم ايشان پديد كرد
~~كه چون چنين باشد اندر شبانروزى از پنجاه فرسنگ هر خبرى كه بايد مىرسد.
~~وايشان را بر عادت گذشته نقيبان باشند كه تيمار ايشان مىدارند تا از اعمال
~~وكردار خويش فرونمانند.

PageV01P117

### | فصل پانزدهم در احتياط كردن پروانهها در مستى وهشيارى 

# 1- پروانهها مىرسد بديوان وخزانه واز مهمات ولايت واقطاع وصلات.

# باشد كه بعضى از اين فرمانها در حال خرمى باشد واين كارى نازك است، اندر
~~اين احتياط تمام مىبايد. وباشد كه گويندگان را نيز تفاوتى افتد يا چنانكه
~~بايد نشنيده [1] باشند. بايد كه اين رسالت بر زبان يك تن باشد وآن يك تن
~~بزفان خويش گويد نه بنيابت. وشرط چنان باشد كه هرچند كه اين فرمان را
~~برسانند تا [2] حال آن ديگر راه از ديوان بر رأى عالى عرضه نكنند امضاء
~~نيفتد وبر آن نروند.

PageV01P118

### | فصل شانزدهم اندر وكيل خاص ورونق كار او 

# 1- وكيلى اندر اين روزگار سخت متعلق [1] شده است وهميشه اين كار مردى
~~معروف ومحترم بوده است. وكسى كه احوال مطبخ وشرابخانه وآخر وسراهاى خاص
~~وفرزندان وحواشى بدو تعلق دارد هر ماهى بلكه هر روزى وهر وقتى پيش آيد وحال
~~بازنمايد وشناخته مجلس عالى باشد وبهر وقت استطلاع رأى كند وآنچه مىرود
~~ومىدهد ومىستاند خبر مىكند واو را [55ب] حشمتى تمام بايد تا شغل تواند راند
~~وكار او بنظام روان باشد.

PageV01P119

### | فصل هفدهم اندر نديمان ونزديكان پادشاه وترتيب كار ايشان 

# 1- پادشاه را چاره نيست از نديمان شايسته داشتن وبا ايشان گشاده وگستاخ
~~درآمدن كه بزرگان وصاحبطرفان وسپاهسالاران را [1] بسيار نشستن شكوه وحشمت
~~پادشاهان را زيان دارد وايشان دلير گردند. ودر جمله هركه را شغلى وعملى
~~فرمودند او را بايد كه نديمى نفرمايند وهركه را نديمى فرمودند بايد كه هيچ
~~عملى نفرمايند كه بحكم انبساطى كه بر بساط پادشاه دارد درازدستى كند
~~ومردمان را رنج رساند. عامل هميشه بايد كه از پادشاه ترسان باشد ونديم
~~گستاخ، وچون نديم گستاخ نباشد پادشاه از او حلاوت نيابد.

# وطبع پادشاه از نديم گشاده شود. وايشان را وقتى معلوم باشد، چون پادشاه
~~بار بداد وبزرگان همه بازگشتند آنگه وقت نوبت ايشان باشد.

# 2- ودر نديم چند فايده است، يكى آنكه پادشاه را مونس باشد وديگر آنكه چون
~~شب وروز با او باشد بمحل جاندارى بود واگر نعوذ بالله خطرى پيش آيد نديم
~~باك ندارد كه تن خويش را سپر بلا كند، وديگر هزار گونه

PageV01P120

~~سخن با نديم بتوان گفتن از جد وهزل كه با وزير وبزرگان نتوان گفت كه
~~ايشان صاحب عملاند وكاركنان پادشاه باشند. ونيز از نديمان هزار گونه سخن
~~شنوند واحوال نمايند بحكم گستاخى از خير وشر در مستى وهشيارى كه در آن
~~فايده ومصلحت باشد.

# 3- وليكن نديم بايد كه گوهرى وفاضل وتازهروى وپاك مذهب ورازدار وپاكيزه
~~جامه بود وسمر وقصص ونوادر از هزل وجد بسيار ياد دارد [56أ] ونيكو روايت
~~كند وهمواره نيكوگوى ونيكپيوند باشد ونرد وشطرنج داند باخت واگر رودى بداند
~~زد وملاهى كار داند بست بهتر باشد وبايد كه موافق پادشاهان باشد وهرچه
~~پادشاه گويد وكند زه واحسنت بر زفان دارد ومعلمى نكند كه «اين بكن» و«آن
~~مكن» و«آن چرا كردى» و«آن نبايد كرد» كه ايشان را دشوار آيد وپس بكراهيت
~~كشد. وهرچه تعلق بعشرت وتماشا ومجلس انس وشراب وشكار وگوى زدن وخورد وبرد
~~ومانند اين دارد روا باشد كه با نديمان تدبير كند كه ايشان اين معنى را
~~مهيااند. وباز هرچه تعلق بمملكت وعمارت ومصاف وتاختن وسياست وذخيره ووصلت
~~[1] وسفر ومقام ولشكر ورعايا دارد ومانند آن، با وزير وبزرگان دولت وپيران
~~جهان ديده تدبير كند اوليتر باشد كه ايشان در اين معنى داهىتر باشند تا همه
~~كارها بوجه خويش رود.

# 4- وبعضى پادشاهان طبيب ومنجم را نديم كردهاند وگفتهاند تا هرچه خورد
~~طبيب ميگويد كه منفعت ومضرت هر يكى چيست واو را چه سازد وچه نسازد وطبيعت
~~ومزاج او نگاه داشتهاند ومنجم وقت وساعت نگاه مىدارد واز سعد ونحس آگاهى
~~مىدهد وشغلى را كه خواهد كرد وقتش اختيار مىكند. وبعضى از

PageV01P121

~~پادشاهان اين هر دو را كاهل [1] بودهاند، گفتند «طبيب ما را هميشه
~~بىبيمارى از خوردنيهاى خوش وپاكيزه بازدارد وبىعلتى دارو دهد وبىرنجى فصد
~~كند، ومنجم همچنين از كارها كردن منع كند واز مهمات بازدارد وچون نگاه كنى
~~هر دو آنند كه ما را از مراد ولذت وشهوت دنيا هميشه بازدارند وعيش بر ما
~~منغص كنند. وآن اوليتر كه ايشان را بوقت آنكه حاجت باشد طلب كنيم.»

# 5- اما اگر نديمان جهانديده وبهر جاى رسيده باشند [2] وبزرگان را [56ب] 
~~خدمت كرده نيكوتر باشد وچون مردمان خواهند كه از خوى وعادت پادشاه بدانند
~~از نديمانش قياس كنند. اگر نديمانش خوشخوى وگشادهطبع وبردبار وجوان مرد
~~وظريف باشند بدانند كه پادشاه خوشخوى وخوشطبع ونيكوسيرت وپسنديده عادت است.
~~واگر نديمانش ترشروى وخويشتن ساخته ومستخف ومتكبر وبخيل ومحالطلب ورعنا
~~باشند بدانند كه پادشاه ناخوشطبع وبدخوى وبدساز وبدسيرت است وكفبسته
~~ومتهور.

# 6- وديگر هريكى را از نديمان مرتبتى ومنزلتى باشد. بعضى را محل نشستن
~~باشد وبعضى را محل ايستادن [3] چنانكه از قديم باز عادت مجلس ملوك وخلفا
~~بوده است وهنوز اين رسم در خاندان قديم مانده است وخليفه را هميشه چندان
~~نديم باشد كه پدران او را بوده است وسلطان غزنين را هميشه بيست نديم بوده
~~است ده بر پاى وده نشسته وايشان اين رسم وترتيب از سامانيان دارند. وبايد
~~كه نديمان پادشاه را كفافى وحرمتى تمام باشد ميان حشم وايشان بايد كه
~~خويشتندار ومهذب باشند وپادشاهدوست.

PageV01P122

### | فصل هجدهم اندر مشاورت كردن پادشاه در كارها با دانايان وپيران 

# 1- مشاورت كردن در كارها از قوىرايى مرد باشد واز تمامى عقل وپيشبينى چه
~~هركسى را دانشى باشد وهر يكى چيزى داند، يكى بيشتر داند ويكى كمتر. ويكى
~~دانستنى داند وهرگز كار نبسته ونه آزموده ويكى هم دانش داند وهم كار بسته
~~وتجربهها كرده. مثل اين چنان باشد كه يكى معالجت دردى وعلتى از كتاب طب
~~خوانده باشد ونام آن داروها همه [1] بياد دارد وبس. و [2] يكى نام همه
~~داروها بداند ومعالجت آن علت كرده باشد وبارها تجربت كرده.

# هرگز [57أ] اين با آن برابر نباشد. همچنين يكى باشد كه سفرها بسيار كرده
~~باشد وجهان بيشتر ديده وسرد وگرم بيشتر چشيده ودر ميان كارها بوده، با آن
~~كس برابر نتوان كرد اين كس را كه هرگز سفر نكرده باشد وولايتها نديده ودر
~~ميان كارها نبوده ويا ميانهحال باشد. اين معنى را گفتهاند كه «تدبير همه با
~~داناان [3] وپيران وجهانديدگان بايد كرد.» ونيز يكى را خاطرى تيزتر باشد
~~ودر كارها زودتر تواند ديد ويكى كند فهمتر باشد. وداناان گفتهاند كه «تدبير
~~يك تنه چون زور يك مرده باشد وتدبير دو تنه چون زور دو مرده

PageV01P123

~~وتدبير ده تنه چون زور ده مرده باشد.» ودر هرحالى نيروى ده مرده بيشتر
~~وقوىتر از نيروى يك مرده باشد، همچنين تدبير ده كس قوىتر از تدبير [1] دو
~~كس باشد يا سه كس يا پنج كس. وهمه جهانيان متفقاند كه از آدميان هيچ كس
~~داناتر از پيغامبر ما محمد مصطفى عليه الصلوة والتحيه نبوده است. همه دانش
~~كه او را بود- از پس همچنان بديدى كه از پيش وآسمانها وزمينها وبهشت ودوزخ
~~ولوح وقلم وعرش وكرسى وآنچه در اين هر دو ميان است بر او عرضه كردند
~~وجبرئيل عليه السلام هر زمان همى آمد ووحى همى آورد واز بوده ونابوده خبر
~~همى داد- با چندين فضيلت ومعجزات كه او را بود ايزد تعالى او را همى فرمايد
~~@QUR@04 «وشاورهم في الأمر.» (يا محمد چون كارى خواهى كرد ويا مهمى ترا پيش
~~آيد با ياران خويش تدبير كن.) او را مشورت همى فرمايد كردن. چون او بىنياز
~~نبود از تدبير ومشورت ببايد دانستن كه هيچ آفريده بىنياز نتواند بود.

# 2- پس چنان واجب كند كه چون [2] پادشاه كارى خواهد كرد ويا او را مهمى
~~پيش آيد با پيران وهواخواهان واولياء دولت خويش مشاورت كند تا هركسى را]75
~~b[ در آن معنى هرچه فراز آيد بگويند وآنچه راى پادشاه ديده باشد با گفتار
~~هر يكى مقابله كنند وهر يكى چون گفتار وراى يكديگر بشنوند وبراندازند راى
~~صواب از آن ميان پديدار آيد وراى وتدبير صواب آن باشد كه عقلهاى همگنان بر
~~آن متفق شود كه «چنين مىبايد كرد.» ومشورت ناكردن در كارها از ضعيفرايى
~~باشد وچنين كس را خودكامه خوانند وچنانكه هيچ كارى بىمردان كار نتوان كرد
~~همچنين هيچ شغلى بىمشورت نيكو نيايد والحمد لله كه خداوند عالم را خلد الله
~~ملكه همراى قوى است وهم مردان كار وتدبير دارد [3] . وليكن اين قدر از جهت
~~شرط كتاب ياد كرده شد.

PageV01P124

### | فصل نوزدهم اندر مفردان وبرگ وساز وزينت ايشان 

# 1- دويست مرد بايد بر درگاه كه ايشان را مفردان گويند، مردان گزيده هم
~~بديدار وقدنيكو وهم بمردى ودلاورى تمام. از اين جمله صد خراسانى وصد ديلم
~~كه در حضر وسفر از خدمت غايب نباشند وهميشه بر درگاه باشند وايشان را
~~لباسهاى نيكو بود. ودويست دست سلاح ايشان را ساخته كنند وبوقت بايشان
~~مىدهند وبوقت بازمىستانند. از اين سلاح بيست حمايل بزر وسپر بزر بايد كه
~~باشد وصد و [1] هشتاد حمايل بسيم وسپر [2] بسيم ونيزههاى رمح [3] 37.

# وايشان را جامگى گران وتمام بايد كه باشد واجرى روان. وهر پنجاه مرد را
~~نقيبى بود كه احوال ايشان مىدانند وايشان را خدمت مىفرمايند. وهمه سوار
~~بايد كه باشند وبا برگ تا اگر وقتى مهمى پيش آيد آنچه بديشان تعلق دارد
~~فرونمانند.

# 2- وهمواره چهار هزار مرد پياده را بايد كه نام در ديوان بود از هر جنس
~~هزار مرد گزيده خاص پادشاه باشند [58أ] وسه هزار مرد در خيل اميران
~~وسپاهسالاران لشكر باشند تا بوقت مهم بكار آيند.

PageV01P125

### | فصل بيستم اندر ساختن سلاحهاى مرصع وزينت بارگاه 

# 1- بايد كه پيوسته بيست دست سلاح خاص همه مرصع وغير آن ساخته باشند ودر
~~خزانه نهاده تا بهر جشنى ويا بهر وقتى كه رسولان رسند از اطراف جهان بيست
~~غلام با جامههاى نيكو آن سلاح بردارند وگرد تخت بايستند. وهرچند اين ملك
~~بحمد الله تعالى بجايگاهى رسيده است كه از چنين تكلفها مستغنى است ليكن
~~زينت ملك وزينت پادشاهى نگاه بايد داشت كه زينت وعدت هر پادشاهى بر اندازه
~~همت وملك او بايد كه باشد. وامروز در همه جهان پادشاهى از خداوند عالم خلد
~~الله ملكه بزرگتر نيست وهيچ كس را ملك از ملك او بيشتر نيست. واجب چنان كند
~~كه هرچه پادشاهان يكى دارند ملك بايد كه ده دارد وهرچه ايشان ده دارند ملك
~~بايد كه صد دارد كه اينجا همت وآلت وعدت ومروت وراى وبزرگى ومملكت وهرچه
~~بايد هست [1] .

PageV01P126

### | فصل بيست ويكم اندر معنى احوال وروش رسولان وترتيب كار ايشان 

# 1- رسولان كه از اطراف مىآيند تا بدر خانه نمىرسند كس را خبر نمىباشد
~~واندر آمدن وشدن هيچ كس ايشان را تعهد نمىكند وچيزى [1] نمىدهند واين را بر
~~غفلت وخوار داشتن كارها حمل كنند. بايد كه گماشتگان سرحدها را بگويند تا
~~هركه اندر رسد در حال ودر وقت سوار فرستند وآگاه كنند كه اين كيست كه مىآيد
~~[2] وبا او چند سوار وپياده است [58ب] وآلت وتجملش بچه اندازه است وبچه كار
~~مىآيد. ومعتمدى با ايشان نامزد كنند تا ايشان را بشهرى معروف رساند وآنجا
~~بسپارد واز آنجا كسى از گماشته ديگر همچنين با ايشان بيايد تا بشهرى
~~وناحيتى ديگر وهم بر اين مثال تا بدرگاه. وهر كجا كه برسند از آبادانى
~~فرمان چنان باشد بگماشتگان وعمال ومقطعان كه ايشان را بهر منزل نزل دهند
~~ونيكو دارند وبخشنودى گسيل كنند وچون بازگردند هم بر اين صفت روند كه هرچه
~~با ايشان كنند از نيك وبد همچنان باشد كه با آن پادشاه كرده باشند [3] كه
~~ايشان را فرستاده باشد. وپادشاهان

PageV01P127

~~هميشه حرمت يكديگر داشتهاند ورسولان را عزيز داشته كه بدان قدر جاه ايشان
~~زيادت شده است نه كم واگر وقتى ميان پادشاهان مخالفتى ووحشتى بوده است
~~رسولان برحسب وقت همى آمدهاند ومىشده ورسالت چنانكه ايشان را فرمودهاند
~~مىگزارده. هرگز ايشان را نيازردهاند واز نيكو داشت عادتى كم نكرده كه
~~پسنديده نيست چنانكه خداى عز وجل در اين معنى مىگويد در محكم كتاب خويش
~~«وما على الرسول الا البلاغ المبين.» معنيش اين باشد كه نيست بر رسول مگر
~~رسانيدن آنچه ظاهر دانند [1] .

### | فصل ديگر هم در اين معنى 

# 2- وديگر ببايد دانست كه چون پادشاهان [2] بيكديگر رسول فرستند نه مقصود
~~آن همه پيغام ونامه باشد كه برملا اظهار كنند، چه صد خرده ومقصود در سر بيش
~~باشد ايشان را در فرستادن رسول. الا خواهند كه بدانند كه احوال راه وعقبهها
~~وآبهاى رودها چگونه است تا لشكر شايد گذشت يا نه وعلف كجا يابد وكجا
~~نيابد [59أ] وبهر جاى از گماشتگان كىاند وببينند كه لشكر آن ملك چند است
~~وآلت وعدتش بچه اندازه است وخوان ومجلسش چگونه است وترتيب درگاه وبارگاه
~~ونشست وخاست، وبچوگان وشكار وبخلق وسيرت وببخشش وكوشش وبديدار وكردار چگونه
~~است، ظالم است يا عادل، پير است يا جوان، ولايتش آبادان است يا ويران،
~~لشكرش خشنود است يا متشكى، رعيتش توانگراند يا درويش، او شحيح است يا سخى،
~~در كارها عاقل است يا غافل، وزيرش كفايتى دارد وبا ديانت ونيكروش هست يا
~~نه، سپاه- سالاران او كارديده ورزمآزموده هستند يا نه ونديمانش مردمان
~~شايسته وظريف هستند يا نه [3] ، وچه چيز دوست دارد وچه دشمن، ودر شراب
~~گشاده وخوشطبع

PageV01P128

~~هست يا نه [1] ، ودر كار دين صلب هست وشفقتى دارد يا مغفل است وسست، وميل
~~او بيشتر بهزل باشد يا بجد، وبغلامان راغبتر است يا بزنان، تا اگر وقتى
~~خواهند كه او را بدست آرند يا با او مخالفتى كنند ويا عيبى گيرند [2] چون
~~بر احوال او واقف باشند تدبير آن كار مىسگالند، از نيك وبد بدانند كرد
~~وبواجبى بر دست گيرند چنانكه بروزگار سلطان شهيد الپ ارسلان انار الله
~~برهانه بنده را افتاد.

# 3- در همه جهان دو مذهب است كه نيك است وبر طريق راستاند، يكى حنفى وديگر
~~شافعى رحمة الله عليهما وديگر همه هوا وبدعت وشبهت است. وسلطان شهيد رحمه
~~الله در مذهب خويش چنان صلب ودرست بود كه بارها بر زفان او رفته بود كه «اى
~~دريغا اگر وزير من شافعى مذهب نبودى.» وسخت با سياست وهيبت بود ومن بدان
~~سبب كه او در مذهب [59ب] خويش چنان بجد ومعتقد بود ومذهب شافعى بعيب مىداشت
~~همواره از او انديشمند وترسان بودمى.

# 4- مگر اتفاق چنان افتاد كه سلطان شهيد عزم ماوراء النهر وسمرقند كرد كه
~~خان سمرقند شمس الملك او را گردن نمىنهاد. ولشكر را بخواند ورسول فرستاد
~~بشمس الملك نصر بن ابراهيم، ومن بنده دانشمند اشتر را از قبل خويش با آن
~~رسول سلطان بفرستادم تا آنچه رود مرا معلوم كند ومىنمايد.

# ول سلطان نامه وپيغام رسانيد واز آنجا رسول خويش را با رسول سلطان ما
~~اينجا فرستادند. چنانكه عادت باشد رسول را پيش بردند، نامه وپيغام برسانيد
~~وبجانبش [3] فروآوردند. ومگر عادت باشد كه رسولان گه وبيگاه پيش وزير شوند
~~ومرادها والتماسها درخواهند وسخنها باشد كه مشافهه نتوانند گفت با

PageV01P129

~~سلطان، با وزير بگويند تا وزير با سلطان بگويد. تا وقت بازگشتن ايشان
~~اتفاق را بنده در وثاق خويش با قومى همنشينان نشسته بود وشطرنج مىباخت واز
~~يكى شطرنج ببرده بود وانگشترى او بگرو ستده. وبدان سبب كه در انگشت دست چپ
~~فراخ بود در انگشت دست راست كرده بود. گفتند «رسول خان سمرقند بر در است.»
~~گفتم «درآوريدش.» وفرمودم تا شطرنج از پيش برداشتند.

# 5- چون درآمد وبنشست وسخنى كه داشت با بنده گفتن گرفت- وبنده با اين
~~انگشترى همى شوريد وگرد انگشت همى گردانيد- چشم رسول بر انگشت وانگشترى
~~افتاد. وچون از سخن بپرداخت برخاست وبرفت. وسلطان فرمود تا رسول خان را
~~بازگردانيدند ورسول ديگر نامزد كرد تا جواب بازبرند. بنده ديگرباره دانشمند
~~اشتر را كه مردى جلد بود با رسول سلطان [60أ] بفرستاد.

# چون رسولان بسمرقند رسيدند وپيش شمس الملك شدند در آن ميان رسول خويش را
~~پرسيد كه «سلطان الپ ارسلان را براى وديدار وكردار چون يافتى ولشكرش چهقدر
~~باشند وساز وآلت وزينت ايشان چگونه است وترتيب درگاه وبارگاه وديوان وقاعده
~~مملكت چگونه است؟» رسول گفت «سلطان را ديدار ومنظر ومردانگى وسياست وهيبت
~~وفرمان هيچ درنمىبايد ولشكرش را عدد خداى عز وجل داند وزينت وآلت وتجملش را
~~خود قياسى نيست وترتيب درگاه وديوان ومجلس وبارگاهشان همه نيك است ودر
~~مملكت ايشان هيچ چيز درنمىبايد الا يك عيب دارند، اگر آن عيب نبودى در
~~مملكت ايشان هيچ باقى نبودى.» شمس الملك گفت «آن يك عيب چيست؟» رسول گفت
~~«وزير سلطانشان را فضى است.» شمس الملك گفت «تو بچه دانستى كه او را فضى
~~است؟» گفت «بدان كه يك روز [1] نماز پيشين بخيمه او شدم كه با او سخنى
~~گويم. او را

PageV01P130

~~ديدم انگشترى در انگشت راست كرده 38 وگرد انگشت مىگردانيد وبا من سخن
~~مىگفت.» دانشمند اشتر در حال بمن بنده نوشت كه «اينجا در معنى تو پيش شمس
~~الملك بر زفان رسول او چنين رفت تا دانسته باشى.» بنده عظيم رنجور دل گشت
~~از بيم سلطان. گفتم «او از مذهب شافعى ننگ مىدارد وبهر وقت مرا سرزنش
~~مىكند. اگر هيچگونه بشنود كه جكليان 39 بر بنده رقم رافضى كشيدهاند وپيش
~~خان سمرقند چنين رفت مرا بجان زينهار ندهد.» با همه بىگناهى بنده سى هزار
~~دينار زر پدرى [1] خرج كرد بىالتماس ودرخواست، وتسويغ وادرارى چند بداد [2]
~~تا اين سخن بگوش سلطان نرسيد.

# 6- بنده اين بدان ياد كرد كه رسولان بيشتر عيبجوى باشند [60ب] وهمى نگرند
~~تا در پادشاهى ومملكت او چه چيز است كه آن عيب است وچه هنر وبوقت ديگر از
~~پادشاهان سرزنش وملامت برسد. واز اين معنى پادشاهان زيرك وبيدار اخلاق خويش
~~مهذب كردهاند وسيرتهاى نيكو بر دست گرفته ومردمانى شايسته وپاك دين را پيش
~~كار داشته وعمل فرموده تا كسى بر ايشان عيب نگيرد.

# 7- ورسول را مردى شايد كه او خدمت پادشاهان كرده باشد وبر سخن گفتن دلير
~~باشد وسفرهاى بسيار كرده بود واز هر دانشى بهره دارد وحافظ وپيشبين باشد
~~وقد ومنظر نيكو دارد واگر مردى پير وعالم باشد بهتر بود، واگر نديمى را اين
~~شغل فرمايند اعتماد زيادت بود واگر مردى را برسولى فرستند كه او دلير باشد
~~ومردانه وادب سلاح وسوارى نيك داند ومبارز باشد سخت صواب بود تا با ايشان
~~نموده باشد كه مردان ما چنين باشند واگر رسول مردى شريف باشد هم نيك بود كه
~~از جهت شرف حرمت او زيادت كنند وبا او

PageV01P131

~~بدى نتوانند كرد، واگر كسى بود كه سيكىخواره نباشد ومزاح وقمارباز وبسيار
~~گوى ومجهول نبود بهتر باشد. وبسيار وقت پادشاهان رسول فرستادهاند با هديه
~~وظرايف فراوان وصلح خواسته واز خويشتن عجز ونرم گردنى نموده وبدين غرور بر
~~اثر رسول با لشكرى ساخته ومردان كار تاختن بردهاند وخصم را شكسته. وسيرت
~~وخرد وراى رسول دليل باشد بر سيرت وخرد وراى وبزرگوارى پادشاه.

PageV01P132

### | فصل بيست ودوم اندر ساخته داشتن علفها 40 در منزلها ومرحلهها

# 1- چون ركاب عالى حركت فرمايد بهر مرحلهاى كه نزول افتد آنجا علفى ونزلى
~~ساخته نمىباشد [1] [61أ] وعلف روز بتكلف وجهد حاصل بايد كرد يا از رعيت
~~بقسمت بايد ستدن واين روا نباشد. بهمه راهها كه آنجا گذرى خواهد بود هر
~~ديهى كه منزلگاه است وحوالى آن اگر در اقطاع است با خاص بايد گرفتن ونيز
~~آنجا كه رباطى وديهى نيست بنزديكى آن ديهى كه باشد بازبايد استد [2] تا
~~ارتفاعهاى آن را جمله مىكنند. اگر بدان حاجت افتد خرج كنند واگر بدان جانب
~~رفتنى نباشد آن غله مىفروشند ومال بخزانه مىآرند چون ديگر مالها تا رعايا
~~را رنج نرسد واز جهت علف تقصيرى نباشد وبدان مهم كه عزم درست كرده است
~~بازنماند.

PageV01P133

### | فصل بيست وسوم اندر روشن داشتن اموال جمله لشكر 

# 1- لشكر را مال روشن بايد كرد. آنچه اهل اقطاعاند اندر [1] دست ايشان
~~مطلق ومقرر بايد داشت وآنچه غلاماناند كه اقطاعدارى را نشايند مال ايشان
~~[2] پديدار بايد آورد. وچون اندازه آن پديد آيد كه چندين است وجه آن ببايد
~~ساخت تا جمله مىكنند وبوقت خويش بديشان مىرسانند ويا در سالى دو بار ايشان
~~را پيش خويش بايد خواند وبديشان فرمايند رسانيد نه چنانكه حوالت كنند
~~بخزانه يا پادشاه را ناديده از آنجا بستانند چه اوليتر آن باشد كه پادشاه
~~از دست خويش در دست ودامن ايشان كند چه از آن [3] مهرى واتحادى در دل ايشان
~~برويد وبهنگام خدمت وكارزار سختكوشتر باشند وايستادگى كنند.

# 2- وترتيب پادشاهان قديم چنان بوده است كه اقطاع ندادندى وهركسى را بر
~~اندازه ايشان در سالى چهار بار مواجب ايشان از خزانه نقد بدادندى وايشان
~~پيوسته [61ب] با برگ ونوا بودندى وبهر مهم در وقت دو هزار وبيست هزار
~~برنشستندى وروى بدان مهم آوردندى. وعمال مال جمع

PageV01P134

~~كردندى وبخزانه پادشاه مىرسانيدندى واز خزانه بر اينگونه بغلامان وبلشكر
~~هر سه ماهى همى دادندى واين را بيستگانى خواندندى. واين رسم وترتيب هنوز در
~~خانه محموديان مانده است.

# 3- واقطاعداران را بگويند تا هركه از خيلها بسبب مرگ ويا بسببى ديگر غايب
~~شود در حال بازنمايند وپوشيده ندارند وخداوندان خيل را بگويند كه چون مال
~~خويش يافتند بهر مهمى كه باشد جمله لشكر را حاضر دارند واگر كسى بعذرى
~~بماند در حال بگويند تا آن مقام بفرمان باشد كه اگر جز اين كنند با ايشان
~~عتاب رود وغرامت مال ستده ايشان را بايد كشيد.

PageV01P135

### | فصل بيست وچهارم اندر لشكر داشتن از هر جنسى 

# 1- چون لشكر همه از يك جنس باشند از آن خطرها خيزد وسختكوش نباشند وتخليط
~~كنند. بايد كه از هر جنسى باشند ودو هزار مرد ديلم وخراسانى بايد كه مقيم
~~بر درگاه باشند. آنچه هستند بدارند [1] وباقى راست كنند واگر از اين بعضى
~~گرجيان وشبانكارگان پارس باشند روا بود كه اين جنس هم مردان نيك باشند.

### || حكايت 

# 2- وعادت سلطان محمود چنان بوده است كه از چند جنس لشكر داشتى چون ترك
~~وخراسانى وعرب وهندو وغورى وديلم. وهر شب در سفر از هر گروه معلوم كرده
~~بودندى كه چند مرد بيتاق رفتندى وجايگاه هر گروه ديدار بودى وهيچ گروه از
~~بيم يكديگر از جاى خويش نيارستندى جنبيد، تا روز بنبرد يكديگر پاس داشتندى
~~ونخفتندى، واگر روز جنگ بودى هر جنس از جهت نام وننگ بكوشيدندى وجنگى هرچه
~~سختتر بكردندى تا

PageV01P136

~~كسى نگفتى [62أ] كه «فلان جنس در جنگ سستى كردند» وهمه در آن كوشيدندى كه
~~از يكديگر به آيند.

# *** 3- چون قاعده كار مردان جنگى چنين بودى همه سختكوش ونامجوى بودندى،
~~لاجرم چون دست بسلاح بردندى قدم بازپس ننهادندى تا لشكر مخالف را نشكستندى.

# 4- وهر آنگاه كه لشكرى يك بار ودوبار چيره گشت وبر مخالف ظفر يافت بعد از
~~آن صد سوار از اين هزار سوار مخالف را بزنند [1] وهيچ كس نيز با اين لشكر
~~منصور مقاومت نتواند كرد وهمه لشكرهاى اطراف از اين پادشاه بترسند وطاعتدار
~~شوند [2] .

PageV01P137

### | فصل بيست وپنجم اندر نواستدن ومقيم داشتن بر درگاه 

# 1- اميران عرب وكردان وديلمان وروميان وآن كسانى كه در طاعتدارى نوعهداند
~~بايد گفت تا هركسى از ايشان فرزندى يا برادرى بر درگاه مقيم دارند چنانكه
~~اگر هزار نباشد بهيچ وقت از پانصد كم نباشد وچون سالى بگذرد بدل ايشان
~~بفرستند واينها بازروند وتا بدل اينجا نرسد اين قوم باز نروند تا هيچ كس
~~بسبب نوا در پادشاه عاصى نتواند شد. وديلمان وكوهيان ومردم طبرستان
~~وشبانكاره ومانند اينكه اقطاع ونانپاره دارند همچنين پانصد مرد از ايشان
~~بايد كه بر درگاه مقيم باشند تا بوقتى كه حاجت آيد بهيچ گونه درگاه از مرد
~~كار خالى نباشد [1] .

PageV01P138

### | فصل بيست وششم اندر داشتن تركمانان در خدمت 

# 1- هرچند از تركمانان ملالتى حاصل شده است وعددى بسياراند ايشان را بر
~~دولت حقى ايستاده است كه در ابتداء دولت خدمتها كردهاند ورنجها كشيده واز
~~جمله خويشاونداناند. [62ب] از فرزندان ايشان مردى هزار را نام بايد نبشت
~~وبر سيرت غلامان سراى ايشان را مىبايد [1] پرورد كه چون پيوسته در خدمت
~~مشغول باشند ادب سلاح وخدمت بياموزند وبا مردم قرار گيرند ودل بنهند وهمچون
~~غلامان خدمت كنند وآن نفرت كه ايشان را حاصل شده است در طبع زايل گردد
~~وهرگاه كه حاجت افتد پنج هزار وده هزار بخدمتى كه نامزد شوند برنشينند با
~~زينت وساز غلامان تا از اين دولت بىنصيب نباشند وملك را محمدت حاصل آيد
~~وايشان خشنود باشند.

PageV01P139

### | فصل بيست وهفتم از زحمت ناكردن بندگان وقت خدمت وترتيب كار ايشان 

# 1- بندگان كه بخدمت مىايستند زحمت مىكنند تا حاجت مىافتد بهر وقت تير
~~انداختن 41 وچون در حال پراكنده شوند هم اندر وقت بازمىآيند، وچون فرمانى
~~جزم داده شود ويك دو بار با ايشان بگويند كه ايشان را چگونه مىبايد بود بر
~~آن بروند وبدين تكلف حاجت نيايد. ويا [1] معلوم فرمايند كرد كه هر روز از
~~غلامان آبدار وسلاحدار وشرابدار وجامهدار ومانند اين واز غلامان كه بامير
~~حاجبى وباميرى وبزرگى رسيدهاند چند پيش خدمت آيند تا هر روزى از هر وثاق
~~بدان عدد بنوبت بخدمت مىآيند واز خواص همچنين تا زحمت نباشد. وديگر غلامان
~~را بهمه روزگار قديم در پرورش ومرتبت ايشان از [2] آن روز كه بخريدهاند تا
~~آن روز كه پير شدهاند وبركشيدهاند ترتيبى بوده است پسنديده ودر اين ايام آن
~~رسم از قاعده خويش بيفتاده است.

# اندكى [63أ] از جهت شرط كتاب را ياد كند بنده تا استطلاع رأى افتد.

PageV01P140

# ترتيب غلامان سراى 42

# 2- وهنوز در روزگار سامانيان اين تربيب برجاى بود وبتدريج بر اندازه خدمت
~~وشايستگى غلام را درجه مىافزودندى چنانكه غلامى را [1] بخريدندى يك سال او
~~را پياده در ركاب خدمت فرمودندى با قبايى زندنيچى وموزه وآن غلام را فرمان
~~نبودى كه نهان وآشكارا در اين يك سال بر اسپ نشيند واگر معلوم شدى مالش
~~دادندى، وچون يك سال با موزه خدمت كردى وثاق باشى با حاجب بگفتى وحاجب
~~معلوم پادشاه كردى، آنگاه او را اسپكى تركى فرمودندى با زينكى در خام گرفته
~~ولگامى دوال ساده وچون يك سال با اسپ وتازيانه خدمت كردى سوم سال او را
~~قراجورى دادندى تا بر ميان بستى وسال چهارم كيش وقربان فرمودندى تا بوقت
~~برنشستن بربستى، سال پنجم زينى بهتر ولگامى بكوكب وقبايى ودبوسى كه در دبوس
~~حلقه آويختى، سال ششم ساقيى [2] فرمودندى وآبدارى وقدحى از ميان درآويختى
~~وسال هفتم جامهدارى وسال هشتم خيمككى يك سرى شانزده ميخ بدادندى وسه غلامك
~~نو خريده را در خيل او كردندى واو را وثاقباشى لقب دادندى وكلاهى نمدين
~~سياه سيم كشيده وقبايكى كپزى [3] 43 درپوشانيدندى. همچنين هر سالى جامه
~~وتجمل وخيل ومرتبت او مىافزودندى تا خيلباشى شدى [4] . پس همچنين حاجب شدى.
~~وچون شايستگى وهنرها وشجاعت او همه كس را معلوم گشتى وكارهاى بزرگ از دست
~~او برآمدى ومردمدار [63ب] وخداوند دوست بودى آنگاه او را تا سى وپنج سال
~~وچهل سال نشدى اميرى ندادندى وبولايت نامزد نكردندى.

# 3- والپتگين بنده وپرورده سامانيان بود وبسى و [5] پنج سالگى سپاه-

PageV01P141

~~سالارى خراسان يافت وسخت نيكعهد ووفادار ومردانه بود وتركى باراى وتدبير
~~ومردمدار وخيلدوست وجوانمرد وفراخنان ونمك وخداىترس بود وهمه سيرت سامانيان
~~داشت [1] . ومالهاى خراسان وعراق او داشت وهزار وهفتصد غلام ترك داشت
~~وبنده. روزى سى غلام ترك بخريد. وسبكتگين كه پدر سلطان محمود بود يكى از
~~اين سيگانه بود واز اقبال سبكتگين نخست چيزى آن بود كه او را الپتگين خريده
~~بود و [2] ديگر سه روز بود تا او را خريده بود وپيش الپتگين در ميان غلامان
~~ايستاده بود كه حاجب پيش رفت والپتگين را گفت كه «فلان غلام كه وثاقباشى
~~بود فرمان يافت، آن وثاق ورخت وخيل ومنزلت او بكدام غلام ارزانى مىفرمايد
~~داشت؟» چشم الپتگين بر سبكتگين افتاد، بر زفان او رفت كه «بدين غلامك
~~بخشيدم.» حاجب گفت «اى خداوند هنوز اين غلامك را سه روز بيش نيست كه
~~خريدهاى واو را هفت سال خدمت مىبايد كرد تا بدين منزلت رسد. اين چون بدو
~~شايد داد؟» الپتگين گفت «من گفتم»- واين غلامك شنيد وخدمت كرد- «ومن اين
~~بوجه عطا بدو مىدهم وديگر هم بر عادت مىبايد رفت.» پس آن وثاق بدو دادند
~~وآنچه ثمرت خدمت هفت هشت ساله باشد بوى رسيد [3] . پس الپتگين با خود
~~انديشيد كه «چه شايد بودن كه منزلت خدمت هفت ساله بغلامكى خورد نو خريده برسيد؟

# ممكن باشد كه اين بزرگزاده تواند بود باصل خويش در تركستان يا مقبل خواهد
~~بودن وكار اين بالا گيرد.» پس او را [64أ] آزمودن گرفت وبدين وبدان پيغامش
~~دادى وگفتى «چه گفتم؟ بازگوى.» همه بازگفتى كه هيچ غلط نكردى. پس گفتى
~~«برو، جواب بازآور.» برفتى وجواب بازآوردى بواجبتر از آنكه پيغام برده
~~بودى. وچون او را بآزمايش هر روز بهتر همى يافت مهرى

PageV01P142

~~از او در دل الپتگين پديدار آمد، او را آب دارى داد وپيش خويشتن خدمت
~~فرمود وده غلامك در خيل او كرد وهر روز او را برتر مىكشيد.

# 4- چون سبكتگين هژده ساله شد دويست غلام مردانه خيل داشت وهمه سيرت
~~الپتگين بر دست گرفته بود در نشستن وخاستن وگفتن وترتيب خوان وكاسه ومجلس
~~وشكار وتير انداختن وگوى زدن ومراعات مردم كردن وبا خيل چون برادران زيستن،
~~واگر سيبى در دست گرفتى خواستى كه با ده تن خورد وبسبب خوبى و [1] خوى خوش
~~وسيرت نيكو همه كس او را دوست داشتى.

### || حكايت 

# 5- مگر روزى الپتگين دويست غلام را نامزد كرد تا بخلج وتركمانان روند
~~ومالى كه از ايشان ستدنى بود بستانند وسبكتگين در جمله ايشان بود.

# چون آنجا شدند خلج وتركمانان مال بتمامت نمىدادند. غلامان در خشم شدند
~~ودست بسلاح [2] بردند وقصد كردند كه با ايشان جنگ كنند وبزور مال بستانند.

# سبكتگين گفت «من جنگ نكنم وبا شما بدين كار بازبايستم [3] .» يارانش
~~گفتند «چرا؟» گفت «خداوند ما را نه بجنگ كردن فرستاده است، گفت «برويد وآن
~~مال وچهارپاى بياريد.» اكنون اگر جنگ كنيم وايشان ما را بشكنند شينى وننگى
~~عظيم باشد وحشمت خداوند ما را زيان دارد وديگر خداوند ما گويد «كى فرمودم
~~شما را كه جنگ كنيد» وتا در مرگ از اين ملامت وسرزنش نرهيم وطاقت عتاب او
~~نداريم. چون سبكتگين اين بگفت بيشتر غلامان [64ب] گفتند «اين صوابتر است كه
~~سبكتگين مىگويد.» خلافى در ميان غلامان پديدار آمد وعاقبت جنگ نكردند
~~وبازگشتند. وچون پيش الپتگين آمدند وبگفتند كه «بقهر از ايشان مال نستديم
~~اگرچه سركشى كردند ومال

PageV01P143

~~ندادند» الپتگين گفت «چرا دست بسلاح نبرديد وبهر صفت كه بود مال نستديد؟»
~~غلامان گفتند «ما سلاح پوشيديم وجنگ خواستيم كرد. سبكتگين خلاف كرد ونگذاشت
~~ودو گروهى در ميان غلامان افكند. چون چنين شد بازگشتيم.» الپتگين سبكتگين
~~را گفت «چرا جنگ نكردى ونگذاشتى تا جنگ كردندى؟» سبكتگين گفت «از جهت آنكه
~~خداوند ما را نفرموده بود كه «جنگ كنيد» واگر ما بىفرمان خداوند جنگ كرديمى
~~پس هر يكى خداوندى بوديمى نه بنده، كه نشان بندگى آن باشد كه همه آن كند كه
~~خداوند فرمايد. واگر شكست بر ما بودى لا بد خداوند گفتى كى «فرمود شما را
~~كه جنگ كنيد؟» وآن عتاب را كى طاقت داشتى؟ واگر ما ايشان را شكستيمى لا بد
~~خلقى كشته آمدى وبس منت وسپاس نبودى وملامت بر سرى حاصل آمدى. اكنون اگر
~~فرمايى تا جنگ كنيم برويم، يا مال بستانيم يا جان فدا كنيم.» الپتگين را
~~خوش آمد. گفت «راست مىگويد.» پس همچنين او را برمىكشيد تا بجايى رسيد كه
~~سيصد غلام خيل داشت.

# 6- وامير خراسان نوح بن نصر 44 ببخارا فرمان يافت والپتگين بنشاپور بود.
~~واز حضرت بخارا امراى خواص با الپتگين نبشتند كه «چنين حالى افتاد وامير
~~خراسان درگذشت، او را برادرى سى ساله مانده است وپسرى شانزده ساله. كرا
~~فرمايى تا بپادشاهى نشانيم كه مدار اين مملكت بر تست؟» او زود قاصد خويش
~~گسيل كرد وبنوشت كه «هر دو تخت ملك را شايستهاند [65أ] وخداوندزادگان
~~مااند، اما برادر ملك مردى پخته است وسرد وگرم چشيده وهمه كس را نيك شناسد
~~وقدر ومنزلت هر يكى داند وحرمت هركس بهتر [1] بجاى آرد. وپسر ملك كودك است
~~وجهان ناديده، ترسم مردمان را مراعات نتواند

PageV01P144

~~كرد ودر هر معنى فرمانها بواجبى نتواند داد. مگر صوابتر آن باشد كه برادر
~~بنشانيد.» ونامهاى ديگر هم بدين عبارت ديگر روز بفرستاد. بعد پنج روز قاصدى
~~در رسيد وبشارت آورد كه «پسر ملك را بپادشاهى نشاندند.» از آن هر دو نامه
~~كه فرستاده بود تشوير زده شد. گفت «اى ناجوان مردان بىتميزان كه ايشانند كه
~~چون از خويشتن كارى خواستند كرد چرا مشورت بمن آوردند؟

# ومرا هر دو ملكزاده چون روشنايى در [1] چشماند وليكن از آن مىانديشم كه
~~من اشارت ببرادر كردهام وچون نبشته من آنجا رسد پسر ملك را ناخوش بيايد،
~~پندارد كه مرا ميل ببرادر ملك بوده است، دل بر من گران كند وغضبى وكينهاى
~~در طبع او برويد و [2] صاحبغرضان مجال سخن يابند وآن پسر را بر من تباه
~~كنند.» در وقت پنج جمازه گسيل كرد وگفت «جهد كنيد تا مگر اين دو قاصد را
~~پيش از آنكه از جيحون بگذرند دريابيد وبازگردانيد.» جمازگان بشتافتند. يكى
~~را در بيابان آموى دريافتند ويكى از جيحون بگذشته بود.

# 7- چون نبشته الپتگين ببخارا رسيد پسر ملك را وهواخواهان پسر ملك را
~~ناخوش آمد وگفتند «نه نيك كرد الپتگين كه اشارت ببرادر ملك كرد. ندانست كه
~~ميراث پدر بپسر رسد نه ببرادر؟» واز اين معنى همى گفتند تا هر روز دل اين
~~پسر بر الپتگين گرانتر مىشد والپتگين بسيار عذرها خواست وخدمتها فرستاد.
~~بهيچ گونه آن غبار از دل ملكزاده برنخاست ومفسدان وصاحبغرضان مفسده
~~مىكردند [65ب] وملكزاده تيزتر مىشد ووحشت وكينه زيادت مىگشت. والپتگين را
~~احمد بن اسمعيل خريده بود در آخر عمر. پس نصر بن احمد را چند سال خدمت كرد.
~~چون نصر بن احمد گذشته شد نوح بن نصر را خدمت كرد وسپاهسالارى [3] خراسان
~~در ايام نوح يافت وچون نوح درگذشت اين

PageV01P145

~~منصور بن نوح را بجاى پدر بپادشاهى نشاندند. وچون شش سال از پادشاهى
~~منصور بگذشت والپتگين مالها بذل كرد وهر جهدى كه ممكن باشد بجاى آورد
~~هيچگونه دل منصور بن نوح بدست نتوانست آورد از گفتار صاحبغرضان. وهرچه
~~بحضرت بخارا ميرفت وكيل دران بالپتگين مىنوشتند.

# 8- پس منصور بن نوح را مفسدان گفتند «تا الپتگين را نكشى تو پادشاه نباشى
~~وفرمانروا نگردى واو پنجاه وسه سال است تا در خراسان پادشاهى مىكند ومال
~~وخواسته مىنهد ولشكر همه گوش بسخن او دارند وچون او را برگيرى از خواستههاى
~~او خزينه پر شود وفارغدل گردى. تدبير آن است كه او را بدرگاه خوانى وچنان
~~نمايى كه «تا ما بر تخت مملكت نشستهايم تو بدرگاه نيامدهاى وعهد تازه
~~نكردهاى- وما آرزومند توايم كه تو ما را بجاى پدرى- هرچند كه قاعده دولت ما
~~بتو استوار است ومدار مملكت ماوراء النهر وخراسان توى. و [1] اين قدر
~~گفتوگوى كه مىباشد همه از آن است كه تو هيچ پيش ما نيامدهاى. بايد كه هرچه
~~زودتر بدرگاه آيى وهرچه بر درگاه وبارگاه ما از ترتيب بيفتاده است باز
~~قاعده خويش آورى تا اعتماد ما بر تو زيادت شود وسخن صاحبغرضان منقطع گردد.»
~~چون اينجا آيد او را بخلوت خوانى وبفرمايى تا سرش برگيرند.»

# 9- پس امير سديد منصور همچنين كرد واو را بدرگاه خواند وصاحب [66أ] خبران
~~بنوشتند كه «ترا بچه مىخواند.» الپتگين آوازه در افكند كه «بسازيد تا
~~ببخارا رويم.» واز نشاپور كوچ كرد وبسرخس آمد وقرب سىهزار سوار با او بود.
~~چون سه روز از مقام بگذشت همه اميران لشكر را بخواند. پس ايشان را گفت
~~«سخنى دارم با شما گفتنى. چون بگويم چنانكه صوابتر باشد ونيكى

PageV01P146

~~ما وشما در آن باشد جواب دهيد.» گفتند «فرمان برداريم.» گفت «شما دانيد
~~كه امير خراسان مرا از بهرچه مىخواند يا نه؟» گفتند «مىخواهد تا ترا ببيند
~~وعهد تازه كند كه تو او را وپدران او را همچون پدرى.» گفت «نه چنان است كه
~~شما را صورت است. اين ملك مرا مىخواند تا سر من از تن جدا كند، وكودك است
~~وقدر مردان نمىداند وشما دانيد كه ملك سامانيان امروز سالهاست تا من بر
~~ايشان نگاه مىدارم وچند دفعت خانان تركستان را كه قصد ملك ايشان مىكردند
~~بشكستم، واز هر جانب همچنين خوارج را قهر كردم وهرگز طرفة العينى در ايشان
~~عاصى نشدم واين پادشاهى بر جدش وپدرش وبر او من نگاه داشتهام ومىدارم
~~وبعاقبت مكافات من اين است كه سر من بخواهد بريد واين قدر نمىداند كه ملك
~~او چون تنى است كه سر آن تن منم، چون سر رفت تن را چه بقا باشد؟

# اكنون چه صواب بينيد؟ دفع اين مضرت را چاره چه چيز است؟» همه اميران
~~گفتند «چاره اين شمشير است. وچون با تو اين انديشد ومكافات كردارهاى تو اين
~~باشد ما از او چه چشم داريم؟ واگر بجاى تو كسى ديگر بودى از پنجاه سال باز
~~ملك از دست ايشان بيرون كردستى. ما همه ترا شناسيم نه او را دانيم ونه پدر
~~او را، چه ما وهركه در اين دولت سامانيان كسى است همه نان پاره وجاه وحشمت
~~ونعمت وولايت وتجمل از تو داريم واز تو كسى شدهايم.

# [66ب] 

# ما با توايم وخراسان وخوارزم ونيمروز مسلمتر است. بترك منصور بن نوح بگوى
~~وخود بپادشاهى بنشين واگر خواهى بخارا و [1] سمرقند بدو ارزانى دار واگر
~~خواهى آن نيز بگير.» چون امرا همه اين سخن بگفتند برغبتى هرچه تمامتر
~~الپتگين گفت «عفا الله شما، اين چه گفتيد از سر اعتقاد ويگانگى گفتيد واز
~~شما همين چشم دارم. خداى عز وجل مكافات شما هميشه نيكى كناد.

PageV01P147

# امروز بازگرديد تا فردا چه ديدار آيد.»

# 10- ودر اين حال سى هزار سوار با الپتگين بود واگر خواستى صد هزار سوار
~~برنشاندى. ديگر روز همه اميران ببارگاه آمدند والپتگين بيرون آمد وبنشست.
~~ساعتى بود. روى سوى اميران كرد وگفت «دى من آن سخن كه با شما گفتم خواستم
~~كه شما را بيازمايم تا شما با من يك دل هستيد واگر مرا كارى پيش آيد
~~ايستادگى وهمپشتى كنيد يا نه. اكنون من از شما همه آن شنيدم كه از
~~حلالزادگى ونيكعهدى شما سزد وحق نعمت من گزارديد ومن از شما خشنود گشتم.
~~وليكن بدانيد وآگاه باشيد كه من بعد از اين شر او از خويشتن جز بشمشير دفع
~~نتوانم كرد واو كودك است وحق كس نمىشناسد وگوش بسخن تنى چند نابكار بىاصل
~~نهاده است ومصلحت خويش از مفسدت بازنمىداند، چون من مردى را كه خاندان
~~ايشان برجاى مىدارم مرا دشمن مىپندارد وقومى را كه زير وزبر مملكت او
~~مىخواهند وبكمتر خللى كه در ملك تولد كند دفع نتوانند كرد ايشان را دوست
~~مىپندارد وقصد جان من مىكند. من توانم كرد كه ملك از او بستانم وعمش را
~~بجاى او بنشانم ويا بدست خويش گيرم، وليكن از آن مىانديشم كه جهانيان گويند
~~«الپتگين شصت سال خاندان سامانيان را كه خداوندان بودند نگاه داشت وبعاقبت
~~كه [67أ] عمر او بهشتاد سال رسيد بر خداوندزادگان خويش بيرون آمد وبشمشير
~~ملك از ايشان بستد وبجاى خداوندان خويش بنشست وكافر نعمت گشت.» ودانيد كه
~~من همه عمر بنيكنامى ونيكوكارى گذاشتهام واكنون كه بلب گور رسيدم واجب نكند
~~كه كارى كنم كه زشتنام شوم. هرچند معلوم است كه گناه از جانب امير منصور
~~است وليكن اين معنى همه مردمان بندانند، گروهى گويند «گناه امير منصور را
~~بود» گروهى گويند «نى همه جرم الپتگين را بود» وهرچند من طمع بملك

PageV01P148

~~ايشان ندارم وآزار ايشان نخواهم تا من در خراسان باشم اين گفتوگوى كم
~~نشود وهر روز اين پسر را بر من تباهتر كنند وچون من بترك خراسان بگويم واز
~~ملك اين پسر بيرون شوم صاحبغرضان را در اين معنى هيچ سخن نماند.

# وديگر كه چون مرا پس از اين شمشير مىبايد كشيد تا نانى خورم وباقى عمر
~~زندگانى كنم بارى شمشير در روى كافر كشم تا ثواب يابم. اكنون بدانيد اى
~~اميران ولشكر خراسان وخوارزم ونيمروز كه پادشاهى خراسان وماوراء النهر امير
~~منصور راست وشما همه لشكر اوييد ومن شما را از بهر او مىداشتم.

# برخيزيد وبدرگاه رويد وملك را ببينيد ومنشورها تازه كنيد وبر سر خدمت
~~باشيد كه من بهندوستان خواهم شد وبغزا وجهاد مشغول گشت. اگر كشته شوم شهيد
~~باشم واگر توفيق يابم عز اسلام را دار كفر را در دار اسلام پيوندم اميد
~~بهشت وخشنودى خداى ورسول را. اگر نيك بودم واگر بد امير خراسان از من
~~برآسايد وگفتوگوى منقطع شود. وآنگاه او بهتر داند تا [1] خراسان ولشكر
~~ورعيت.»

# 11- چون اين بگفت برخاست واميران را گفت «يكيك پيش من آييد تا شما را
~~وداع كنم.» هرچند اميران گفتند سود نداشت [67ب] وگريستن بر ايشان افتاد.
~~گريان گريان همىآمدند واو را در كنار همى گرفتند وبازمىگشتند تا همه را
~~وداع كرد. چون مردمان همه بازگشتند او در سراى پرده شد. وبا اينهم كس را
~~باور نمىكرد كه الپتگين خراسان بگذارد وبهندوستان رود از بهر آنكه او را در
~~خراسان وماوراء النهر پانصد پاره ديه ملك بود وهيچ شهرى نبود كه او را در
~~او سراى وباغها وكاروانسراها وگرماوهها ومستغل بسيار نبود وهزار بار هزار
~~گوسفند وصد هزار اسپ واستر وشتر بيش بود او را در ملك

PageV01P149

~~سامانيان. ديگر روز آن ديدند كه بانگ كوس بخاست والپتگين با غلامان
~~وحاشيت خويش كوچ كرد وبترك اين همه نعمت بگفت وبجانب بلخ رفت.

# واميران خراسان همه ببخارا شدند.

# 12- وچون الپتگين ببلخ رسيد قرارش چنان بود كه يك دو ماه مقام كند تا
~~هركه عزم غزا دارد از ماوراء النهر وختلان وتخارستان وحدود بلخ گرد آيند
~~وپس روى بغزا نهد. بدگويان ومخلطان امير خراسان منصور بن نوح را بر آن
~~داشتند كه «الپتگين گرگى پير است وتو از او ايمن نتوانى بود تا او را هلاك
~~نكنى. لشكرى را از پس او بايد فرستاد تا او را بگيرند وپيش تو آرند.» اميرى
~~را 45 با شانزده هزار سوار از بخارا ببلخ فرستادند وچون لشكر بترمذ رسيد
~~واز جيحون بگذشتن گرفتند الپتگين از بلخ كوچ كرد وسوى خلم رفت. وميان بلخ
~~وخلم [1] درهاى تنگ است مسافت چهار فرسنگ وآن را تنگ خلم خوانند ودر اين
~~تنگ بر دست راست ودست چپ درهها وديههاست.

# الپتگين در آن تنگ فرود آمد ودويست سوار را از غلامان خويش بر سر تنگ
~~بگماشت تا طلايه دارند. ودر اين حال دو هزار ودويست غلام بنده داشت ترك،
~~همه مردان نيك، واز جهت غزا هشتصد [2] سوار [68أ] غازى از هر جاى بدو
~~پيوسته بودند.

# 13- چون لشكر امير خراسان دررسيدند در پيش تنگ بر صحرا فرود آمدند از
~~آنكه در تنگ نتوانستند شد. دو ماه بر اينگونه بنشستند. سر دو ماه نوبت
~~طلايه داشتن بسبكتگين رسيد. چون بسر تنگ آمد همه صحرا لشكر ديد وطلايه
~~ايشان ايستاده. با خود انديشيد كه «خداوندگار ما خراسان وهمه نعمت خويش
~~بامير خراسان گذاشت وروى بغزا نهاده است واينها طمع بجان

PageV01P150

~~او وآن ما كردهاند وخداوند من از بس نيكعهدى كه مىبرزد وجانب ايشان نگاه
~~مىدارد ترسم كه خويشتن را وما را در هلاك افكند. اين كار جز بشمشير برنيايد
~~وتا ما خاموش مىباشيم از دنباله ما بازنگردند. وخداى تعالى يار آن كس باشد
~~كه بر او ستم كنند واينها همه ظالماند وما مظلوم.» روى سوى غلامان كرد كه
~~در خيل او بودند وگفت «اين كارى است كه ما را افتاده است.

# اگر اينها دست يابند بر ما يكى را زنده نگذارند. من امروز دستى با اينها
~~بزنم تا چه ديدار آيد. اگر خداوند ما پسندد واگر نپسندد هرچه بادا باد.»
~~اين بگفت وبا سيصد سوار غلام خويش بر طلايه زد ودر وقت ايشان را بشكست ودر
~~لشكرگاه ايشان افتاد. تا ايشان در سلاح شدند وبر پشت اسب نشستند زيادت از
~~هزار مرد بر زمين زد وسبك بازگشت وبسر تنگ آمد.

# 14- وخبر بالپتگين بردند كه سبكتگين چنين كارى كرد وخلقى را از ايشان
~~بكشت. الپتگين سبكتگين را بخواند وگفت «چرا شتابزدگى كردى؟

# صبر بايست كرد.» گفت «اى خداوند صبر چند كنيم؟ طاقت ما برسيد، ما را از
~~بهر جان مىبايد كوشيد. واين كار بصبر بر نخواهد آمد الا بشمشير. تا جان
~~داريم از بهر جان خداوند مىزنيم [68ب] تا چه ديدار آيد.» الپتگين گفت
~~«اكنون كه شورانيديد به از اين تدبير ايشان بر دست بايد گرفت. بگوييد تا
~~خيمهها بيو كنند وبارها دربندند وچون نماز خفتن بكنند كوچ كنند وبار وبنه
~~از تنگه بيرون برند. وطغان بايد كه با هزار غلام پوشيده بر دست راست در
~~فلان دره شود وتو با هزار غلام بر دست چپ در فلان دره شو ومن با هزار سوار
~~با بنه از تنگه بيرون شوم وبر صحرا بايستم. چون ايشان ديگر روز بر سر تنگه
~~كسى نبينند گويند كه «الپتگين گريخت.» بيكبار برنشينند واز پس ما تازند ودر
~~تنگه آيند. چون نيمى بيشتر از تنگه بيرون آمدند مرا ببينند در صحرا

PageV01P151

~~ايستاده. شما از دست راست ودست چپ از كمين بيرون تازيد وشمشير درنهيد.

# چون بانگ بخيزد اين لشكر كه از تنگه بيرون آمده باشند در مقابل من بعضى
~~بازپس تازند تا چه آشوب است [1] 46 آنچه در تنگه باشند همه بازپس گريزند
~~وبعضى بشمشير شما گرفتار آيند. من از پيش حمله آرم وشما از تنگه بيرون
~~تازيد، اينها كه از تنگه بيرون آمده باشند در ميان گيريم وشمشير درنهيم. تا
~~آنگاه كه مقاومت مىكنند مىزنيم وچون پشت بدادند راه هزيمت بر ايشان گشاده
~~كنيم وآنگاه بازگرديم واز تنگ بيرون آييم ودر لشكرگاه ايشان اوفتيم وغنيمت
~~گيريم.»

# 15- پس همچنين كردند واز تنگه بيرون شدند. ديگر روز سپيدهدم لشكر امير
~~خراسان سلاح پوشيدند وجنگ را ساختند. چون بسر تنگه آمدند هيچ كس را نديدند
~~تا بيك فرسنگى در تنگه رفتند. نشان لشكرگاه الپتگين ديدند. يقينشان درست شد
~~كه الپتگين بگريخت. لشكر را گفتند «برانيد تا از پس رويم. چون از تنگه
~~بيرون شويم بيك ساعت [69أ] ايشان را در صحرا برچينيم والپتگين را گيريم.»
~~لشكر بتعجيل براندند ومردان خياره در پيش ايستادند. چون از تنگه بيرون آمدن
~~گرفتند الپتگين را ديدند با [2] مقدار سه هزار سوار واندكى پياده در صحرا
~~ايستاده. راست كه يك نيم از لشكر بيرون آمد از تنگه طغان از دست چپ از دره
~~بيرون تاخت وشمشير درنهاد با هزار غلام ولشكرى را كه همى آمدند همه را
~~بازپس برد وهزيمت كرد وخلقى را بكشت. واز دست راست سبكتگين بيرون تاخت با
~~هزار غلام وشمشير درنهاد وطغان نيز دررسيد وهر دو از پس لشكرى كه از تنگه
~~بيرون آمده بودند در آمدند والپتگين از پيش حمله آورد وشمشير درنهادند وبيك
~~ساعت جمعى

PageV01P152

~~بسيار را بر زمين زدند وامير آن لشكر را نيزه بزدند بر پشت واز سينه
~~بيرون آوردند وبيفتاد ولشكر هزيمت شد وبهر جانبى كه [1] يافتند مىگريختند.

# پس بيكبار غلامان الپتگين از تنگه بيرون آمدند ودر لشكرگاه ايشان
~~افتادند، هرچه از اسپ واستر وشتر وسيمينه وزر وديبا [2] وغلام يافتند
~~بگرفتند وخيمه وفرش ومانند اين بگذاشتند وبازگشتند وتا يك ماه مردمان
~~ديههاى بلخ از آن لشكرگاه قماشات مىكشيدند. وآنچه كشته آمده بود آن روز
~~بشمردند، چهار هزار وهفتصد وپنجاه مرد برآمد بيرون از خستگان.

# 16- پس الپتگين از خلم كوچ كرد وبباميان شد وامير باميان با او مصاف كرد،
~~گرفتار شد والپتگين او را معذور داشت بر آنچه كرد وعفوش كرد وخلعتش داد
~~وپسر خواندش واين آن امير باميان است كه او را شير باريك گفتندى.

# پس از آنجا بكابل رفت وامير كابل را نيز بشكست وپسرش را نيز بگرفت وهم
~~بنواخت وپيش پدرش فرستاد. پس قصد غزنين كرد وپسر امير كابل [69ب] داماد
~~لويك بود، امير غزنين بگريخت وپيش خس [3] شد 47. چون الپتگين بدر غزنين شد
~~لويك بيرون آمد وبا الپتگين جنگ كرد. ديگرباره پسر امير كابل گرفتار شد
~~ولويك [4] هزيمت شد وشهر حصار گرفت. والپتگين بر در شهر فرود آمد وحصار
~~مىداد. ومردمان زاولستان از وى مىترسيدند. منادى فرمود كه «هيچ كس مبادا كه
~~چيزى از كسى بستاند الا بزر خرند واگر معلوم شود سياست كنند.»

# 17- مگر روزى چشم الپتگين بر غلامى از آن خويش افتاد، ترك توبرهاى كاه
~~ومرغى بر فتراك بسته بود ومىآمد. گفت «آن غلام را پيش من آريد.»

PageV01P153

~~پيش او بردند. از او پرسيد كه «اين توبره كاه واين مرغ از كجا آوردى؟»
~~گفت «از مردى روستايى بستدم.» گفت «هر ماهى بيستگانى ومشاهره مىستانى؟» گفت
~~«مىستانم.» گفت «پس چرا بزر نخريدى؟ كه من اين بيستگانى ومشاهره شما را از
~~بهر آن مىدهم تا از درويشى ببيداد چيزى بنستانيد وبا اين همه نيز منادى
~~فرمودم.» در وقت فرمود تا غلام را ميان بدو كردند وهمانجا بر سر راه با آن
~~توبره كاه بياويختند وسه روز منادى مىكردند «هر آن كس كه از كسى چيزى
~~بستاند ومعلوم ما گردد با او همچنان كنيم كه با اين غلام خاص كرديم.»
~~لشكريان همه بترسيدند ورعيت ايمن گشتند وهر روز از روستايها وناحيتها چندان
~~نعمت بلشكرگاه آوردندى كه قياس خداى عز وجل دانستى.

# نگذاشتندى كه يك سيب در شهر بردندى.

# 18- چون مردمان شهر آن امن وعدل ونعمت بديدند گفتند «ما را پادشاهى بايد
~~كه عادل باشد وما از او بجان وخواسته وزن وفرزند ايمن باشيم خواه ترك باش
~~خواه تازيك.» همه در شهر بگشادند وپيش الپتگين آمدند. ولويك چون چنان ديد
~~بر قلعه گريخت وپس از [70أ] بيست روز فرود آمد وپيش الپتگين شد. الپتگين او
~~را نانپاره پديدار كرد وهيچ كس را نيازرد وغزنين را خانه خويش ساخت واز
~~آنجا در هندوستان تاختن بردن گرفت وغنيمت يافت واز غزنين تا كافر دو روزه
~~راه بود. خبر در خراسان ونيمروز وماوراء النهر افتاد كه «الپتگين در بند
~~هندوستان بگشاد وتاختنها مىبرد وچندان زر وسيم وچهارپاى وبرده وظرايف غنيمت
~~گرفتند كه خداى داند.» مردم از چپ وراست آمدن گرفتند تا شش هزار سوار شدند
~~والپتگين چندين ولايت بگرفت وتا برشاوور [1] صافى كرد. شاه هندوستان با صد
~~هزار سوار وپنجاه هزار پياده وهزار

PageV01P154

~~وپانصد پيل بيامد تا الپتگين را از ديار هند بيرون كند. واز اين سو امير
~~خراسان از تغابن آنكه لشكر او را بدر بلخ وبتنگه [1] خلم بدان صفتى شكسته
~~بود وكشته، بو جعفر نامى را با بيست وپنج هزار سوار بجنگ الپتگين فرستاد
~~والپتگين بگذاشت تا اين بو جعفر بيك منزلى غزنين رسيد. او با اين شش هزار
~~سوار از شهر غزنين بيرون تاخت وبر آن لشكر زد وبكم از ساعتى آن بيست وپنج
~~هزار سوار را بشكست هزار بار بتر از آنكه بر در خلم شكسته بود. وبو جعفر
~~بهزيمت رفت بر حالى شديد چنانكه تنها افتاد. روستايان او را بناشناخت
~~بگرفتند واسپ وچيزى كه داشت از او بگرفتند واو را رها كردند. واو پياده
~~متوارى ومتنكر ببلخ شد وآن همه چهارپاى وتجمل وغنيمت [2] ايشان بدست
~~الپتگين افتاد. ونيز قصد الپتگين نتوانستند كردن كه از مفارقت الپتگين ضعفى
~~هرچه تمامتر در كار سامانيان پديدار آمد وخانان [3] تركستان قصد ايشان كردند.

# 19- والپتگين چون از ابو جعفر بپرداخت روى بشاه هندوستان [70ب] نهاد 48
~~وبخراسان وبهر جانب نامهها نبشت ومدد خواست. چندان بيامدند بطمع غنيمت
~~وبغزا كه چون عرض كرد يازده هزار وپانصد سوار وپياده برآمد همه جوان وبا
~~سلاح تمام. پيش شاه بازرفت وناگاه بر طلايه او زد. مگر زيادت از ده هزار
~~هندو بكشت وبغنيمت مشغول نشد، سبك بازپس گريخت.

# ولشكر شاه از بس تاختن او را درنيافتند. وكوهى بود بلند وميان دو كوه
~~درهاى بود وراه شاه هندوستان در اين دره بود. الپتگين سر آن دره بگرفت وچون
~~شاه آنجا رسيد نتوانست از آن دره گذشتن، آنجا فرود آمد ودو ماه بر آن مقام
~~بماند وهر وقتى بشب يا بروز ناگاه الپتگين بيرون تاختى وجماعتى را از

PageV01P155

~~هندوان بكشتى. وسبكتگين در اين جنگ بسيار بكوشيد وچند كار بر دست او
~~برآمد. وشاه هند فروماند در كار خويش، نه پيشتر مىتوانست آمد ونه ممكن
~~مىگشت كه بىمرادى وقرارى بازگردد. آخر بر آن قرار افتاد كه شاه هند گفت 49
~~«شما از خراسان از بهر نانى اينجا آمدهايد. من شما را نانپاره بدهم واز
~~شمار لشكر من باشيد. مىخوريد وبسلامت مىباشيد.» ايشان بر اين رضا دادند.

# پس چندين شهر وناحيت وپنج قلعه بديشان داد وخود بازگشت. ودر سر با
~~دزداران گفته بود كه «چون من بازگردم دزها بديشان مسپاريد.» چون بازگشت
~~دزها نسپردند. الپتگين گفت «اكنون عهد ايشان بشكستند.» ديگرباره تاختن برد
~~وشهرها بگشاد واين دزها را بقهر وحصار دادن بستد. واندر ميان فرمان يافت
~~وآن لشكر وغلامان او متحير فروماندند وهمه گرد بر گرد ايشان هندو وكافر بود.

# 20- پس بنشستند وتدبير كردند كه «الپتگين را پسرى نمانده است كه بجايگاه
~~او نشانديمى وبر خويشتن مهتر كرديمى، وما را [71أ] در هندوستان حشمتى
~~وناموسى افتاده است هرچه عظيمتر وهيبتى است از ما در دل هندوان هرچه
~~تمامتر. اگر بدين مشغول گرديم كه اين گويد «من محتشمترم» وآن گويد «من
~~مقدمتر» وهركسى گردنكشى كند ناموس ما شكسته شود ودشمنان بر ما دست ياوند.
~~وچون مخالفت ميان ما پديدار آيد اين شمشير كه در روى كافران مىكشيم در روى
~~يكديگر بايد كشيدن واين ولايت كه بدست آوردهايم از دست ما بيرون كنند.
~~تدبير ما آن است كه يكى را از ميان ما كه او شايستهتر باشد اختيار كنيم واو
~~را بر خويشتن امير كنيم وبهرچه او فرمان دهد رضا دهيم وچنان پنداريم كه او
~~الپتگين است.» همه گفتند «درمان كار ما جز اين نيست.» پس نام غلامانى كه
~~مقدمتر بودند بر دادن گرفتند. هركسى هر يكى

PageV01P156

~~را عيبى وعذرى مىنهادند تا بسبكتگين رسيدند. چون نام او بردند همه خاموش
~~گشتند. پس از آن ميان يكى گفت «سبكتگين را عيب آن است كه غلامان هستند كه
~~از او پيشتر خريدهاند وحق خدمت بيشتر دارند، والا بهشيارى ومبارزى ودليرى
~~ومروت وسخاوت ونانپاره ومراعات مردمان وياران كردن وخوشخويى وخداترسى ونيك
~~عهدى وراستى [1] او را هيچ چيز درنمىبايد، واو را خداوند ما پرورده است
~~وكردارهاى او را بهمه اوقات بپسنديده بود واو همه سيرت وطريقت خداوند ما
~~دارد واندازه وآزرم ومحل هريك از ما نيك شناسد. من آنچه دانستم گفتم. پس
~~شما بهتر دانيد.» زمانى از هرگونه گفتند.

# آخر بر آن متفق گشتند كه سبكتگين را بر خويشتن امير كنند. سبكتگين سر
~~درنمىآورد تا الزامش كردند. پس گفت «اگر چاره نيست من آنگاه اين محل در
~~خويشتن پذيرم كه هركه از شما مرا خلاف كند ويا در من عاصى شود [71ب] ودر
~~فرمان من كاهلى نمايد شما همه با من يكدل باشيد واو را بكشيد.» همه بر اين
~~سوگند خوردند وعهدى محكم كردند واو را بردند ودر بالش الپتگين بنشاندند
~~وباميرى بر وى سلام كردند وزر ودرم نثار كردند.

# 21- وسبكتگين هر تدبيرى وتاختنى كه مىكرد صواب مىآمد ودختر رئيس زاولستان
~~را بزنى كرد ومحمود از اين زن بود واز اين معنى او را محمود زاولى گفتندى
~~وچون بزرگ شد با پدر بسيار تاختنها [2] وسفرها كرد.

# واز خليفه بغداد سبكتگين را بعد از آنكه بسيار كارهاى بزرگ كرده بود
~~ومصافهاى گران شكسته در ديار هندوستان ناصر الدين لقبش آمد. وچون سبكتگين
~~فرمان يافت سلطان محمود بجاى پدر بنشست وهمه تدبيرهاى ملكانه

PageV01P157

~~از پدر آموخته بود ونويسنده وخواننده بود وپيوسته اخبار پادشاهان شنيدن
~~دوست داشتى وهمه سيرتهاى پسنديده بر دست گرفت. وبرفت، ولايت نيمروز بگشاد
~~وخراسان بگرفت ودر هندوستان چندان برفت كه سومنات بگرفت ومنات را بياورد
~~وشاهان هند را بشكست وكار او رسيد تا آنجا كه رسيد.

# *** 22- ومقصود بنده از اين حكايت آن است تا خداوند عالم خلد الله ملكه
~~را معلوم گردد كه بنده نيك چگونه باشد وچون بندهاى خدمتهاى پسنديده كرده
~~باشد وهرگز از او خيانتى وبدعهديى نديده باشند وملك بدو استوار بود وبر
~~دولت مبارك باشد بآزار دل او نبايد كوشيد وسخن هركس بزشتى بر او نبايد
~~شنيد، بلكه اعتماد زيادت بايد كرد كه خاندانها وشهرها ومملكتها بهر وقتى
~~بمردى بازبسته باشد كه چون او را از جاى برگيرند آن خاندان برود وآن شهر
~~ويران شود وآن ملك زير وزبر گردد چنانكه الپتگين كه بندهاى نيك بود وملك
~~سامانيان بدو استوار بود قدر او ندانستند وقصد او كردند.

# چون او از خراسان برفت دولت [72أ] از خانه سامانيان با او برفت ودر خانه
~~بندهاى از آن او شد از بركات او. بندگانى را كه پرورده باشند وبزرگ كرده
~~نگاه بايد داشت كه عمرى ديگر مىبايد وروزگارى مساعد تا بندهاى شايسته
~~وآزموده بدست آيد. وداناان گفتهاند كه چاكرى وبندهاى شايسته وآزموده بهتر
~~از فرزند باشد ودر اين معنى شاعر گويد:

### || بيت 

# يك بنده مطواع به از سيصد فرزند %~% كين مرگ پدر خواهد وآن عز خداوند

PageV01P158

### | فصل بيست وهشتم اندر ترتيب بار دادن خاص وعام 

# 1- بار دادن را ترتيبى بايد. اول خويشاوندان درآيند، پس از آن معروفان
~~حشم، پس از آن ديگر اجناس مردمان. چون همه بيك جا درآيند ميان وضيع وشريف
~~فرقى نباشد. ونشان بار آن باشد كه پرده بردارند ونشان آنكه راه نبود جز كسى
~~را كه خوانند علامتش آن بود كه پرده فروگذارند تا بزرگان وسران سپاه كس
~~بدرگاه فرستند و [1] بدين علامت بدانند كه بار هست امروز يا نه. اگر بخدمت
~~بايد آمدن بيايند واگر نبايد آمدن نيايند كه بر بزرگان وسران هيچ از آن
~~سختتر نباشد كه بدرگاه آيند وپادشاه را ناديده بازگردند. وچون بدفعات
~~بيايند وپادشاه را نبينند بر پادشاه بدگمان شوند وبدسگاليدن آغازند. واز
~~تنگبارى پادشاه كارهاى مردمان فروبسته شود ومفسدان دلير گردند واحوالها
~~پوشيده ماند ولشكر آزرده شوند ورعيت در رنج افتند. وهيچ ترتيبى پادشاه را
~~بهتر از فراخبارى نيست. وچون بار دهند صاحب- طرفان وامرا وسادات وايمه را
~~كه درآيند وخدمت كنند شرط آن است كه چون پادشاه را بديدند ايشان وكسان
~~ايشان جمله بازگردند [72ب] وخاصگيان

PageV01P159

~~چون آنجا بمانند غلامانى كه با ايشان بخدمت آيند بازگردند تا آنجا خواص
~~مانند وغلامانى كاردان چون سلاحدار وآبدار وچاشنىگير ومانند اينكه لا بد
~~حاضر بايد بود. چون چند راه بر اين جملت فرموده شود عادت گردد وهم بر اين
~~قاعده بماند واين زحمت برخيزد وبتير [1] انداختن ودر بستن حاجت نيفتد واگر
~~جز اين كنند رضا نيوفتد.

PageV01P160

### | فصل بيست ونهم اندر ترتيب مجلس بار عام وشرايط آن 

# 1- اندر هفتهاى كه نشاط انسى افتد يك روز يا دو روز بارعام بايد داد تا
~~هركه عادت رفته است درآيند وكسى را بازندارند، وايشان را آگاه كرده باشند
~~كه روز آمدن [1] ايشان است وروزهايى كه جاى خواص باشد آن قوم دانند كه جاى
~~ايشان نيست، خود نيايند تا بدان حاجت نيوفتد كه يكى را بار دهند ويكى را
~~بازگردانند. واين قوم كه مجلس خاص را شايند بايد كه همه معدود باشند وهم
~~معلوم باشد كه ايشان كىاند. وشرط چنان بود كه هر يكى از ايشان چون درآيد جز
~~با يكى غلام نيايد [2] واينكه هركسى صراحى وساقى خويش مىآرند روا نيست
~~وهرگز عادت نبوده است وسخت ناپسنديده است چه بهمه روزگار خوردنى ونقل وبار
~~عام از سراى ملوك بخانه خويش بردندى نه از خانههاى خويش بمجلس ملوك از بهر
~~آنكه سلطان كدخداى جهان باشد وجهانيان همه عيال وىاند، واجب نكند كه از
~~خانه آن كس كه عيال وى باشد [3] ونانخواره وى بار عام وخوردنى بمجلس وى
~~برند چه كدخدايى او بايد كه از آن همه بزرگان بيشتر وبهتر ونيكوتر
~~وپاكيزهتر باشد واگر از بهر آن

PageV01P161

~~شراب خويش مىآرند كه شرابدار خاص شراب بد مىدهد او را مالش بايد داد كه
~~«شرابها همه نيك بدو مىسپارند، [73أ] چرا بد مىدهد؟» تا اين عذر برخيزد
~~واين گستاخى كه هركس در مجلس پادشاه شراب آرد نبود.

# 2- وپادشاه را از نديمان شايسته بنگزيرد، كه اگر بيشتر با بندگان نشيند
~~ايشان را گستاخ گرداند وحشمت را زيان دارد وحرمت خويش را شكست بود
~~وركيكطبعى باشد كه ايشان خدمت را شايند. واگر با بزرگان وسپاه- سالاران
~~وعميدان محتشم مخالطت كند شكوه پادشاه را زيان دارد ودر فرمانهاى او سستى
~~كنند ودلير شوند وسيم از ميان ببرند. وبا وزير در مهمات ولايت ولشكر ووجوه
~~مال وعمارت وتدبير خصمان ومملكت وآنچه بدين ماند واجب كند سخن گفتن. واين
~~همه آن است كه از آن ملالت وانديشه افزايد وطبع در اشكنجه باشد از آنكه خرد
~~ونفس رخصت ندهد با اين طايفه مزاح وگستاخى كردن از بهر مصلحت ملك را. وطبع
~~پادشاه بنگشايد الا از نديم واگر خواهد كه فراختر زيد وهزل ومطايبت درهم
~~آميزد وحكايتهاى مضاحك ونوادر بگويد ودر پيش او بگويند با نديمان [1] حشمت
~~وپادشاهى او را هيچ زيان ندارد [2] چه ايشان را از بهر اين كار دارد. وپيش
~~از اين در اين معنى فصلى گفتهايم.

PageV01P162

### | فصل سىام اندر ترتيب ايستادن بندگان وچاكران 

# 1- ترتيب ايستادن بزرگان وكهتران وبندگان بايد كه پديدار باشد وهر يكى را
~~جايى معلوم كه ايستادن ونشستن در پيش ملوك هر دو يكسان است، در ايستادن
~~همان ترتيب نگاه بايد داشت كه در نشستن وكسانى كه از خواص معروف باشند
~~نزديك تخت وگرداگرد تخت ايستند چون سلاحداران وساقيان ومانند اين. واگر كسى
~~خواهد كه ميان ايشان بايستد حاجب [73ب] درگاه او را دور كند وهمچنين اگر
~~ميان هر گروه بيگانهاى ونااهلى افتد بانگ برزنند ونگذارند.

PageV01P163

### | فصل سى ويكم اندر حاجتها والتماسهاى لشكر 

# 1- هر حاجتى كه لشكر را بود بايد كه بر زفان سرخيلان ومقدمان ايشان باشد
~~تا اگر نيكويى فرموده شود بر دست ايشان بود وبدان سبب ايشان را حرمتى حاصل
~~شود كه چون مراد خويش خود گويند بواسطهاى حاجت نيوفتد وسر خيل را حرمتى
~~نماند. واگر كسى از خيل بر مقدم خويش دراز زفانى كند ويا حرمت او نگاه
~~ندارد واز حد خويش بگذرد او را مالش بايد دادن تا مهتر از كهتر پديدار باشد.

PageV01P164

### | فصل سى ودوم اندر ساختن [1] تجمل وسلاح وآلت جنگ وسفر

# 1- معروفان را كه جامگيهاى گران دارند ببايد گفت تا تجمل وسلاح وآلت جنگ
~~سازند وغلام خرند كه جمال وشكوه ايشان اندر اين چيزها بود نه اندر تجمل
~~وآلت وزينت خانه وهركه را از اين معنى بيشتر، بنزديك پادشاه پسنديدهتر باشد
~~ودر ميان همالان [2] ولشكر باشكوهتر وآراستهتر [3] .

PageV01P165

### | فصل سى وسوم اندر عتاب كردن با بركشيدگان هنگام خطا وگناه 

# 1- كسانى را كه بركشند وبزرگ گردانند اندر آن روزگارى ورنجى بايد برد
~~وچون سهوى وخطايى كه ايشان را افتد اگر آشكارا با ايشان عتاب رود
~~آبروىريختگى حاصل آيد وببسيار نواخت ونيكويى آن حال باز جاى خويش نرود [1]
~~. اوليتر آن باشد كه چون كسى خطايى كند در حال اغماض كرده آيد، وپوشيده او
~~را بخوانند وبگويند «چنين وچنين كردى وما از بهر آن تا برآورده [74أ] خويش
~~را فرونياريم وبركشيده خويش را نيفكنيم از سر آن درگذشتيم. پس از اين
~~خويشتن نگاه دارد ونيز چنين [2] دليرى نكند، پس اگر جز اين كند از پايگاه
~~وحشم ما بيوفتد وآنگاه آن كرده او بود نه آن ما.»

### || حكايت 

# 2- امير المؤمنين را رضى الله عنه پرسيدند كه «از مردان مرد كدام
~~مبارزتراند؟» گفت «آنكه بوقت خشم خويشتن را نگه تواند داشت وكارى نكند كه
~~چون از خشم بيرون آيد پشيمانى خورد وسودش ندارد.»

PageV01P166

~~*** 3- وكمال خرد مرد آن باشد كه خود خشم نگيرد، پس اگر گيرد بايد كه عقل
~~او بر خشم چيره باشد نه خشم او بر عقل. وهركه را هواى نفس او بر خرد چيره
~~باشد چون بشورد خشم او مر چشم خرد او را بپوشاند وهمه آن كند وفرمايد كه از
~~ديوانگان بوجود آيد وباز هركه را خرد او بر هواى نفس او غالب باشد بوقت خشم
~~خرد او خواست نفس او را بشكند وهمه آن كند وفرمايد كه بنزديك همه عاقلان
~~پسنديده باشد ومردمان ندانند كه او در خشم شده است.

### || حكايت 

# 4- روزى حسين بن على رضوان الله عليهما با قومى از صحابه ووجوهان عرب بر
~~سر خوان نشسته بود ونان مىخورد وجبهاى ديباى رومى گرانمايه نو پوشيده بود
~~وبركانى [1] 50 بغايت نيكو بر سر بسته. غلامى خواست كه كاسهاى خوردنين در
~~پيش او بنهد واز بالاى سر او ايستاده بود. [2] قضا را كاسه از دست غلام رها
~~شد وبر سر ودوش حسين بن على آمد ودستار وجبه بيشتر از خوردنى آلوده شد.
~~وبشريتى در حسين پديدار آمد واز طيره وخجالت رخسار او بر- افروخت. سر
~~برآورد ودر غلام نگريست. غلام چون چنان ديد بترسيد كه او را ادب فرمايد.
~~گفت @QUR@05 «والكاظمين الغيظ والعافين عن الناس» [74ب] [3] حسين رضى الله
~~روى تازه كرد وگفت «اى غلام ترا آزاد كردم تا بيكبارگى از خشم ومالش من
~~ايمن گردى.» همه حاضران را از آن حلم وبزرگوارى حسين در چنان حال عجب آمد
~~وپسنديده داشتند.

PageV01P167

### || حكايت 

# 5- وگويند معاويه سخت بردبار وحليم بوده است چنانكه روزى مردى جوان بوقت
~~آنكه بار داده بود وهمه بزرگان در پيش او نشسته بودند وايستاده درآمد با
~~جامه خلق وسلام كرد ودر پيش او گستاخ بنشست وگفت «يا امير المؤمنين من
~~امروز بمهمى آمدهام پيش تو، اگر وفا كنى تا بگويم.» معاويه گفت «هرچه ممكن
~~گردد وفا كنم.» گفت «بدان كه من مردى عزبم وزن ندارم ومادر تو شوى ندارد.
~~او را بزنى بمن بده تا من با زن شوم واو با شوى شود وترا ثوابى حاصل آيد.»
~~معاويه گفت «تو مردى جوانى واو زنى پير است چنانكه در همه دهان او يك دندان
~~نيست. بچه رغبت مىكنى بدو؟» گفت «بدان كه شنيدهام كه او كونى بزرگ دارد ومن
~~كون بزرگ دوست دارم.» معاويه گفت «والله كه پدرم او را هم از جهت اين معنى
~~بزنى كرد وبجز اين هنرى نداشت.

# وليكن اين سخن با مادر بگويم، اگر او رغبت كند هيچ كس از من اوليتر نيست
~~بدين دلالگى كردن.» وهيچ تغيرى در او نيامد واز جاى خويش بنگشت وهمه مردمان
~~اقرار دادند كه از او حليمتر نتواند بود.

# *** 6- وداناان گفتهاند بردبارى نيكوست وليكن بوقت كام كارى نيكوتر، علم
~~نيكوست وليكن با هنر نيكوتر، نعمت نيكوست وليكن بشكر وبرخوردارى نيكوتر،
~~طاعت نيكوست وليكن با علم وخداى ترسى نيكوتر.

PageV01P168

### | فصل سى وچهارم اندر كار پاسبانان ونوبتيان ودربانان 

# 1- در كار پاسبانان ونوبتيان ودربانان خاص احتياطى تمام بايد كرد [1] ،
~~كسانى كه اين قوم را تيمار دارند [75أ] بايد كه همه را بشناسند واز احوال
~~ايشان پنهان وآشكارا بر رسيده مىدارند كه ايشان بيشتر ضعيف حال ومطمع [2]
~~باشند وبزر زود فريفته شوند، وچون بيگانهاى در ميان ايشان بينند از حال او
~~بررسند، وهر شب كه بنوبت وپاسگاه آيند همه را بچشم باز گذارند واز اين مهم
~~بشب وروز غافل نباشند كه شغلى نازك است. [3]

PageV01P169

### | فصل سى وپنجم اندر خوان نهادن نيكو وترتيب آن 

# 1- پادشاهان هميشه اندر خوان نهادن بامدادان تكلف نيكو كردهاند تا كسانى
~~كه بخدمت آيند آنجا چيزى خورند واگر خاص را در حال بدو رغبتى نبود وبوقت
~~خويش [1] برگ خويش خورند باكى نباشد اما از نهادن اين خوان بامداد چاره نبود.

# 2- وسلطان طغرل رحمه الله اندر خوان نهادن نيكو وخوردنيهاى الوان تكلف
~~تمام فرمودى چنانكه اگر پگاه برنشستى وبتماشا ويا بشكارى رفتى بيست استروار
~~بار خوردنى با او برفتى تا بصحرا چيزى خوردى، پس چون بصحرا خوردنى خوردندى
~~چندان بودى كه همه اميران وتركان عجب بماندندى. وخانان تركستان را همه
~~ترتيب ملك اين است كه خوردنى بر خدمتكاران ودر مطبخ فراخ دارند. ودر اين
~~حال كه ما بسمرقند واوزگند رفتيم 51 شنيديم كه بر زفان فضوليان مىرفت كه
~~جكليان وماوراءالنهريان پيوسته مىگفتند كه «ما اندر اين مدت دراز كه سلطان
~~بيامد وبرفت لقمهاى نان بر خوان ايشان بنشكستيم.»

PageV01P170

~~3- همت ومروت هركسى بر اندازه كدخدايى او باشد وسلطان كدخداى همه جهان
~~باشد وهمه پادشاهان [75ب] زيردست او باشند، پس واجب كند كه كدخدايى او وهمت
~~ومروت وخوان وصلت او بر اندازه او باشد واز همه پادشاهان بيشتر ونيكوتر باشد.

# 4- ودر خبر است كه فراخ داشتن نان وطعام بر خلق خداى عز وجل در بقاء عمر
~~وملك ودولت بيفزايد.

### || حكايت 

# 5- ودر تواريخ انبيا عليهم السلام چنان است كه موسى را [1] عليه السلام
~~با چندان معجزات وكرامات ومنزلت بفرعون فرستادند وهر روز راتب خوان فرعون
~~چهارهزار گوسفند بوده است وچهارصد گاو ودويست شتر ودر خورد اين مرغ وماهى
~~وبوارد وقلايا وحلواها وهر چيز، وهمه اهل مصر ولشكر بر خوان او هر روز طعام
~~خوردندى وچهارصد سال بخدايى دعوى مىكرد واين خوان مىنهاد.

# 6- چون موسى عليه السلام دعا كرد كه «يا رب فرعون را هلاك كن» خداى عز
~~وجل دعاى موسى را مستجاب كرد وگفت «او را در آب هلاك كنم وهمه خواسته او
~~واز آن لشكر او روزى تو واز آن امتان تو گردانم.» وچند سال بر اين وعده
~~برآمد وفرعون هم در ضلالت با آن جلالت روزگار مىگذاشت وموسى را عليه السلام
~~شتاب گرفته بود كه هرچه زودتر خداى عز وجل فرعون را هلاك كند وموسى را از
~~صبر كردن طاقت برسيد وچهل روز روزه بداشت وبكوه طور سينا شد ودر مناجات با
~~خداى عز وجل گفت «يا رب وعده دادى كه فرعون را هلاك كنى واو از آن كافرى
~~ودعوى هيچ كم نمىكند. پس كى هلاك كنى.

PageV01P171

# او را؟» از حق تعالى ندا آمد گفت «اى موسى ترا مىبايد كه هرچه زودتر او
~~را هلاك كنم وهزار بار هزار بنده را مىبايد كه او را هرگز هلاك نكنم از
~~آنكه هر روز نعمت از او مىخورند ودر عهد او آسايشى [76أ] دارند. بعزت من كه
~~تا او نان ونعمت بر خلق تمام مىدارد اگر او را هلاك كنم [1] 52.» موسى گفت
~~«پس وعده تو كى تمام گردد؟» گفت «وعده من آنگاه وفا شود كه او نان دادن از
~~خلق بازگيرد.

# هرگه كه از نان دادن كم كردن گيرد بدان كه اجلش نزديكتر مىشود.»

# 7- اتفاق چنان افتاد كه فرعون روزى با هامان گفت كه «موسى بنى- اسرائيل
~~را بر خويش جمع كرد وما را رنجه مىدارد، ندانم تا كار او با ما عاقبت بكجا
~~خواهد كشيد. ذخاير آبادان بايد داشت تا هيچ وقتى بىاستظهارى نباشيم واز
~~راتب هر روز نيمى كم بايد كرد ودر وجه ذخيره نهاد وهزار گوسپند ودويست گاو
~~وصد شتر كم كردن.» وهمچنين هر دو سه روز كمتر مىكرد وموسى عليه السلام
~~مىدانست كه وعده حق تعالى نزديك شد كه توفير بسيار علامت زوال باشد وشوم
~~بود. چنين گويند خداوندان اخبار كه آن روز كه فرعون غرق شد در مطبخ او دو
~~ميش كشته بود.

# *** 8- وابراهيم عليه السلام را ايزد تعالى مىستايد از جهت نان دادن
~~ومهمان دوستى وحاتم طايى را از جهت سخاوت ومهمان دوستى تن او را خداى عز
~~وجل بر آتش دوزخ حرام گردانيد وتا جهان باشد از جوانمردى او گويند.
~~وانگشتريى كه امير المؤمنين على رضى الله عنه در نماز بسايلى داد وگرسنهاى
~~چند را كه سير كرد چند جايگاه ايزد تعالى او را در قرآن ياد كرد وبستود وتا
~~قيامت از شجاعت وجوانمردى او خواهند گفت.

PageV01P172

# 9- وهيچ كارى در جهان به از جوانمردى ونيكوكارى ونانپاره [1] نيست ونان
~~دادن سر همه جوانمرديهاست، چنانكه عنصرى گويد:

# شعر]b[

# جوانمردى از كارها برتر است 53 %~% جوانمردى از خوى پيغمبر است
# دو گيتى بود بر جوانمرد راست %~% جوانمرد باش ودو گيتى تراست

# واگر كسى را نعمتى باشد وخواهد كه بىمنشور پادشاه مهترى كند ومردمان او
~~را تواضع كنند وحرمت دارند ومهتر وبار خداى خوانند گو «هر روز سفرهاى نان
~~بيفكن.» وهركه در جهان نام گرفته است بيشتر از نان دادن گرفته است ومردم
~~نان كور وبخيل در دو جهان نكوهيده است.

# 10- ودر اخبار مىآيد كه «البخيل لا يدخل الجنة.» معنى چنان باشد كه بخيل
~~در بهشت نرود. ودر همه روزگار در كفر واسلام خصلتى نيكوتر از نان دادن
~~نبوده است. [2]

PageV01P173

### | فصل سى وششم اندر حقگزاردن خدمتكاران وبندگان شايسته 

# 1- هركه از خدمتكاران خدمتى پسنديده كرد بايد كه در وقت نواختى يابد
~~وثمرت آن بدو رسد وآنكه تقصيرى كند بىضرورتى وسهوى آن كس را باندازه گناه
~~مالشى رسد تا رغبت بندگان بر خدمت زيادت گردد وبيم گناهكاران بيشتر مىشود
~~وكارها بر استقامت مىرود.

### || حكايت 

# 2- پسر هاشمى بر گروهى مردمان از مستى عربده كرد. پيش پدرش آمدند واز وى
~~بناليدند وگله كردند. پدر خواست كه او را عقوبت كند. پسر گفت «يا پدر من
~~گناهى كردم وخرد با من نبود، تو مرا عقوبت مكن كه خرد با تست.» پدرش را اين
~~سخن خوش آمد وعفوش كرد.

### || حكايت 

# 3- خردادبه گفت: ملك پرويز بر يكى از خاصگيان خويش خشم گرفت ومر او را
~~بازداشت [77أ] وهيچ كس نزديك او نيارست شدن مگر باربد مطرب هر روز او را
~~طعام وشراب بردى. ملك پرويز را خبر كردند. باربد را گفت

PageV01P174

~~«كسى را كه اندر بازداشت ما باشد ترا چه يارگى آن باشد كه وى را تيمار
~~كنى واين قدر ندانى كه چون ما بر كسى خشم گيريم وبازداريم تيمار وى نبايد
~~داشتن؟» باربد گفت «اى شاه آنچه تو بدو بگذاشتهاى بيش از آن است كه من بجاى
~~وى مىكنم.» گفت «چه گذاشتهام بدو؟» گفت «جان واين بهتر از آن است كه من بوى
~~مىفرستم.» ملك گفت «زه. نيكو گفتى. برو كه او را بتو بخشيدم.»

### || حكايت 

# 4- رسم تخمه ساسانيان چنان بوده است كه هركه پيش ايشان سخنى گفتى ويا
~~هنرى نمودى كه ايشان را خوش آمدى بر زفان ايشان برفتى كه «زه.» چون بر زفان
~~پادشاه برفتى كه «زه» در وقت خزينهدار هزار دينار 54 بدان كس دادى. وملوك
~~اكاسره در عدل وهمت ومروت زيادت از ديگر پادشاهان بودند خاصه نوشيروان عادل.

# 5- روزى نوشيروان برنشسته بود وبا خاصگيان بشكار مىرفت وبر كنار ديهى گذر
~~كرد. پيرى را ديد نود ساله گوز در زمين مىنشاند. نوشيروان را عجب آمد از
~~بهر آنكه ده سال وبيست سال ببايد تا گوز كشته بردهد. گفت «اى پير جوز
~~مىكارى؟» گفت «آرى خدايگان.» گفت «چندان زنده باشى كه برش بخورى؟» گفت
~~«كشتند وخورديم، كاريم وخورند.» نوشيروان را خوش آمد، گفت «زه.» در وقت
~~خزينهدار هزار دينار بدين پير داد. پير گفت «اى خدايگان هيچ كس بر اين گوز
~~زودتر از بنده نخورد.» گفت «چگونه؟» پير گفت «اگر من گوز نكشتمى وخدايگان
~~اينجا گذر نكردى واز بنده چنانكه پرسيد نپرسيدى وبنده آن جواب ندادى من اين
~~هزار درم از كجا يافتمى؟» نوشيروان گفت «زهازه.» خزينهدار دو هزار دينار
~~ديگر بدو داد از

PageV01P175

~~بهر آنكه دوباره زه [77ب] بر زفان او برفت.

### || حكايت 

# 6- مأمون روزى بمظالم نشسته بود 55. قصهاى بدو برداشتند در حاجتى.

# مأمون آن قصه مر فضل بن سهل را داد كه وزيرش بود، گفت «حاجت اين مرد روا
~~كن بزودى كه اين چرخ تيز گرد تيزتر از آن است كه بر يك حال بماند واين گيتى
~~زود سيرتر از آن است كه مر هيچ دوست را وفا كند. وامروز مى [1] توانيم
~~نيكويى كردن، باشد كه فردا روزى باشد كه اگر خواهيم كه با كسى نيكويى كنيم
~~نتوانيم كردن از عاجزى.»

PageV01P176

### | فصل سى وهفتم اندر احتياط كردن اقطاع مقطعان واحوال رعيت 

# 1- اگر از ناحيتى ورعيتى نشان بيرانى وپراكندگى دهند وگمان چنان افتد كه
~~مگر گويندگان صاحب غرضاند ناگاه يكى را از خواص كه كسى را گمان نيوفتد كه
~~او را بچه شغل فرستند نامزد بايد كرد وببهانهاى آنجا فرستاد تا يك ماهى در
~~آن ناحيت بگردد وحال شهر وروستا وآبادانى وبيرانى ببيند واز هركس آنچه
~~مىگويند در معنى مقطع وعامل بشنود وخبر حقيقت بازآرد كه گماشتگان عذر
~~وبهانه اين مىآورند كه «ما را خصماناند.» سخن ايشان نبايد شنيد كه دلير
~~مىگردند وهرچه خواهند مىكنند ومىگويند وگويندگان ومعتمدان بسبب آنكه تا
~~صورت نبندد پادشاه ومقطع را كه ايشان صاحب غرضاند نصيحت بازمىگيرند وجهان
~~بدين سبب بيران مىشود ورعيت درويش وآواره مىگردند ومالها بناحق ستده مىشود. [1]

PageV01P177

### | فصل سى وهشتم اندر شتاب ناكردن در كارها 

# 1- اندر كارها شتابزدگى نبايد كرد وچون خبرى شنوند يا صورتى بندد اندر آن
~~آهستگى بايد فرمود تا حقيقت [78أ] آن بداند ودروغ از راست پديدار آيد، كه
~~شتابزدگى كار ضعيفان است نه كار قادران. وچون دو خصم پيش آيند وبا يكديگر
~~سخن گويند بايد كه مر ايشان را معلوم نباشد كه ميل پادشاه بكدام جانب است
~~كه پس آن وقت خداوند حقترسان باشد وسخن نتواند گفت وخداوند باطل دلير شود
~~ودروغ گويد. وفرمان حق تعالى در قرآن چنان است كه اگر كسى چيزى گويد آن را
~~مشنويد تا آن وقت كه حقيقت نكنيد، كه نبايد شتابزدگى كنيد وپس از آن دلتنگى
~~بريد واز آن پشيمانى خوريد وپشيمانى سود ندارد.

### || حكايت 

# 2- دانشمندى بود بشهر هراة 56 مردى معروف، آن پير كه وقتى مكركى 57 [1]
~~او را پيش خداوند آورده بود. مگر اتفاق افتاد كه سلطان شهيد انار الله
~~برهانه بهراة شد ومدتى آنجا مقام افتاد وعبد الرحمن خال در سراى اين پير
~~عالم فرو-

PageV01P178

~~آمده بود. روزى پيش سلطان در شراب خوردن گفت «اين پير خانهاى دارد وشب در
~~آنجا مىشود. گفتند «همه شب نماز مىكند.» در آن خانه امروز بگشادم، سبويى
~~شراب طلخ [1] ديدم وبتى برنجين. همه شب شراب مىخورد وبت را سجده مىكند»
~~سبويى شراب وبتى برنجين با خويشتن آورده. وچنان دانست اين عبد الرحمن خال
~~كه چون اين سخن با سلطان بگويد سلطان همان ساعت بفرمايد تا او را بكشند.
~~غلامى وكسى بفرستادند بطلب اين پير اما يكى را ببنده بفرستاد كه «كس فرست
~~وآن دانشمند پير را بخوان.» من ندانستم كه خواندن او از بهر چيست. وهم اندر
~~ساعت كس بازآمد وگفت «كس مفرست واو را مخوان.» ديگر روز از سلطان پرسيدم كه
~~«دىروز خواندن آن پير عالم از بهرچه بود وناخواندن از بهرچه؟» گفت «از
~~بىباكى عبد الرحمن خال.» پس اين [78ب] حكايت با بنده بازگفت. پس گفت: عبد
~~الرحمن خال را گفتم «هرچند تو اين سخن با من بگفتى وسبوى شراب وبت برنجين
~~پيش من آوردى من بىحقيقتى ودرستيى چيز نخواهم فرمود. وليكن تو دست مرا ده
~~وبجان وسر من سوگند خور كه آنچه مىگويى راست مىگويى يا دروغ.» گفت «دروغ.»
~~گفتم «پس اى ناجوانمرد چرا بر آن پير عالم دروغ گفتى ودر خون او قصد كردى؟»
~~گفت «از بهر آنكه او سرايى خوش دارد ومن آنجا فرو آمدهام وچون تو او را
~~بكشى سرايش بمن بخشى.»

# *** 3- وبزرگان دين گفتهاند «العجلة من الشيطان والتأنى من الرحمن.»
~~شتابزدگى از ديو است وآهستگى از خداى. كارهاى ناكرده را توان كرد وليكن
~~كرده را در نتوان يافت. بزرجمهر گويد «شتابزدگى از سبكسارى

PageV01P179

~~باشد وهركه شتابزده باشد وآهستگى ندارد همواره پشيمان وغمناك باشد ومردم
~~سبكسار در چشم مردمان حقير باشد.» وچند كارها ديدم بصلاح نزديك شده كه سبب
~~فساد آن صلاح شتابزدگى بوده است وشتابزده هميشه اندر سرزنش خويشتن باشد وهر
~~زمان توبه مىكند وعذر مىخواهد وملامت مىشنود وغرامت مىكشد. وامير المؤمنين
~~على رضى الله عنه مىگويد «آهستگى اندر همه كارها محمود است الا در كار خير.»

PageV01P180

### | فصل سى ونهم اندر باب امير حرس وچوبداران 

# 1- اميرى حرس بهمه روزگار يكى از شغلهاى معظم بوده است چنانكه گذشت از
~~امير حاجب بزرگ هيچ كس بزرگتر از امير حرس بر درگاه نبوده است وباشكوهتر،
~~از بهر آنكه شغل او تعلق بسياست دارد وهمه از خشم وعقوبت پادشاه بترسد
~~وپادشاه چون با كسى خشم گيرد او را فرمايد گردن زدن ودست وپاى [79أ] بريدن
~~وبر دار كردن وچوب زدن وبزندان وبچاه كردن، ومردمان از بهر تن وجان خويش
~~باك ندارند مال فدا كردن. وهميشه امير حرس را كوس وعلم ونوبت بوده است
~~ومردمان از او بيش ترسيدندى كه از پادشاه. واندر اين روزگار اين شغل خلق
~~شده است ورونق اين كار ببردهاند. اقل حال پنجاه مرد چوبدار بايد كه مدام بر
~~درگاه باشند بيست با چوب زر وبيست با چوب سيم وده با چوبهاى بزرگ. وامير
~~حرس بايد كه او را آلتى وتجملى بود هرچه نيكوتر وحشمتى بود هرچه تمامتر.
~~اگر اينكه هست بر اين جملت بتواند ساخت بسازد واگرنه او را بكسى ديگر بدل كند.

### || حكايت 

# 2- مأمون خليفه 58 روزى با نديمان نشسته بود، گفت «من دو امير حرس دارم

PageV01P181

~~وكار هر دو از بامداد تا شب گردن زدن است وبر دار كردن ودست وپاى بريدن
~~وچوب زدن وبزندان كردن است ومردمان پيوسته يكى را مىستايند وآزادى مىكنند
~~واز وى خشنوداند وآن ديگر را مىنكوهند وچون نام او برند لعنت ونفرين مىكنند
~~وپيوسته از او بگله باشند. ندانم سبب چيست. كسى بايستى معلوم گردانيدى اين
~~حال كه كار هر دو يكسان است، چرا مردم از يكى آزادى مىكنند واز يكى گله؟»
~~نديمى گفت «اگر بنده را فرمايد وسه روز زمان دهد خداوند را اين حال معلوم
~~گردانم.» گفت «دادم.»

# 3- اين نديم بخانه رفت وچاكرى شايسته را گفت «ترا كارى از جهت من مىببايد
~~كردن. در شهر بغداد امروز دو امير حرساند يكى مردى پير است ويكى كهل. بايد
~~كه فردا شبگير برخيزى وبخانه اين پيرمرد شوى وچون اين پيرمرد از حجره بسراى
~~بازآيد بنگر تا چون نشيند وچه گويد [79ب] وچه كند وچون مردمان پيش روند
~~ومردمان مجرم را كه پيش آرند چه رود وچون فرمايد.

# همه ببينى وياد گيرى ومرا معلوم كنى. وپسفردا همچنين پگاه بسراى آن كهل
~~روى وهرچه رود از اول تا آخر از گفتار وطريقت او هرچه ببينى بيايى ومرا
~~بازنمايى.» گفت «فرمان بردارم.»

# 4- ديگر روز شبگير آن چاكر برخاست وبسراى امير حرس پير [1] شد وبنشست.
~~زمانى بود. فراشى بيامد وشمعى در صفه بنهاد ومصلاى نماز بيو كند وچند پاره
~~مصحف ودعوات وسبحه بر سر مصلى نهاد وآنگه پيرمرد بيرون آمد وچند ركعت نماز
~~بكرد ومردمان همى آمدند. امام بيامد وقامت گفت ونماز بجماعت بكردند. آن پير
~~از مصحفها لختى قرآن ودعا بخواند. وچون از ورد بپرداخت سبحه برگرفت
~~ومىگردانيد وتسبيح وتهليل مىخواند ومردمان در

PageV01P182

~~مىآمدند وسلام مىگفتند. بعضى مىرفتند وبعضى مىنشستند تا آفتاب برآمد
~~وزمانى بگذشت. آنگه پرسيد كه «امروز هيچ گناهكارى را آوردند؟» گفتند [1]
~~«برنايى را آوردهاند كه يكى را كشته است.» گفت «كسى بر وى گواهى مىدهد؟»
~~گفتند «نى كه از خود مقر است.» گفت «لا حول ولا قوة الا بالله العلى
~~العظيم، در- آوريدش تا ببينم.» برنا را درآوردند.

# 5- چون چشمش بر او افتاد گفت «اين است؟» گفتند [2] «آرى.» گفت «اين هيچ
~~سيماى گناهكاران ندارد وفر مردمزادگى ومسلمانى از وى مىتابد.

# نه همانا كه بر دست او چنين خطايى رود. مىپندارم دروغ گويند. من سخن كس
~~بر او نخواهم شنيدن. چه حديث است! هرگز از اين برنا اين كار نيايد.

# ببينيد كه ديدار او خود بر او گواهى مىدهد.» چنانكه او مىشنيد، تا يكى
~~گفت «اى امير او خود بگناه خويش مقر است.» [80أ] بانگ بر آن كس زد كه
~~«خاموش باش. سخن از تو كى مىپرسد؟ از خداى نترسى؟ بيهوده در خون برنايى
~~مسلمان مىشوى؟ اين برنا عاقلتر از آن است كه چنين كارى كند ويا چيزى گويد
~~كه هلاك او اندر آن باشد.» مقصود آن بود تا مگر آن برنا منكر شود واز گفته
~~خويش بازگردد. پس روى سوى برنا كرد وگفت «چه مىگويى؟» برنا گفت «از قضاى
~~خداى چنين كارى بر دست من رفت بخطا واين جهان را جهانى ديگر است. من بدان
~~جهان طاقت عذاب خداى عز وجل ندارم. حكم خداى بر من بران.» امير حرس خويشتن
~~را كر ساخت، روى بمردمان كرد وگفت «من نمىشنوم كه او چه مىگويد. مقر مىآيد
~~يا نه؟» گفتند «آرى. اقرار مىكند.» گفت «اى پسر تو هيچ سيماى گناهكاران
~~ندارى. مگر كسى از دشمنان تو ترا بر اين داشته است كه چنين گويى وهلاك تو
~~خواسته است. نيك بينديش.»

PageV01P183

~~گفت «اى امير هيچ كس مرا بر اين نداشته است. گناهكارم. حكم خداى بر من بران.»

# 6- امير حرس چون دانست كه از قول خويش بازنمىگردد وآن تلقين سود نمىدارد
~~وتن كشتن را نهاده است برنا را گفت «چنين است كه تو مىگويى؟» گفت «چنين
~~است.» گفت «حكم خداى بر تو برانم؟» گفت «بران.» پس روى بمردمان كرد وگفت
~~«شما هرگز مردى برناى خداىترس مسلمان عاقبتبين چنين كه اين برنا است
~~ديدهايد؟ من بارى نديدهام. نور نيكبختى ومسلمانى ونشان حلالزادگى از او
~~همچنان همى تابد كه روشنى از آفتاب. او از بيم خداى اقرار مىكند ومىداند كه
~~مىبايد مردن. آن دوستتر مىدارد كه پاك وشهيد بنزديك خداى عز وجل رود. [80ب] 
~~ميان او وميان بهشت با حور وقصور قدمى مانده است. اينك مردم بختيار آمرزيده
~~وبهشتى چنين باشد.» پس برنا را گفت «برو، سر وتن بشوى وبيا ودو ركعت نماز
~~بگزار وكردارها از خداى عز وجل بخواه وتوبه كن واستغفار بگوى تا حكم خداى
~~بر تو برانم.» برنا برفت وغسل كرد وبازآمد ومصلى فرمود افكندن تا دو ركعت
~~نماز كرد وتوبه واستغفار بگفت وپيش آمد وبايستاد. امير حرس گفت «گويى
~~مىبينم كه هم اكنون اين برنا مصطفى را صلى الله عليه خواهد ديدن در بهشت
~~وبا شهيدان خواهد نشست چون حمزه وحسن وحسين ومانند ايشان.» همچنين حديثهاى
~~مرگ را اندر دل اين برنا چنان شيرين گردانيد كه برنا را شتاب گرفته بود كه
~~هرچه زودتر او را بكشند. پس فرمود تا برنا را بشيرينى [1] برهنه كردند
~~وچشمهاش ببستند واو را از اين معنى همچنان مىگفت. سيافى استاد بيامد با
~~شمشيرى چون قطرهاى آب وبر سر او بايستاد چنانكه برنا خبر نداشت. امير حرس
~~ناگاه بچشم اشارت

PageV01P184

~~كرد، سياف سبك شمشير بزد وسر برنا را بيك زخم بينداخت. وتنى چند را كه
~~بهر جرمى گرفته بودند بزندان فرستاد تا درستى ايشان بكنند وبرخاست وبحجره
~~درون شد ومردمان بپراكندند. واين چاكر پيش نديم آمد وهرچه ديده بود بازگفت.

# 7- وديگر روز پگاه برخاست وبسراى امير حرس دو موى شد وبنشست ومردمان
~~وعوانان يك يك مىآمدند تا سراى پر شد. چون آفتاب برآمد وبلند گشت آنگاه اين
~~امير حرس از حجره بيرون آمد وبار داد، گره در ابرو افكنده وچشمها خمارآلود،
~~گويى همه شب فريشته كشتستى 59 وعوانان در پيش او [81أ] افتادند [1] . وهركه
~~او را سلام گفتى عليك نگفتى واگر گفتى چنان گفتى كه گويى با آن كس بخشم
~~استى. زمانى بود. پرسيد كه «هيچ كس را آوردهاند؟» گفتند [2] «برنايى دوش
~~مست گرفتهاند چنانكه هيچ عقل نداشت.» گفت «بياريدش.» برفتند وآوردندش. چون
~~چشمش بر برنا افتاد گفت «اين است؟» گفتند «آرى.» گفت «من دير است تا اين را
~~مىجويم. اين حرامزادهايست از بن مفسدى شريرى شبروى معربدى خداناترسى
~~فتنهانگيزى كه در همه بغداد مثلش نيست. اين را نه حد مىبايد زد كه گردنش
~~مىبايد زدن واز وى هيچ كارى نيايد مگر شب وروز دم فرزند مردمان گرفته باشد،
~~گه پسران را زشتنام كند وگه زنان را بدنام كند وهيچ روزى نيست كه ده تن از
~~اين پيش من بگله نيايند ومن از چندين گاه اين را مىطلبم.» چندان از اين
~~معنى بگفت كه اين برنا مىخواست كه گردن او بزدندى تا از جفا گفتن او برستى.
~~پس بفرمود تا تازيانهاى چند نيك بيارند وگفت «فروگيريدش وبر سر وپايش
~~نشينيد وچهل تازيانهاش بزنيد چنانكه زمين بدندان بگيرد.» چون حد بزدندش
~~خواستند كه او را بزندان

PageV01P185

~~برند. زيادت از پنجاه مرد كدخداى معروف درآمدند از جهت اين برنا وبصلاح
~~ومستورى وجوانمردى ومهماندوستى ونيكوسيرتى ونيكواعتقادى او گواهى دادند
~~وشفاعت كردند تا او را كه چوب بزدند [1] رها كند وبا اين همه خدمتى بدهد.

# آزرم پيران وكدخدايان نگه نداشت واو را بزندان فرستاد. وكدخدايان دل
~~آزرده بازگشتند ومردمان [81ب] بر او نفرين همى كردند. واو برخاست ودر حجره
~~شد. واين چاكر نديم بازگشت وهرچه رفته بود با نديم بگفت.

# 8- ونديم روز سوم پيش مأمون رفت واز سيرت وطريقت هر دو امير حرس چنانكه
~~شنيده بود با امير المؤمنين مأمون بازگفت. مأمون تعجب بماند وگفت «عفا الله
~~اين پيرمرد ولعنت بر آن سگ باد كه او با آزادمردى مست اين سفاهت كرد. با
~~خونى نعوذ بالله خود چه كند؟» فرمود تا او را از اميرى حرس باز كردند
~~ومعزولش كردند واين برنا را از زندان بيرون آوردند واين شغل هم بدان پيرمرد
~~نگاه دارند واو را بتازگى خلعت پوشانند وبهمه وجوه فارغدل دارند.

PageV01P186

### |PARATEXT|
# نيمه دوم 

PageV01P187

#  اين صفحه در كتاب اصلي بدون متن است / هذه الصفحة فارغة في النسخة
~~المطبوعة

PageV01P188

### | فصل چهلم اندر بخشودن پادشاه بر خلق خداى عز وجل وهر كارى ورسمى كه از
~~قاعده وبنياد خويش بيفتاده باشد با قاعده خويش آوردن **

# 1- بهر وقتى حادثهاى آسمانى پديدار آيد 60 ومملكت را چشم بد اندر يابد
~~ودولت يا تحويل كند و [1] از خانهاى بخانهاى شود ويا مضطرب گردد از جهت
~~فتنه وآشوب وشمشيرهاى مختلف وكشتن وسوختن وغارت وظلم، واندر چنين ايام فتنه
~~وفتور شريفان ماليده شوند ودو نان با دستگاه گردند وهركه را قوتى باشد هرچه
~~خواهد مىكند وكار مصلحان ضعيف شود وبدحال گردند ومفسدان توانگر شوند وكمتر
~~كسى باميرى رسد ودونتر كسى عميدى يابد واصيلان وفاضلان محروم مانند. وهر
~~فرومايهاى باك ندارد كه لقب پادشاه ووزير بر خويشتن نهد وتركان لقب خواجگان
~~بر خويشتن نهند [2] وخواجگان [82أ] لقب تركان بر خويشتن بندند وترك وتازيك
~~هر دو لقب عالمان وايمه بر خويشتن نهند وزنان [3] پادشاه فرمان دهند وكار
~~شريعت ضعيف گردد ورعيت بىفرمان شود ولشكريان درازدست گردند وتمييز از ميان
~~مردم برخيزد وكس تدارك كارها

PageV01P189

~~نكند، اگر تركى ده كدخداى دارد شايد واگر تازيكى كدخدايى ده ترك وامير
~~كند عيب ندارند، همه [1] كارهاى مملكت از قاعده وترتيب خويش بيفتاده است
~~وبيفتد وپادشاه را از بس تاختن وجنگ ودلمشغولى فرصت آن نباشد كه بچنين
~~چيزها پردازد ويا از اين معنى انديشه كند.

# 2- پس چون از سعادت آسمانى روزگار نحوست بگذرد وايام راحت وايمنى پديدار
~~آيد ايزد تعالى پادشاهى پديدار آورد عادل وعاقل از ابناى ملوك واو را دولتى
~~دهد كه [2] همه دشمنان را قهر كند وعقل ودانش دهد كه اندر همه كارها تمييز
~~كند واز هركسى پرسد وبر رسد كه آيين پادشاهان در هر كارى چگونه بوده است
~~واز دفترها برخواند تا نه بس روزگار همه ترتيب وآيين ملك را بجاى خويش
~~بازبرد واندازه درجه هركسى پديدار كند، ارزانيان را بپايه خويش رساند، تا
~~ارزانيان را دست كوتاه كند وبكار وپيشه خويش فرستد وكافر نعمت را از بيخ
~~زمين [3] بركند ودين دوست وستم دشمن باشد، دين را نصرت كند، هوا وبدعت را
~~برگيرد باذن الله وحسن توفيقه.

# 3- اكنون اندكى از اين معنى ياد كنيم تا در بسيارى ديدار اندر افتد ودليل
~~باشد بر چيزهايى كه از ترتيب بيفتاده است تا خداوند عالم خلد الله ملكه چون
~~تأمل كند در هريكى مثالى وفرمانى [82ب] دهد ان شاء الله. از چيزها كه
~~پادشاهان بهمه روزگار نگاه داشتهاند وتيمار داشته [4] ابناى ملوك را گرامى
~~كرده ونگذاشتهاند كه ضايع ومحروم ومرحوم بودهاند 61 [5] واز روزگار دولت
~~خويش بر اندازه كفاف ايشان منصب دادهاند تا خانه ايشان بر جاى بمانده است
~~وديگر ارباب ومستحقان وعالمان وعلويان ومصلحان ومستوران وغازيان ومقيمان
~~ثغرها را واهل قرآن را

PageV01P190

~~از بيت المال نصيب دادهاند كه هيچ كس در روزگار دولت [1] ايشان [2]
~~بىنصيب ومحروم نبودهاند ودعاى بخير وثواب دو جهانى حاصل مىآمده است.

### || حكايت 

# 4- گويند جماعتى از مستحقان قصهاى بهارون رشيد برداشتند كه «ما بندگان
~~خداييم وفرزندان روزگاريم [3] وبعضى اهل قرآن وعلميم وبعضى خداوند شرفيم
~~وبعضى آنايم كه پدران ما را بر اين دولت حقهاست كه خدمتهاى پسنديده كردهاند
~~وما نيز رنجها بردهايم وهمه مسلمانان پاكيزهايم ونصيب ما در بيت المال است
~~وبيت المال بدست تست از بهر آنكه تو كدخداى جهانى وامير مؤمنانى.

# اگر مال مردمان است بما بر هزينه كن كه ما مؤمنيم ومستحقيم وترا [4] بحكم
~~حافظ المالى وبدانكه پادشاهى بيش از ده يكى نمىرسد وبدان قدر كفاف تو باشد.

# وهر روز از جهت شهوت ووظايف وراتب چندين هزار خرج مىكنى وما در نانى
~~نمىرسيم. واين عجبتر كه مىپندارد كه هرچه در بيت المال است مال اوست.

# اگر نصيب ما بيرون كند فبها واگرنه از او بدرگاه خداى شويم وتظلم كنيم
~~ودرخواهيم [83أ] تا بيت المال از دست او بيرون كند وبدست كسى نهد كه او را
~~بر مسلمانان شفقتى باشد وزر ونعمت از بهر مردمان دارد نه مردمان را از بهر زر.»

# 5- چون هارون قصه برخواند متغير گشت وآن روز جواب قصه بازنداد وچون از
~~بارگاه در سراى خاص شد وبا خويشتن مىپيچيد زبيده كه هارون را نه بطبع ديد
~~پرسيد كه «امير المؤمنين را چه بوده است؟» با زبيده بازگفت كه «بمن چنين
~~نبشتهاند واگر نه آنستى كه مرا بخداى ترسانيدهاندى ايشان را

PageV01P191

~~مالش فرمود مىدادن.» زبيده گفت «نيك كردى ايشان را نيازردى. چنانكه ترا
~~خليفتى از پدران ميراث رسيده است سيرت ونهاد وكردار ايشان ترا هم موروث
~~است. بنگر تا خلفا با بندگان خداى عز وجل چه كردهاند پيش از تو. تو نيز
~~همان كن كه مهترى وپادشاهى با داد ودهش نيكو باشد واين با آن رود. ودر اين
~~هيچ شك نيست كه هرچه در بيت المال است از آن مسلمانان است وتو از آنجا
~~خرجهاى عظيم مىكنى. با مال مسلمانان چندان گستاخى كن كه مسلمانان با مال تو
~~كنند. اگر ايشان بنالند از تو معذوراند.»

# 6- قضا را اين شب هر دو در خواب ديدند كه قيامت آمدستى وخلايق بحسابگاه
~~حاضر شدهاندى ويك يك را پيش مىبرندى ومصطفى صلى الله عليه وآله شفاعت
~~مىكندى وسوى بهشت مىروندى. فريشتهاى دست ايشان بگرفتى تا بحسابگاه برد،
~~فريشتهاى ديگر دست آن فريشته بگرفتى، گفتى «كجا مىبرى ايشان را؟ كه مرا
~~مصطفى صلى الله عليه وآله فرستاده است كه تا من حاضرم مگذار كه ايشان را
~~پيش آرند كه من شرمسار شوم ودر معنى ايشان هيچ نتوانم گفت، [83ب] كه ايشان
~~مال مسلمانان را مال خويش پنداشتند ومستحقان را محروم كردند وبجاى من نشسته
~~بودند.» هر دو از خواب درآمدند چون دل شدهاى وهارون زبيده را گفت «ترا چه
~~بود؟» گفت «من چنين خوابى ديدم وبترسيدم.» هارون گفت «من همچنين در خواب
~~ديدم.» پس شكر كردند كه نه قيامت بود چه در خواب بود اين حال.

# 7- ديگر روز در خزاين باز كردند ومنادى فرمودند «بايد كه مستحقان حاضر
~~آيند تا نصيب ايشان از بيت المال بدهيم وحاجتها ومرادهاى ايشان وفا كنيم.»
~~پس مردمان روى بنهادند بىفطر و [1] ادرار وتسويغ كه بفرمود سه بار

PageV01P192

~~هزار هزار دينار هارون الرشيد را خرج افتاد كه بمردمان داد. پس زبيده گفت
~~«بيت المال بدست تست وجواب آن بقيامت از تو خواهند نه از من. بدانچه در اين
~~حال توفيق يافتى از عهده بعضى بيرون آمدى وهرچه تو دادى مال مسلمانان بود
~~كه بمسلمانان دادى. وچيزى كه من خواهم كرد از مال خويش خواهم كرد از بهر
~~رضاى خداى را ورستگارى قيامت را، چه من دانم كه از اين جهان مىبايد رفت
~~واين همه نعمت وخواسته مىبايد گذاشت. بارى چيزى از جهت توشه قيامت را بدان
~~جهان فرستم بدست خويش.»

# 8- پس چندين بار هزار هزار دينار جواهر ونقره وجامه از خزانه خويش بيرون
~~گرفت وگفت «مىبايد كه اين همه در كار خير بخرج شود چنانكه تا قيامت اثر آن
~~ودعاى بخير منقطع نگردد.» پس بفرمود از كوفه تا بمكه ومدينه بهر مرحلهاى
~~چاهها كنند سرفراخ واز بن تا سر بسنگ وخشت پخته [84أ] وگچ وآهك ريخته
~~برآرند وحوضها ومصنعها كنند همچنين تا حاجيان را در باديه از جهت آب رنجى
~~وتقصيرى نباشد كه هر سال چندين هزار حاجى از بىآبى در باديه مىمردند. اين
~~همه چاهها بكندند واين همه حوضها بكردند، هنوز از اين مال بسيارى بماند.
~~بفرمود تا ثغرها و [1] حصارهاى حصين كنند واز جهت غازيان سلاح واسپ ماديان
~~ونر خرند وچندانى ضيعت وملك بخرند كه بهر حصارى سال تا سال هزار ودو هزار
~~مرد غازى را بوقتهاى ضرورت نان وعلف باشد واسپان زه مىكنند [2] .

# 9- پس از اين مال باقى بر سرحد كاشغر وبلور وشنكان [3] شهرى با چهار
~~ديوار محكم بكردند ونام او بدخشان 62 نهادند وامروز بر جاى است وآبادان، وحصارى

PageV01P193

~~ديگر بكردند در مقابله ژاشت و؟؟؟ فامر وكميج [1] 63 در حد ختلان نام آن
~~ويشگرد، برجاى است وآبادان وآن سلاحخانه واسپ رمه همچنان بر حال خويش است،
~~ورباطى چند شهرى حصين هم بر اينگونه بسبيجاب [2] بكردند، برجاى است
~~وآبادان، وحصارى بر راه خوارزم كه آن را فراوه خوانند وحصارى بدر بند
~~وحصارى باسكندريه چنانكه ده حصار بكردند هر يكى چون شهرى. هنوز مال بيش
~~آمد. بفرمود تا اين مال را كه از همه عمارت زيادت آمده بود بردند وبر
~~مجاوران ومسكينان مكه ومدينه وبيت المقدس تفرقه كردند.

### || حكايت 

# 10- زيد بن اسلم گفت: شبى امير المؤمنين عمر 64 بن الخطاب [3] رضى الله
~~عنه بتن خويش عسس مىگشت ومن با وى بودم. از مدينه بيرون شديم ودر آن صحرا
~~ديوار بستى بود بيران ودر آن جايگاه آتشى مىتافت. عمر مرا گفت «يا زيد بيا
~~تا آنجا شويم وبنگريم [84ب] تا كيست كه نيم شب آتش افروخته است.» رفتيم.
~~چون بنزديك رسيديم زنى را ديديم كه ديگكى بر سر آتش نهاده بود ودو بچگك طفل
~~در پيش او بر زمين خوفته ومىگفت «خداى تعالى داد من از عمر بدهاد كه او سير
~~خورده وما گرسنه.» عمر كه آن بشنيد مرا [4] گفت «يا زيد اين زن بارى از همه
~~خلق مرا بخداى سپارد. تو اينجا باش تا من بنزديك زن شوم واز حال او بررسم.»
~~رفت تا پيش زن وگفت «بدين نيمشب چه مىپزى در اين صحرا؟» گفت «زنى درويشم
~~ودر مدينه سراى ملك ندارم وبر هيچ چيز قادر نيستم واز شرم آنكه دو طفل من
~~از گرسنگى بگريند وبانگ دارند ومن

PageV01P194

~~چيزى ندارم كه ايشان را سير كنم وهمسايگان بدانند كه ايشان از جهت گرسنگى
~~مىگريند ومن عاجز ماندهام، از دى باز اينجا بيرون آمدهام. وهر زمان كه
~~ايشان از گرسنگى بگريند وطعام خواهند من اين ديگ را بر سر آتش نهم وگويم
~~«شما بخسپيد وخوابى بكنيد تا بوقت بيدار شدن شما اين ديگك رسيده باشد.» دل
~~ايشان بدين خورسند كنم وبدين اوميد بخوسپند. چون بيدار شوند چيزى نبينند،
~~باز بانگ مىدارند، وهمين ساعت ببهانهاى ايشان را بخوابانيدهام. در اين دو
~~روز نه من چيزى خوردهام ونه ايشان ودر اين ديگ بجز آب تهى چيزى نيست.» عمر
~~را دل بسوخت وگفت «بداد است اگر بر عمر نفرين كنى واو را بخداى تعالى
~~سپارى.» واين زن نشناخت عمر را. عمر گفت «زمانى صبر كن وهم اينجا مىباش تا
~~من بازآيم.» پس عمر از پيش زن بازگشت.

# 11- چون بمن رسيد مرا گفت «گام بردار تا بخانه ما.» چون بدر خانه خويش
~~رسيد من بر در خانه بنشستم. او در رفت. درنگى بود. بيرون آمد دو انبان بر
~~دوش گرفته. مرا گفت «رو تا نزديك آن سرپوشيده [85أ] بازرويم.» من گفتم «يا
~~امير المؤمنين اگر چاره نيست از اين رفتن تا آنجا اين انبانها بر گردن من
~~نه تا اين بار من برگيرم.» عمر گفت «يا زيد اگر اين بار تو برگيرى بار
~~گناهان از گردن عمر كى برگيرد؟» همى رفت تا نزديك آن زن. انبانها از گردن
~~فروگرفت وپيش او بنهاد. يكى آرد بود ويكى برنج ونخود ودنبه وپيه. مرا گفت
~~«اى زيد تو در اين صحرا رو وهرچه يابى از خار ودرمنه گرد كن وزود بيار.» من
~~بطلب هيزم رفتم وعمر كاسه برگرفت وآب آورد وبرنج ونخود را بشست ودر ديگ كرد
~~وقدرى دنبه وپيه در او كرد واز آن آرد كماجى بزرگ بكرد. من هيزم بياوردم.
~~عمر بدست خويش آن ديگ بپخت وآن كماج در زير

PageV01P195

~~آتش كرد.

# 12- چون كماج وديگ هر دو برسيد كاسه پر تريد كرد وچون سرد شد زن را گفت
~~«طفلكان را از خواب بيدار كن تا بخورند.» زن كودكان را بيدار كرد وعمر
~~خوردنى را پيش ايشان نهاد وخود دورتر شد وسجاده بيفكند وبنماز مشغول شد.
~~چون ساعتى بگذشت نگاه كرد [1] ، زن وفرزندكانش سير خورده بودند وبا مادر
~~بازى مىكردند. عمر برخاست وگفت «اى زن تو فرزندكان را برگير تا من اين
~~انبانها وزيد ديگ وكاسه تا ترا بخانه بريم.» پس همچنين كردند. چون زن با
~~فرزندكان در خانه خويش رفت وعمر انبانها را بنهاد خواست كه بازگردد زن را
~~گفت «مردمى كن ونيز عمر را بخداى مسپار كه عمر طاقت عذاب وعتاب خداى عز وجل
~~نداند وغيب نداند كه حال هركس چگونه است.

# اينكه آوردم بخور. چون نماند مرا معلوم كن تا ديگر دهم.»

### || حكايت 

# 13- گويند روزى موسى عليه السلام در آن حال كه شبانى شعيب پيغامبر عليه
~~السلام مىكرد وهنوز بوى [85ب] وحى نيامده بود گوسفندان مىچرانيد.

# قضا را ميشى از رمه جدا افتاد. موسى خواست كه او را برمه بازبرد. ميشك
~~برميد ودر صحرا افتاد وگوسفندان نمىديد واز بددلى همى رميد وموسى از پس او
~~همى دويد تا مقدار دو سه فرسنگ چنانكه ميشك را طاقت نماند واز ماندگى
~~بيفتاد چنانكه برنمىتوانست خاست. موسى در وى رسيد وبدو رحمتش آمد. گفت «اى
~~بيچاره چرا مىگريزى واز كى مىترسى؟» چون ديد كه طاقت رفتن ندارد برداشتش
~~وبر گردن ودوش گرفت تا بر رمه. چون چشم ميش بر رمه افتاد دلش بجاى بازآمد،
~~طپيدن گرفت. موسى زود او را از گردن فروگرفت وبميان

PageV01P196

~~رمه اندر شد. ايزد تعالى ندا كرد بفرشتگان آسمانها، گفت «ديديد كه بنده
~~من با آن ميش دهن بسته چه خلق كرد وبدان رنج كه از او بكشيد او را نيازرد
~~وبر او برببخشود؟ بعزت من كه او را بركشم وكليم خويش گردانم وپيامبريش دهم
~~وبدو كتاب فرستم چنانكه تا جهان باشد از او گويند.» پس اين همه كرامت او را
~~بارزانى داشت.

### || حكايت در اين معنى 

# 14- مردى بود در شهر مرود [1] ، او را رئيس حاجى گفتندى. رئيسى بود محتشم
~~ونعمت وضياع ومستغل بسيار داشت ودر روزگار او از او محتشمتر وتوانگرتر در
~~همه خراسان كس نبود وسلطان محمود ومسعود را خدمت كرده بود وما او را ديده
~~بوديم. در ابتداء برنايى وجوانى عوانيهاى سخت كرده بود وشكنجهها ومطالبتها
~~كرده وخاندانها ببرده [2] واز او بىرحمتر ومستخفتر كس نبود. پس در آخر
~~بيدارى يافت ودست از عوانى ومردم آزردن بداشت وبكار خير ودرويش نواختن وپل
~~ورباط كردن مشغول شد، بسيار بندگان را آزاد كرد واوامهاى مفلسان بتوخت]68
~~a[ ويتيمان را جامه كرد وحاجيان وغازيان را خواسته داد ومسجدى جامع در شهر
~~خويش بكرد ومسجدى جامع نيك در نشاپور بساخت وبعد از بسيار خيرات در ايام
~~امير چغرى رحمه الله بحج رفت. چون ببغداد رسيد او را قرب يكماه مقام افتاد.
~~در اين ميان روزى از خانه بيرون آمد. در بازار در راهرو سگكى ديد عظيمگرگن
~~وهمه موى از اندامها فروريخته واز رنج گر سخت بيچاره مانده. دلش بر او
~~بسوخت. گفت «اين هم جانوريست آفريده خداى عز وجل.» چاكرى را گفت «برو، دو
~~من نان بياور ورسنى.» واو همانجايگاه بايستاد تا چاكرش بازآمد. او بدست

PageV01P197

~~خويش نان پاره مىكرد وپيش سگ مىانداخت تا سگك را سير وايمن بكرد ورسن در
~~گردن او افكند وبدست چاكرى داد، گفت «اين را بدان سراى بر كه ما فرود
~~آمدهايم.» وخود در وقت از بازار بازگشت.

# 15- وچون در خانه آمد فرمود تا سه من دنبه بخريدند ودر حال بگداختند
~~وروغن پيش او آوردند. چوبى را بگرفت وپارهاى ركو وپشم بر سر او پيچيد واز
~~جاى خويش برخاست وبنزديك سگ شد وبدست خويش آن پشم وركو را در طاس روغن مىزد
~~ودر اندامهاى سگ مىماليد تا همه اندامهاى سگ در روغن گرفت. وپس چاكرى را
~~گفت «تو از من محتشمتر نيستى. من از اينچه كردم هيچ عيب وننگ نداشتم. تو كه
~~چاكر منى بايد كه هم ندارى. خواهم كه ميخى در ديوار كوبى واين سگ را بر
~~آنجا بندى وهر روزى يك من نان بامدادش دهى ويك من شبانگاه وهر روزى دو بارش
~~روغن مالى ونانريزه واستخوانها كه در سفره باشد نيز بدو دهى تا آنگاه كه به
~~شود.» پس اين چاكر همچنين كرد تا سر دو هفته اين سگك گر بيفكند وموى [86ب] 
~~برآوردن گرفت ونيك فربه شد وچنان خو كرد كه او را بچوب از آن سرا بيرون
~~نشايست كرد. رئيس حاجى با قافله برفت وحج بكرد وبسيار مال در آن راه بخرج
~~كرد وبا مروالرود شد وبعد از چند سال فرمان يافت ومدتى بر اين بگذشت.

# 16- شبى زاهدى او را بخواب ديد بر براقى نشسته وحوران وغلمان پيش وپس وبر
~~دست راست وبر دست چپ او گرفتهاندى وآهسته وخندان مىآرندى در روضهاى از
~~روضههاى بهشت. زاهد پيش او دويد واو را سلام گفت. او عنان بازكشيد وعليك
~~گفت. بپرسيد از او كه «اى فلان تو در اول مردى مردمآزار وبىرحم ودرازدست
~~بودى وچون بيدارى يافتى نيز بسر مردمآزارى بازنشدى وليكن چندان خيرات كه تو
~~كردى كس نكرد وچندان صدقات ومال كه به

PageV01P198

~~مستحقان دادى كس نداد وحج اسلام بكردى. مرا بگوى تا اين درجه بكدام كردار
~~وطاعت يافتى؟» گفت «اى زاهد در كار خداى عجب ماندهام، زيبد كه تو نيز عبرت
~~گيرى وتكيه بر طاعت نكنى وبعبادت بسيار فريفته نشوى.

# بدان كه جاى من در دوزخ آراسته بودند بدان معصيتها كه در روز جوانى كرده
~~بودم وآن چندان طاعت وخيرات كه بكردم مرا هيچ سود نداشت وبوقت نزع همه نماز
~~وروزه من بروى من باززدند واين همه طاعات وصدقات وخيراتها ومسجدها ورباطها
~~وپلها وحج من هبا وهدر كردند وحال من در نوميدى بجايى رسيد كه اوميد از
~~بهشت ببريدم ودل بر عذاب دوزخ بنهادم. همى [1] آوازى بگوش من آمد كه «تو
~~سگى بودى از سگان دنيا، ترا در كار سگى [87أ] كرديم وهمه معصيتهاى تو
~~ناكرده انگاشتيم وبهشت ترا عطا كرديم ودوزخ بر تو حرام كرديم بدانچه تو
~~رداى كبر از گردن بينداختى وبر آن سگ گرگن رحمت كردى.» فريشتگان رحمت را
~~ديدم كه چون برق درآمدند ومرا از دست فريشتگان عذاب بستدند وببهشت آوردند
~~ومرا از همه طاعت اين يك كردار دست گرفت در آن حال بيچارگى.»

# *** 17- بنده اين حكايت از آن ياد كرد تا خداوند عالم خلد الله ملكه
~~بداند كه بخشودن چون نيكو خصلتى است. بدان كه بر ميشى وسگى ببخشودند بهر دو
~~جهان اين درجه ومنزلت يافتند. پس ببايد دانست كه اگر كسى بر مسلمانى كه
~~درمانده باشد ببخشايد واو را دست گيرد خداى تعالى چه ثواب ارزانى دارد.
~~وچون پادشاه وقت خداىترس وعاقبتانديش باشد بهمه حال عادل تواند بود وعادل
~~هميشه بخشاينده ومهربان تواند بود. وچون پادشاه چنين باشد

PageV01P199

~~گماشتگان ولشكر او همه چنين شوند وسيرت او گيرند. لاجرم خلق خداى در راحت
~~افتد وثمرت اين بهر دو جهان بيابند ان شاء الله تعالى.

### | فصل اندر اين معنى [1]

# 18- عادت پادشاهان بيدار چنان بوده است كه پيران وجهانديدگان را حرمت
~~داشتهاند وكاردانان ورزمآزمودگان را نگاه داشتهاند وهر يكى را محلى ومنزلتى
~~نهاده وچون مهمى بايستى [2] در مصلحت مملكت وعمارت ويكى را بركشيدن ويكى را
~~از پاى فروآوردن وبناى رفيع كردن وبا كسى وصلت ساختن واحوال پادشاهى
~~بدانستن واز كار دين بررسيدن ومانند اين [87ب] تدبيرها با دانايان [3]
~~وپيران جهانديده كردهاند وباز چون خصمى وكارزارى پيش آمده است همه تدبير با
~~رزمديدگان وكاردانان كردهاند تا آن كار بمراد برآمده است واگر پيكارى پيش
~~آمدى كسى را بدين پيكار فرستادندى كه او بسيار جنگها كرده بودى ومصافها
~~شكسته وقلعهها گرفته ونام او بشير مردى در جهان گسترده، وبا اين همه پيرى
~~جهانديده وكاركرده با او بفرستادندى تا خطايى نيفتادى. ووقت مىباشد كه مهم
~~پيش مىآيد، كار ناكردگان وكودكان وجوانان را نامزد مىكنند وخطاها مىافتد
~~ودر اين معنى بهر وقت اگر احتياطى فرمايند صوابتر باشد وبىخطرتر.

### | فصل در معنى القاب [4]

# 19- وديگر القاب بسيار شده است وهرچه فراوان شود قدرش برود وخطرش نماند
~~وهميشه پادشاهان وخلفا در معنى القاب تنگ مخاطبه بودهاند كه از ناموسهاى
~~مملكت يكى نگاه داشتن لقب ومرتبت واندازه هركس است.

PageV01P200

# چون لقب مردى بازارى ودهقان همان باشد ولقب عميدى ومعروفى همان هيچ فرقى
~~نباشد ميان هر دو، پس محل معروف ومجهول هر دو يكى باشد. وچون لقب امامى يا
~~عالمى يا قاضيى معين الدين بود ولقب شاگرد تركى يا كدخداى تركى كه از علم
~~وشريعت هيچ خبر ندارد وباشد كه نيز نبشتن وخواندن هيچ [1] نداند او را لقبش
~~هم معين الدين بود پس چه فرق باشد ميان عالم وجاهل وقاضيان وشاگردان تركان
~~در مرتبت؟ لقب هر دو يكى باشد واين روا نبود.

# 20- همچنين هميشه [88أ] لقب امراء تركان حسام الدوله وسيف الدوله ويمين
~~الدوله وشمس الدوله ومانند اين بوده است، ولقب خواجگان وعميدان ومتصرفان
~~عميد الملك وظهير الملك وقوام الملك ونظام الملك وكمال الملك ومانند اين
~~بوده است. واكنون تمييز برخاسته است، تركان لقب تازيكان بر خويشتن مىنهند
~~وتازيكان لقب تركان بر خويشتن مىنهند وبعيب نمىدارند.

# وهميشه لقب عزيز بوده است.

### || حكايت 

# 21- سلطان محمود چون بسلطانى بنشست از امير المؤمنين القادر بالله لقب
~~خواست. او را يمين الدوله لقب نبشتند. وچون محمود ولايت نيمروز وخراسان
~~بگرفت ودر هندوستان چندان شهرها وولايتها بگرفت كه اندازه نبود، تا سومنات
~~برفت ومنات را بياورد وسمرقند وخوارزم بگرفت وبكوهستان عراق آمد وبرى
~~واصفهان وهمدان وطبرستان بگرفت بامير المؤمنين رسول فرستاد با هديه وخدمت
~~بسيار واز او زيادت القاب خواست. اجابت نكردند وگويند زيادت از ده بار رسول
~~مىفرستاد با خدمتها، هيچ سود نداشت. وخاقان سمرقند را سه لقب داده بود ظهير
~~الدوله، معين خليفة الله، ملك الشرق والصين، ومحمود

PageV01P201

~~را از آن غيرت مىآمد. ديگرباره رسول فرستاد وگفت «چندين فتحها كه در بلاد
~~كفر [1] كردم وعز اسلام در هندوستان [گستردم] وخراسان وعراق مرا مسلم شد
~~وماوراء النهر بگرفتم وبنام تو شمشير مىزنم وخاقان كه امروز از مطيعان
~~ونشاندگان من است او را سه لقب فرموده است ومن بنده را يكى با چندين خدمت
~~وهواخواهى.»

# 22- جواب داد كه «لقب تشريفى باشد مرد را كه بدان شرف او بيفزايد [88ب] 
~~وبدان لقب جهانيان او را بشناسند وبداند كه مردم را نام باشد كه آن مادر
~~وپدر نهند وكنيت باشد كه آن خويشتن را مرد نهد ولقب باشد كه آن پادشاه دهد
~~وهرچه زيادت از اين سه باشد حشو ومخرقه بود وهيچ خردمند بر خويشتن مخرقه
~~ومحال روا ندارد. چون خرد باشد او را بنام خوانند، از آن رضاى پدر او را
~~حاصل آيد كه آن نام ايشان اختيار كرده باشند او را. وچون مرد شود ونيك از
~~بد بداند [2] از سر عقل ودانش خويش خويشتن را كنيتى گزيند چنانكه گفتهاند
~~«الكنى بالمنى.» پس مردمان او را از جهت بزرگ داشت او بدان كنيت خواندن
~~گيرند تا او بدان خرم مىباشد. پس چون شايستگى وهنرى پديدار آيد از او در
~~ملك وملت، پادشاه او را باندازه او بر سبيل تشريف لقبى بارزانى دارد تا او
~~را از ميان اقران او پديدار آورد وبر ايشان تفضلى نهد.

# پس اينكه پادشاه ويا خليفه او را لقب دهد بهتر از آنكه مادر وپدرش داده
~~باشند واز آنكه او خويشتن را گويد [3] . پس مردمان از جهت بزرگى وجاه ورفعت
~~او او را بدان نام خوانند كه پادشاه داد وآن لقب است. چون از اين هر سه
~~درگذشت هر لقبى كه باشد ضايع بود. وخاقان كمدانش است وترك است وصاحب طرف
~~است، التماس او را از جهت كمدانى وناموس او را وفا كرديم. تو از

PageV01P202

~~هر دانشى آگاهى وبما نزديكى. نيت واعتقاد [1] ما نيكوتر از آن است در حق
~~تو واعتماد [2] ما صافىتر از آن است در معنى تو وديانت تو كه تو از ما چيزى
~~در خواهى كه بزبان مردمان برود [3] ودر كتاب مسطور باشد [4] وهمان توقع كنى
~~كه كمدانان كنند.»

# 23- محمود چون سخن بر اين جمله شنيد اندر ماند. زنى بود تركزاده ونويسنده
~~وخواننده وزباندان وشيرينسخن وپيوسته در سراى حرم محمود آمدى [89أ] وبا
~~محمود سخن گفتى وطيبت وبازى كردى وپيش او دفترها وحكايات پارسى خواندى وسخت
~~گستاخ بود. روزى پيش محمود نشسته بود وطيبتى مىكرد. محمود گفت «هرچند جهد
~~مىكنم تا خليفه لقب من بيفزايد نمىافزايد وخاقان كه مسخر من است از خليفه
~~چندين لقب دارد ومن يكى دارم.

# كسى بايستى كه آن عهدنامه خليفه كه بخاقان فرستاده است از خزانه او
~~بدزديدى ويا بوجهى بدست آوردى وپيش من آوردى، هرچه بر من حكم كردى من
~~بدادمى.» اين زن گفت «اى خداوند من بروم وآن نبشته بياورم وليكن هرچه
~~درخواهم بايد كه بدهى.» گفت «بدهم.» گفت «من مالى ندارم چندانكه فدا كنم
~~ومراد خداوند بحاصل آرم. اگر از خزينه بنده را معاونت كنند بنده يا جان در
~~سر اين كار كند يا مراد خداوند حاصل آرد.» گفت «درخواه.» پس هرچه درخواست
~~از مال وخواسته وجواهر وجامه وچهارپاى وظرايف [5] وبرگ وساز راه همه
~~بدادند. واين زن پسركى داشت چهارده ساله، بمرديش داده بود ادب همى آموخت.
~~او را با خويشتن ببرد واز غزنين بكاشغر شد وچند غلام ترك و

PageV01P203

~~كنيزك خريد وهرچه از خطا وولايت چين [1] از ظرايف [2] ومشك وحرير وكپزى
~~[3] 65 وطرقوب ومانند اين بسيارى بخريد ودر صحبت بازرگانان باوزگند آمد واز
~~آنجا بشهر سمرقند آمد.

# 24- وبعد از سه روز برخاست وبسلام خاتون شد. كنيزكى ترك سخت نيكو با
~~بسيار چيز از ظرايف [4] چين [5] وخطا پيش خاتون كشيد وچنين گفت كه «شويى
~~داشتم بازرگان. در جهان مىگشتى ومرا با خود مىگردانيدى وقصد خطا داشت. چون
~~بختن [6] رسيد فرمان يافت. من بازگشتم وبكاشغر آمدم وخدمتى پيش خان كاشغر
~~بردم وخاتون او را بديدم وگفتم «شوى من [89ب] از خدمتكاران خاقان اجل بود
~~ومن پرستار خاتون خاقانام. مرا آزاد كردند وبزنى بدو دادند واين پسرك از او
~~دارم. واكنون او را بختن [7] فرمان حق در رسيد واين قدر چيزكى كه از او
~~مانده است سرمايهايست كه او را خاتون وخاقان اجل داده است. اكنون از عدل
~~وبزرگى خاقان اجل چشم ميدارم كه دست عنايت بر سر بنده واين يتيمك دارد وما
~~را در صحبتى نيك بجانب اوزگند وسمرقند گسيل فرمايد كردن تا نيكوگوى وثناگوى
~~تو باشيم وتا زنده باشيم دعاگوى تو گرديم.» خاتون مرا نيكوييها گفت وخان
~~همچنين وهر دو ما را بستودند وما را بدرقه دادند ونامه بخان اوزگند نوشتند
~~تا ما را نيكو دارد ودر صحبت نيك بجانب سمرقند گسيل كند. واكنون بدولت
~~وحشمت شما خويشتن بسمرقند او كندم وامروز در همه جهان آن عدل وانصاف نيست
~~كه اينجا است.

# وشوهرم پيوسته گفتى كه «اگر من هيچگونه بسمرقند رسم هرگز از آن شهر

PageV01P204

~~بيرون نيايم.» مرا نام وآوازه شما از آنجا اينجا آورده است. اگر مصلحت
~~بينيد كه مرا بپذيريد ودست عنايت وخداوندى بر سر من داريد تا من اينجا دل
~~فرونهم وپيرايهاى كه دارم بفروشم وسراى وضيعت بخرم بدان مقدار كه از آنجا
~~قوتى برخيزد وخدمت شما مىكنم واين پسرك را مىپرورم واميد دارم كه ببركات
~~شما خداى عز وجل او را نيكبخت گرداند.»

# 25- خاتون گفت «هيچ دلمشغول مدار. هرچه ممكن گردد از نيكويى وتيمار داشت
~~در حق تو دريغ ندارم ومن ترا سراى ونانپارهاى پديدار كنم چنانكه دل تو
~~خواهد ونگذارم كه از پيش من يك زمان غايب گردى وخاقان را بگويم تا هرچه ترا
~~بكار بايد ودرخواست بود وفا كند.» خاتون را خدمت كرد وگفت «اكنون خداوند]09
~~a[ من توى. ومن كسى ديگر را نشناسم، مىبايد كه بنده را پيش خاقان اجل
~~پايمردى كنى وپيش او برى وحال بنده بازنمايى تا بنده سخن خداوند خاقان نيز
~~بشنود.» گفت «هر وقت كه رغبت كنى من ترا پيش برم.» گفت «فردا بدين كار
~~بخدمت مىآيم.» گفت «سخت صواب آيد.» ديگر روز بسراى خاتون شد. چون خاقان از
~~بارگاه برخاست ودر سراى پيش خاتون شد خاتون احوال او با خاقان بگفت. او را
~~فرمود تا پيش خاقان آوردند. خاقان را خدمت كرد وغلامى ترك واسپى نيكو واز
~~هرگونه ظرايف [1] پيش او كشيد وگفت «بنده اندكى حال خويش با خاتون گفته
~~است، در جمله چون شوهر بنده فرمان يافت- بقاى خداوند باد- هرچه بابت خطا
~~بود انباز او گفت «باز پس نشايد برد.» بجانب خطا برد وچيزى كه بماند بعضى
~~خان ختن برگرفت وبعضى بخان كاشغر داديم ودر راه خرج كرديم ودر جمله بنده
~~مانده است با پيرايهاى چند وچهارپايى چند معدود واين يتيم. اگر خاقان

PageV01P205

~~اجل بنده را بپرستارى بپذيرد چنانكه خاتون بزرگوار پذيرفت تا بنده باقى
~~عمر در اين خدمت بزرگ بسر برد.»

# 26- خاقان فراوان نيكويى گفت وپذرفتارى كرد. وبعد از آن هر دو سه روز كه
~~پيش خاتون رفتى جفتى انگشترى لعل يا فيروزهاى يا مقنعى قصب ويا چيزى از
~~ظرايف [1] قيمتى پيش خاتون نهادى وحكايتها وافسانههاى خوش گفتى. خاتون
~~خاقان را چنان كرد كه يك روز بىاو نشكيفتى ودر شرم وخجالت او افتاده بودند،
~~هرچه بر او عرضه كردندى از ديه وضيعت خاص نپذيرفتى وهرچند روز از اين سراى
~~كه او را فروآورده بودند برنشستى وبديهها رفتى سه فرسنگ وچهار فرسنگ وپنج
~~فرسنگى شهر [90ب] كه «من ضيعتى مىخرم.» سه چهار روز آنجا بودى وعيبى بكردى
~~وعذرى بنهادى ونخريدى وباز شهر آمدى. چون خاتون وخاقان بطلب او فرستادندى
~~كه «چرا پاى بازگرفته است وبنزديك ما نمىآيد؟» گفتندى «ملكى مىخرد بفلان
~~ديه، امروز دو سه روز است تا برفته است.» خاتون وخاقان خرم شدندى، گفتندى
~~«دل اينجا بنهاد.» وهم بر اينگونه مدت شش ماه پيش خدمت ايشان مىبود وچند
~~دفعت خاتون او را گفت كه «خاقان پيوسته با من مىگويد كه «هر وقت كه او را
~~مىبينم شرمسار مىشوم وچندين خدمت كه ما را مىكند وهرچند روزى ظرايفى [2]
~~پيش ما مىآرد وهرچه بر او عرضه مىكنيم نمىپذيرد ومن هرگز زنى بدين نيكى
~~نديدهام. آخر چه بايد كرد ما را با او؟» ومن نيز هزار بار شرمسارترم از او
~~[3] .» او گفتى «هيچ نعمتى مرا بهتر از ديدار خداوندان نيست كه خداى عز وجل
~~روزى كرده است وچون مرا حاجتى بايد خواهم وگستاخى

PageV01P206

~~كنم.» واسپان را فربه [1] مىكرد وچيزى كه داشت از زر وجواهر وفرش وجامه
~~پنهان ببازرگانى دادى كه از سمرقند بغزنين آمدى ببازرگانى، وپنج مرد سوار
~~را با پنج اسپ نيك سوى راه بلخ وترمذ بفرستادى وگفتى «خواهم كه هر سوارى با
~~اسپى بمنزلى مقام كنى تا رسيدن من.»

# 27- پس پيش خاتون شد چنانكه خاقان با خاتون نشسته بود وهر دو را ثنا گفت
~~وبسيارى ايشان را بستود. پس گفت «امروز حاجتى آوردهام. ندانم گويم ودرخواهم
~~يا نه.» خاتون گفت «عجب چيزى مىشنوم از تو. بايستى تا اين غايت صد التماس
~~ترا ما وفا كرده بوديمى. برگوى تا چه دارى.» گفت «شما دانيد كه من در همه
~~جهان پسركى دارم ودل در او بستهام واو را همى پرورم وقرآن همه ظاهره [2]
~~كرده است وباديبش دادهام تا ادبش همى آموزد [91أ] ورسالههاى تازى وپارسى
~~همى خواند. اميد چنان است كه بدولت خداوندان نيكبخت گردد. پس از نامه خداى
~~ورسول هيچ نامهاى در روى زمين بزرگوارتر از نامه امير المؤمنين نباشد كه
~~بپادشاهان فرستد وآن دبير كه آن نامه نويسد فاضلتر از همه دبيران باشد وآن
~~لفظ ومعنى كه در آنجا ياد كند بهترين سخنان باشد. اگر راى خداوندان باشد آن
~~نامه را كه عهد خليفه خوانند سه چهار روز ببنده ارزانى دارند تا اين كودك
~~بنده آن را چند بار بر اديب فروخواند. اگر از آن همه پنج لفظ ياد گيرد
~~بسيار باشد، بود كه از بركات آن نيكبخت گردد.» خاقان وخاتون گفتند «اين چه
~~حاجت باشد كه تو از ما خواستى؟ چرا شهرى وناحيتى نخواستى تا بتو بخشيديمى؟
~~تا اين مدت چيزى نخواستى واكنون كه خواستى چيزى التماس كردى كه در خزانه ما
~~چنان پنجاه نهاده است ودر زير گرد وخاك مىپوسد. چه خطر باشد كاغذ

PageV01P207

~~پارهاى را؟ همه نامهها اگر خواهى تا بتو بخشيم.» زن گفت «مرا اين يك نامه
~~كه خليفه فرستاده است تمام باشد.» خادمى را فرمودند تا با او بخزانه رود
~~وهركدام نامه كه او خواهد او را دهند.

# 28- پس بخزانه شد وآن عهدنامه بستد وبخانه آورد ديگر روز اسپان را فرمود
~~تا زين كردند واستران را بار برنهادند وآوازه درافكند كه «بفلان ديه مىشوم
~~بملك خريدن ويك هفته آنجا خواهم بود.» وراست براندند وبدان ديه شدند وپيش
~~از اين گشادهنامهاى بستده بود كه «در همه ولايت سمرقند وبخارا هر كجا اين
~~زن وكسان او رسند وملكى خرند وضياعى سازند ومقامى كنند حرمت ايشان بواجبى
~~نگه دارند وعزيز دارند او را گماشتگان وعمال ورؤسا، وهر ياريى كه ممكن گردد
~~دريغ ندارند وهرچه درخواهند مبذول دارند [91ب] ونزل دهند.»

# 29- پس نيمشبى از آن ده كوچ كرد واز شهر كش سه فرسنگ بگذشت وبپنج روز
~~بترمذ آمد وهر كجا حاجت افتاد گشاده نامه عرضه مىكرد وبر اسپان آسوده
~~مىنشست وتا از جيحون بنگذشت وببلخ نيامد خاقان را خبر نبود از رفتن آن زن
~~واز جهت عهدنامه انديشه بيشتر بر دل او ننشست. اين زن از بلخ بغزنين رفت
~~وآن عهدنامه پيش سلطان محمود برد. ومحمود آن نامه بر دست مردى عالم مناظر
~~با خدمتهاى بسيار بامير المؤمنين القادر بالله فرستاد وخدمتى نبشته بود ودر
~~آنجا ياد كرده كه «خدمتكارى از آن بنده در بازار سمرقند مىگشت، بمسجدى رسيد
~~كه مؤدب كتاب مىداشت وكودكان را چيزى مىآموخت.

# نامه امير المؤمنين را ديد در دست كودكان خرد، از خوارى وبىقدرى كه بود
~~اين كودك از اين سو مىكشيد وآن كودك از آن سو مىكشيد ودر خاك مىغلتانيدند.
~~او بشناخت وبر آن نامه رحمتش آمد وقدرى مويز بياورد وبدان كودكان داد وآن
~~نامه بنرخ كاغذ پست از ايشان بستد وبخريد وبغزنين آورد و

PageV01P208

~~پيش بنده نهاد وبنده پيش خداوند جهان فرستاد. بنده را با همه هواخواهى
~~وخدمت اگر فرمايى والقابى ارزانى دارى [1] عزيزتر از بينايى خويش دارد وتاج
~~سر خويش شناسد ودر خانه عزيزتر جايگاهى نهد، با چند بندگى وتوقع القاب از
~~بنده دريغ مىدارد وكسانى را كه ايشان قدر فرمانهاى او وتشريفى را كه دهد
~~نشناسند وبر مثال او اين استخفاف كنند ولقبها را كه ارزانى دارد چنين خوار
~~دارند ايشان را لقب دهد.»

# 30- چون اين عالم ببغداد شد وخدمتها برسانيد ونوشتهها بداد خليفه را سخت
~~عجب آمد [92أ] وبخاقان نامه عتاب فرمود نبشتن. ورسول محمود شش ماه بر در
~~سراى خليفه بماند وقصهها درون مىفرستاد واز جهت محمود لقب مىخواست، جوابى
~~شافى نمىيافت تا روزى فتوى نبشت كه «اگر پادشاهى در اطراف عالم پديد آيد
~~واز جهت عز اسلام شمشير زند وبا كافران ومشركان كه دشمن خداى تعالى ورسول
~~اواند حرب كند وبتكدهها را مسجد كند ودار كفر را دار اسلام گرداند وامير
~~المؤمنين از او دوردست افتاده باشد وآبهاى عظيم وكوههاى بلند وبيابانهاى
~~مخوف در ميان باشد وحالهايى كه حادث شود بهر وقت نتواند نمود والتماسهاى
~~پادشاه از او وفا نشود، شايد كه شريفى را بنيابت او بنشاند وبدو اقتدا كند
~~يا نه؟» واين فتوى بيكى داد تا ببرد وبدست قاضى القضاة بغداد داد. قاضى
~~فروخواند، گفت «شايد.» عالم نسختى از اين فتوى برداشت ودر ميان قصهاى نهاد
~~كه در آن قصه نبشه بود كه «مقام بنده دراز گشت ومحمود بصد هزار بندگى وخدمت
~~لقبى چند التماس مىكند، خداوند جهان از او دريغ مىدارد واوميد ملك غازى را
~~وفا نمىفرمايد

PageV01P209

~~كرد وبدين قدر با او مضايقت مىرود. اگر محمود بعد از اين بر حكم اين فتوى
~~ورخصتى كه از شرع يافت بخط قاضى القضاة بغداد كار كند معذور باشد؟»

# 31- خليفه كه آن قصه وفتوى برخواند در حال حاجب الحجاب را بنزديك وزير
~~فرستاد كه «هم اكنون رسول محمود را پيش خوان ودلگرمى ده وخلعت ولوا ولقب كه
~~فرموديم ساخته گردان وبخشنودى او را گسيل كن.» با اين همه هواخواهى
~~وخدمتهاى پسنديده وكوشش محمود وجلدى دانشمند، «امين المله» زيادت كردند وتا
~~محمود زنده بود لقب او يمين الدوله وامين المله بود.

# *** وامروز كمتر كسى را اگر هفت لقب يا ده لقب [92ب] كم نويسند خشم همى
~~گيرد ومىآزارد.

# 32- وسامانيان كه چندين سالها پادشاه روزگار بودند وبر ماوراء النهر
~~سرتاسر وبر خراسان وعراق وخوارزم ونيمروز وغزنين فرمان دادند هر يكى را يك
~~لقب بوده است. نوح را شاهنشاه خواندندى وپدر نوح [1] منصور را امير سديد
~~وپدر منصور نوح را [2] امير حميد وپدر نوح نصر را امير رشيد واسمعيل بن
~~احمد را امير عادل ودر تواريخ امير ماضى واحمد را امير سعيد ومانند اين.
~~ولقب درخورد مرد بايد ولقب قضاة وايمه وعالمان دين مصطفى عليه السلام چنين
~~بايد: مجد الدين، شرف الاسلام، سيف السنه، زين الشريعه، فخر العلما ومانند
~~اين، از بهر آنكه دين واسلام وشريعت وسنت وعلم تعلق بعالمان وايمه دارد.

# وهركه او نه عالم باشد واز اين لقبها بر خويشتن نهد پادشاه واهل تمييز
~~ومعرفت بايد كه رخصت ندهند وآنكس را مالش دهند تا هركس اندازه خويش و

PageV01P210

~~مرتبت خويش بداند. وهمچنين سپهسالاران واميران ومقطعان وگماشتگان را
~~بدولت بازخواندهاند چون سيف الدوله، حسام الدوله، ظهير الدوله، جمال
~~الدوله، شمس الدوله ومانند اين. وعميد وعاملان ومتصرفان نيك را بملك
~~بازبستهاند چون عميد الملك، نظام الملك، كمال الملك، شرف الملك، شمس الملك
~~ومانند اين.

# وعادت نرفته بود هرگز كه امراى ترك لقب خواجگان بر خويشتن نهند. لقب دين
~~واسلام [1] علما را ودولت امرا را وملك خواجگان را وبيرون از اين هركه دين
~~واسلام در [2] لقب خويش آرد رخصت ندهند ومالش فرمايند تا ديگران عبرت گيرند.

# 33- غرض لقب بيشتر آن است تا مرد را بدان لقب بشناسند. بمثل در مجلسى ويا
~~در مجمعى صد كس نشسته [93أ] باشند واز آن جمله ده تن محمد نام باشند. يكى
~~آواز دهد كه «اى محمد» هر ده محمد را [3] «لبيك» بايد گفت، چه هركس پندارند
~~كه او را مىخواند، وچون يك محمد را لقب مختص كنند ويكى را موفق ويكى را
~~كامل ويكى را كافى ويكى را رشيد ومانند اين، چون از ميان محفل يكى را گويند
~~«اى كامل» يا [4] «اى موفق» آن محمد نام در وقت داند كه او را مىگويند.

# 34- وگذشت از وزير وطغرايى ومستوفى وعارض سلطان وعميد بغداد وعميد خراسان
~~وعميد خوارزم نبايد كه هيچ كس در مملكت فلان الملك لقب دارد الا لقبى بىملك
~~چون خواجه سديد وخواجه رشيد وخواجه مختص واستاد امين واستاد خطير واستاد
~~مكين ومانند اين تا درجه ومرتبت كهتر از مهتر وخرد از بزرگ وخاص از عام
~~ديدار باشد ورونق ديوان بر جاى بود.

PageV01P211

# وچون مملكت را استقامتى ديدار آيد وپادشاه عادل وبيدار باشد وجستوجوى
~~كارها كردن گيرد وآيين ورسم گذشتگان پرسيدن واو را وزيرى باشد موفق ورسمدان
~~وهنرور [1] همه كارها را ترتيبى نهد نيكو وهمه لقبها را باز قاعده خويش برد
~~وقاعده ورسمهاى محدث را برگيرد برأى قوى وفرمان روان وشمشير تيز.

PageV01P212

### | فصل چهل ويكم [1] اندر آن معنى كه دو عمل يك مرد را نافرمودن وبىكاران را
~~شغل فرمودن ومعطل ومحروم ناگذاشتن وعمل مردان پاكدين واصيل را دادن
~~وبدمذهبان وبدكيشان را عمل نافرمودن ودور داشتن از خويشتن

# 1- پادشاهان بيدار ووزيران هشيار بهمه روزگار هرگز دو شغل يك مرد را
~~نفرمودهاند ويك شغل دو مرد را، تا كارهاى ايشان بنظام وبا رونق بودى، از
~~بهر آن را كه چون دو شغل يك مرد را فرمايند هميشه از اين دو شغل [93ب] يكى
~~بر خلل باشد وبا تقصير از جهت آنكه اگر مرد در اين شغل بواجب قيام كند
~~وتيمارش بجد بر دست گيرد در آن ديگر شغل خلل وتقصير افتد واگر در آن شغل
~~بواجب قيام كند واهتمامى نمايد در اين شغل بهمه حال تقصير وخلل راه يابد
~~وچون نيك نگاه كنى هر آن كس كه او دو شغل دارد همواره هر دو شغل بر خلل
~~باشد واو مقصر وملامتزده وفرماينده متشكى ورنجوردل. وباز هرگاه كه دو مرد
~~را يك شغل فرمايند آن بدين افكند واين بدان، هميشه آن كار ناكرده ماند ومثل
~~زدهاند در اين معنى كه «خانه بدو كدبانو نارفته بود

PageV01P213

~~وبدو كدخداى بيران.» وهر دو كس هميشه در دل مىانديشند كه «اگر من در اين
~~كار بواجب رنج برم وتيمار دارم [1] ونگذارم كه هيچ خلل راه يابد خداوندگار
~~ما چنان پندارد كه اين از كفايت وهنريار من است نه از اهتمام وكوشش وجلدى
~~من.» وآن پيوسته همين انديشه كند وچون بنگرى مادام آن شغل بر خلل باشد واگر
~~فرماينده گويد «تيمار اين شغل چرا نداشتند وتقصير كردند؟» اين گويد «او
~~تقصير كرد» بهانه بر او افكند، واو گويد «همه تقصير اين كرد» وجرم بر اين
~~نهد. چون بعقل واصل بازگردى نه اين را جرم باشد ونه آن را. همه جرم آن كس
~~را باشد كه دو مرد را يك شغل فرمايد. وهر آنگاه كه وزير بىكفايت باشد
~~وپادشاه غافل نشانش آن باشد كه يك عامل را از ديوان دو عمل فرمايند يا سه
~~وپنج وهفت. وامروز مردم هست كه بىهيچ كفايتى كه در او هست ده عمل دارد واگر
~~شغلى ديگر پديدار آيد هم بر خويشتن زند واگر سيمش بذل بايد كرد بذل كند
~~وبدو دهند وانديشه آن نكنند كه «اين مرد اهل اين شغل هست يا نه، كفايتى
~~دارد [94أ] يا نه، در دبيرى وتصرف ومعاملت راهى برد يا نه، وچندين شغل كه
~~در خويشتن پذيرفته است بسر تواند برد يا نه؟» وباز مردان كافى وشايسته وجلد
~~ومعتمد وكارها كرده محروم گذاشتهاند ودر خانهها معطل نشستهاند وهيچ كس را
~~انديشه وتمييز آن نمىباشد كه «چرا بايد كه مجهولى بىكفايتى، بىاصلى بىفضلى
~~چندين شغل دارد ومعروفى اصيلى ومعتمدى يك شغل ندارد ومحروم ومعطل باشد خاصه
~~كسانى كه بر دولت حق واجب گردانيده باشند وخدمتهاى پسنديده كرده وشايستگى
~~نموده.» وعجبتر دارد از اين بنده [2] ، بهمه روزگار شغل بكسى فرمودندى كه
~~او هممذهب وهماعتقاد او بودى

PageV01P214

~~واصيل وپارسا بودى واگر انقباض كردى وقبول واجابت نكردى بكره وبزور در
~~گردن او كردندى، لاجرم مال ضايع نشدى ورعايا آسوده بودى ومقطع نيكونام
~~وبىگزند زيستى [1] وپادشاه دلفارغ وتنآسان روزگار گذاشتى.

# 2- وامروز اين تمييز برخاسته است، اگر جهودى بعمل وبكدخدايى تركان آيد
~~تركان را مىشايد واگر گبرى آيد مىشايد واگر رافضى وخارجى وقرمطى مىآيد
~~مىشايد. غفلت بر ايشان مستولى گشته است. نه بر دين حميتشان هست ونه بر مال
~~شفقت ونه بر رعايا رحمت. دولت بكمال رسيده است وبنده از چشم بد مىترسد،
~~نمىداند كه اين كار بكجا خواهد رسيد، كه در روزگار محمود ومسعود وطغرل والپ
~~ارسلان هيچ گبرى وترسايى ورافضيى را زهره آن نبودى كه بر صحرا آمدندى ويا
~~پيش تركى شدندى، وكدخدايان تركان همه متصرفپيشگان خراسان بودند- ودبيران
~~خراسانى حنفى [2] مذهب يا شافعىمذهب پاكيزه باشند- نه دبيران وعاملان
~~بدمذهب عراق بخويشتن راه دادندى وتركان نه هرگز روا داشتندى [94ب] ويا رخصت
~~دادندى كه ايشان را شغل فرمايند، گفتندى «اينان هممذهب ديلماناند وهواخواه ايشان.

# چون پاى سخت كنند كار بر تركان بزيان آرند ومسلمانان را رنجها رسانند.

# دشمن همان به كه در ميان ما نباشد.» لاجرم بىآفت مىزيستند. واكنون كار
~~بجايگاهى رسيده است كه درگاه وديوان از ايشان بسيار شده است ودر دنبال هر
~~تركى دويست از ايشان مىدوند ودر آن تدبيراند كه يك خراسانى را بر اين درگاه
~~وديوان نگذارند كه بگذرد ويا نانى يابد. وتركان از فساد ايشان آنگاه آگه
~~شوند وسخن بنده بيادشان آيد كه ديوان از دبيران ومتصرفان

PageV01P215

~~خراسانى خالى شود، واگر كسى [1] در آن روزگار بخدمت تركى آمدى بكدخدايى
~~يا بفراشى يا بركابدارى از او پرسيدندى كه تو از كدام شهرى واز كدام ولايتى
~~وچه مذهب دارى، اگر گفتى «حنفى [2] يا شافعىام واز خراسان وماوراء النهرم
~~ويا از شهرى كه سنى باشند» او را قبول كردى واگر گفتى «شاعىام [3] واز قم
~~وكاشان وآبه ورىام 66» او را نپذيرفتى [4] ، گفتى «برو كه ما ماركشيم نه
~~مارپروريم.» اگرچه بسيار مال ونعمت پيش كشيدى نپذيرفتى، گفتى «برو بسلامت.
~~اين كه مرا ميدهى در خانه خويش بنشين ومىخور.» واگر سلطان طغرل وسلطان الپ
~~ارسلان هيچگونه بشنيدندى كه اميرى يا تركى رافضيى را بخويشتن راه داده است
~~با او عتاب كردندى وخشم گرفتندى.

### || حكايت در اين معنى 

# 3- چنانكه روزى سلطان شهيد آلپ ارسلان را چنان شنوانيدند كه اردم دهخدا
~~آبجى را [5] بدبيرى خويش آورده است. كراهيتش آمد از آنچه گفتند كه «آن
~~دهخدا باطنى است.» در بارگاه، اردم را گفت «تو دشمن منى وخصم ملكى.» اردم
~~در زمين افتاد، گفت «اى خداوند اين چه حديث است؟ [95أ] من كمتر بندهاىام
~~خداوند را وچه تقصير كردهام تا اين غايت در بندگى وهواخواهى؟» سلطان گفت
~~«اگر دشمن من نيستى چرا دشمن من را بخدمت آوردهاى؟» اردم گفت «آن كيست؟»
~~سلطان گفت «دهخدايك [6] كه دبير تست.» گفت او كى باشد در همه جهان واگر همه
~~زهر گردد اين دولت را چه گزند بود [7] ؟» گفت «برويد، آن مردك را بياريد.»
~~برفتند ودر وقت آن

PageV01P216

~~دهخدا را پيش سلطان آوردند. سلطان گفت «اى مردك تو باطنيى ومىگويى خليفه
~~خدا حق نيست.» گفت «اى خداوند بنده باطنى نيست. بنده شاعى است [1] يعنى
~~رافضى.» سلطان گفت «اى روسپى زن مذهب روافض چنان نيكو مذهبى است كه او را
~~سپر مذهب باطنى كردى؟ اين بد است وآن از بدبتر.» چاووشان را فرمود تا چوب
~~در آن مردك نهادند ونيم مرده او را از سراى بيرون كردند.

# 4- پس روى سوى بزرگان كرد وگفت «گناه اين مردك را نيست، گناه اردم راست
~~كه بدمذهب كافرى را بخدمت خويش آرد ومن يك بار ودو بار وصد بار با شما گفتم
~~كه شما تركان لشكر خراسان وماوراءالنهرايد ودر اين ديار بيگانهايد واين
~~ولايت بشمشير وقهر گرفتهايم وما همه مسلمان پاكيزهايم.

# ديلم واهل عراق اغلب بدمذهب وبداعتقاد وبددين باشند وميان ترك وديلم
~~دشمنى وخلاف امروزينه نيست بلكه قديم است. وامروز خداى عز وجل تركان را از
~~بهر اين عزيز كرده است وبر ايشان مسلط گردانيده كه تركان مسلمانان
~~پاكيزهاند وهوا وبدعت نشناسند.» وايشان باز همه مبتدعاند وبدمذهب ودشمن
~~ترك، وتا عاجز باشند طاعتدارى مىنمايند وبندگى مىكنند، اگر هيچگونه قوت
~~گيرند وضعفى در كار تركان پديدار آيد هم از جهت [95ب] مذهب وهم از جهت
~~ولايت يكى از ما تركان بر زمين نمانند. واز خر وگاو كمتر باشند آن مردم كه
~~دوست ودشمن خويش نشناسند.» پس بفرمود تا موى اسب مقدار دويست درم سنگ
~~بياوردند ويك تا موى از آن ميان بيرون كشيد. اردم را گفت «اين بگسل.» اردم
~~بستد وبگسست. وپنج موى ديگر او را داد، هم بگسست.

# وده موى او را داد، آسان بگسست. پس فراشى بخواند وگفت «از اين همه

PageV01P217

~~رسنى بتاب.» مقدار سه گز بتافت وبياورد. سلطان به اردم داد، هرچند كوشيد
~~وزور كرد نتوانست گسست. سلطان گفت «مثل دشمن همچنين است، يگان ودوگان
~~وپنجگان را آسان توان نيست كرد وليكن چون بسيار شوند وپشت بيك- ديگر دهند
~~ايشان را از جاى نتوان بركند وكار دهند ما را، واين جواب آن است كه گفتى
~~«اگر اين مردك همه زهر است دولت را چه تواند كرد؟» چون از اينها يك يك ميان
~~تركان درآيند وشغل وكدخدايى ايشان بدست گيرند وبر احوال تركان واقف گردند
~~كمتر وقتى كه در عراق خروجى پديدار آيد ويا ديلمان قصد مملكت كنند اينها
~~همه در سر وعلانيت دست با ايشان يكى كنند وبهلاك تركان كوشند. تو تركى، ترا
~~لشكر خراسانى بايد وكدخدا ودبير وپيشكار همه خراسانى وهمه تركان را همچنين
~~تا خللى در كار تركان ره نيابد.

# وچون تو با مخالف پادشاه ودشمن خويش موافقت كنى خيانتى باشد كه با تن
~~خويش وبا پادشاه كرده باشى واگر ترا شايد كه با تن خويش هرچه خواهى كنى
~~پادشاه را نشايد كه دست از حزم واحتياط بدارد وبا خيانتكننده ابقا كند.

# مرا شما را مىبايد داشت، نه شما مرا مىداريد [96أ] كه خداى عز وجل مرا بر
~~سر شما پادشاه كرده است نه شما را بر سر من. واين قدر ندانى كه [1] هركه با
~~مخالفان پادشاه دوستى برزد او هم از جمله دشمنان پادشاه باشد وهركه با
~~دزدان ومفسدان صحبت دارد او را هم از ايشان شمرند.»

# 5- ودر اين حال كه اين سخن بر لفظ سلطان مىرفت خواجه امام مشطب وقاضى
~~لوكر [2] 67 حاضر بودند. روى سوى ايشان كرد وگفت «چه گوييد اندر اينكه من
~~مىگويم؟» گفتند «خداوند عالم آن مىگويد كه خداى ورسول گفته است در معنى
~~رافضيان ومبتدعان وباطنيان واهل ذمت.»

PageV01P218

### || الخبر 

# 6- پس مشطب گفت: عبد الله بن عباس مىگويد كه [1] روزى پيغامبر عليه
~~السلام گفت على بن ابى طالب را رضى الله عنه «ان ادركت قوما لهم نبز يقال
~~لهم الرافضة يلفظون الاسلام فاقتلهم فانهم مشركون.» پارسى اين خبر باشد كه
~~«اگر دريابى گروهى را كه ايشان را لقبى است وآن لقب رافضى گويند ايشان
~~مسلمانى را دست بداشته باشند، چون دريابى ايشان را بايد كه همه را بكشى كه
~~ايشان كافرانند.»

### || الخبر 

# 7- قاضى لوكر گفت: روايت مىكند ابو امامه كه پيغامبر گفت عليه السلام «فى
~~آخر الزمان فية يقال لهم الرافضة فاذا لقيتموهم فاقتلوهم.» پارسيش چنين
~~باشد كه «در آخر زمان گروهى پديدار آيند ايشان را رافضى گويند، هرگه كه
~~ببينيد ايشان را بكشيد.»

### || الخبر 

# 8- پس مشطب گفت: سفيان بن عيينه رافضيان را كافر خواندى واين آيت حجت
~~آوردى «ليغيظ بهم الكفار» و«اشداء على الكفار» وگفتى «هر كه در ياران رسول
~~قدحى كند يعنى شكستگى [2] 68 او كافر بود» بحكم اين آيت كه ياد كرده شد.
~~وپيغامبر عليه السلام گفته است «ان الله والملائكة والناس جعل لى اصحابا
~~ووزراء واصهارا فمن سبهم فعليه لعنة الله والملائكة والناس اجمعين لا يقبل
~~الله لهم عدلا ولا صرفا.» پارسيش چنين باشد كه «خداى تعالى مرا يارانى داده
~~است كه وزيران وخسران ودامادان مناند، هركه ايشان را دشنام دهد او در لعنت
~~خداى ولعنت فرشتگان ولعنت همه آدميان باشد وخداى تعالى

PageV01P219

~~هيچ چيزى كه از بهر اين دشنام فدا كنند از ايشان فدا كنند از ايشان قبول
~~نكند واگر توبه كنند در اين گناه توبه ايشان نپذيرد.» وخداى عز وجل در معنى
~~ابو بكر رضى الله عنه مىگويد «ثانى اثنين اذهما فى الغار اذ يقول لصاحبه لا
~~تحزن ان الله معنا.» تفسيرش چنين باشد كه «اگر هيچ كس ما را نصرت نكند يا
~~ابو بكر اندوه مخور كه خداى تعالى با ما است.» ما را همه عمر خود تماشاست.

### || الخبر 

# 9- قاضى لوكر گفت: روايت مىكند عقبة بن عامر رضى الله عنه قال: قال رسول
~~الله صلى الله عليه وسلم «لو كان بعدى نبى لكان عمر بن الخطاب.» پارسيش
~~چنان باشد كه پيغامبر عليه السلام گفت «از پس من اگر پيغامبرى بودى عمر
~~خطاب بودى.»

### || الخبر 

# 10- مشطب گفت: روايت مىكند جابر بن عبد الله رضى الله عنه قال: اتى النبى
~~صلى الله عليه بجنازة فلم يصل عليها. قالوا «يا رسول الله ما رأيناك تركت
~~الصلوة على احد الا على هذا.» قال «انه كان يبغض عثمان ابغضه الله.» پارسيش
~~چنين باشد كه جنازهاى آوردند پيش رسول عليه الصلوة والسلام. بر او نماز نكرد.

# ياران گفتند «يا رسول الله نيافتيم ترا كه نماز جنازه بگذاشتى الا اين
~~جنازه.» گفت «اين مرد عثمان را دشمن داشت. خداى تعالى او را دشمن داراد.»

### || الخبر 

# 11- قاضى لوكر گفت: روايت مىكند [97أ] ابو درداء رضى الله عنه كه پيغامبر
~~عليه السلام در شأن على بن ابى طالب رضوان الله عليه گفت «الخوارج كلاب
~~النار.» پارسيش چنين باشد كه «خارجيان بر تو سگان دوزخاند.»

PageV01P220

### || الخبر 

# 12- مشطب گفت: روايت مىكند عبد الله بن عباس وعبد الله بن عمر رضى الله
~~عنهما [1] كه پيغامبر عليه الصلوة گفت «ليس للقدرية ولا للرافضة فى الاسلام
~~نصيب.» پارسيش چنين باشد كه «قدريان ورافضيان را در مسلمانى هيچ نصيبى نيست.»

### || الخبر 

# 13- قاضى لوكر گفت: روايت مىكند سهل بن سعد رضى الله عنه كه پيغامبر گفت
~~عليه السلام «القدرية مجوس هذه الامة ان مرضوا فلا تعودوهم وان ماتوا فلا
~~تشهدوهم.» پارسيش چنين باشد كه «قدريان گبران امت مناند.

# چون بيمار شوند ببيمارپرسيشان مرويد واگر بميرند بر جنازهشان نماز
~~مكنيد.» وهمه رافضيان قدرى مذهب باشند.

### || الخبر 

# 14- مشطب گفت: ام سلمه روايت مىكند از رسول صلى الله عليه وسلم كه روزى
~~رسول عليه السلام پيش من بود وفاطمه بر او آمد با على يكجا تا رسول را
~~ببينند وبپرسند. رسول عليه الصلوة والسلام سر برآورد وگفت «يا على بشارت
~~باد ترا كه تو وگروه تو در بهشت باشند. وليكن پس از تو قومى بدوستى تو
~~بيرون آيند وكلمه شهادت بزفان مىگويند وقرآن مىخوانند وايشان را روافض
~~خوانند. اگر ايشان را دريابى جهاد كن كه ايشان مشركاند يعنى كافر.» على گفت
~~«يا رسول الله علامت ايشان چه باشد؟» رسول گفت «بنماز آدينه حاضر نشوند
~~ونماز جماعت نكنند ونماز جنازه نكنند وبر سلف طعن زنند.»

# *** 15- در اين معنى خبر وآيت قرآن بسيار است 69. اگر همه [97ب] ياد

PageV01P221

~~كنيم على حده كتابى باشد. اما احوال رافضيان چنين است، حال باطنيان كه
~~بتر از رافضى باشند بنگر چگونه باشد. هر آنگاه كه ايشان پديدار آيند بر
~~پادشاه وقت هيچ كارى فريضهتر از آن نباشد كه ايشان را از پشت زمين برگيرد
~~ومملكت خويش را از ايشان صافى وخالى گرداند تا از ملك ودولت برخوردار باشد
~~وخوش زندگانى كند وهمچنين نهى است جهود وترسا وگبر را عمل فرمودن وبر سر
~~مسلمانان گماشتن.

### || حكايت 

# 16- امير المؤمنين عمر خطاب رضى الله عنه بمدينه در مسجد نشسته بود.

# ابو موسى اشعرى در پيش وى نشسته بود وحساب اصفهان عرضه مىكرد بخطى نيكو
~~وحسابى درست چنانكه همه بپسنديدند. از ابو موسى پرسيدند كه «اين خط كيست؟»
~~گفت «خط دبير من است.» گفتند «كس فرست تا درآيد تا ما او را ببينيم.» گفت
~~«در مسجد نتواند آمدن.» امير المؤمنين رضى الله عنه گفت «ابه جنابة؟ مگر او
~~جنب است؟» گفت «نه كه ترسا است.» عمر تپانچهاى سخت بخشم بر ران ابو موسى
~~زد- چنانكه ابو موسى گفت «پنداشتم رانم بشكست»- گفت «نخواندهاى كلام وفرمان
~~رب العزه اينجا كه مىگويد @QUR@013 «يا أيها الذين آمنوا لا تتخذوا اليهود
~~والنصارى أولياء بعضهم أولياء بعض.» ابو موسى گفت «همان ساعت معزول كردم او
~~را ودستورى دادم تا بعجم بازرفت.

# *** وحكيم 70 در اين معنى مثلى نيكو زده است:

### || شعر 

# از دشمنان دوست حذر گر كنى نكوست %~% با دوستان دوست ترا دوستى نكوست
# از مردمانت بر دو گروه ايمنى مباد %~% بر دوستان دشمن وبر دشمنان دوست

PageV01P222

~~17- پس سلطان الپ ارسلان يك ماه با اردم سخن نگفت وروى بر وى گران كرد تا
~~بزرگان در خرمى شفاعت كردند وبسيار بگفتند [98أ] تا دل خوش كرد واز سر اين
~~حديث درگذشت.

# *** واكنون بسر حديث بازشويم.

# 18- وهرگاه كه مجهولان وبىاصلان وبىفضلان را عمل فرمايند ومعروفان
~~وفاضلان واصيلان را معطل وضايع بگذارند ويكى را پنج شغل فرمايند ويكى را يك
~~عمل نفرمايند دليل بر نادانى وبىكفايتى وزير باشد. پس اگر وزير كافى ودانا
~~نباشد [1] علامت آن بود كه زوال ملك ودولت وفساد كار پادشاه مىطلبد [2] .
~~وبدترين دشمنان است از جهت آنكه چون ده عمل يكى مرد را فرمايند ونه مرد را
~~يك عمل نفرمايند [3] در آن مملكت مردمان معطل ومحروم بيش از آن باشند كه
~~مردم با عمل، چون چنين باشد اين بيكاران همكارى كنند وباشد كه اين كار
~~درتوان يافت وباشد كه درنتوان يافت.

### || حكايت در اين معنى 

# 19- ومثل اين معنى چنان است كه روزى يكى كه فساد ملك مىجويد 71 وتوفيرها
~~مىنمايد خداوند عالم را بر آن داشته است كه «جهان صافى است وهيچ جايگاهى
~~مخالفى ودشمنى نيست كه مقاومتى تواند كردن. قرب چهارصد هزار مرد جامگى
~~مىخورند، هفتاد هزار مرد كفايت باشد كه بدارند وبهر وقت اگر حاجت افتد
~~بمهمى نامزد كنند ديگر همه را اجرا وجامگى بازگيرند تا خزانه را هر سال
~~چندين هزارهزار دينار توفير باشد وباندك روزگار خزانه پر زر

PageV01P223

~~شود.» وچون خداوند عالم با بنده گفت بنده دانست كه سخن كيست ودر اين فساد
~~مملكت مىخواهد، جواب داد كه «فرمان خداوند راست وليكن اگر چهارصد هزار مرد
~~را اجرا وجامگى مىدهد لاجرم خراسان دارد وماوراء النهر تا در كاشغر
~~وبلاساغون وخوارزم دارد ونيمروز [98ب] وعراق وعراقين دارد وپارس وولايت
~~مازندران وطبرستان دارد وآذربايگان وارمن واران دارد واز شام تا در انطاكيه
~~وبيت المقدس دارد. بنده خواستى كه بجاى اين چهارصد هزار هفتصد هزار مرد
~~داشتى از بهر آنكه چون مرد بيش بودى غزنين وسند وهند خداوند را بودى وهمه
~~تركستان وچين وماچين نيز داشتى ويمن وحبشه وبربر ونوبه نيز داشتى ودر مغرب
~~وشام شامات واندلس تا قيروان مغرب نيز داشتى وهمه روم در طاعت بودى از جهت
~~آنكه هر پادشاهى را كه لشكر بيشتر [1] ولايت بيشتر باشد وهركه را لشكر كمتر
~~ولايتش كمتر. هر آنگاه كه از لشكر بكاهد از ولايت كاسته شود وچون در لشكر
~~افزايد در ولايت افزوده شود. وديگر معلوم رأى عالى باشد كه چون از چهارصد
~~هزار مرد هفتاد هزار مرد بدارند وسيصد وسى هزار مرد را نام از ديوان بسترند
~~بهمه حالى سيصد وسى هزار مرد بيش از هفتاد هزار باشند. اين سيصد وسى هزار
~~مرد شمشيرزن تا زنده چون از اين دولت اميد ببرند خداوند كلاهى بدست آورند
~~وبا يكى را بر خويشتن سر كنند، چندان كار دهند كه خزانههاى چندين ساله همه
~~در سر آن شود وباشد كه آن كار بصلاح آيد وباشد كه نيايد، كه مملكت بمردان
~~نگاه توان داشت ومردان را بزر، وهركه ملك را گويد «زر را بگير ومردان را
~~بگذار» او بحقيقت دشمن ملك باشد وفساد ملك مىجويد كه اين زر هم از مردان
~~بدست آمده است، سخن آن كس نبايد شنيد.»

PageV01P224

~~20- مثل عمال معطل ومحروم نيز همين مزاج دارد. چون كسانى كه ايشان در
~~دولت شغلهاى بزرگ وعملهاى [99أ] سنگى كرده باشند ومعروف ومشهور باشند وحق
~~خدمت دارند، واجب نكند حق ايشان را فروگذاشتن وايشان را ضايع ومحروم
~~وبىنصيب ماندن وعمل نافرمودن كه نه از مروت در خورد ونه از مصلحت باشد،
~~بلكه چنان واجب ديدهاند كه ايشان را عمل فرمودهاند ويا معيشتى ارزانى
~~داشتهاند [1] بر قدر كفاف ايشان تا هم بعضى از حقهاى ايشان گزارده باشند
~~وهم ايشان از دولت بىنصيب نباشند. وديگر گروهى باشند از اهل علم واهل فضل
~~وابناى مروت واهل شرف كه ايشان را در بيت المال نصيب باشد ومستحق نظر
~~وادرار باشند، نه كسى ايشان را شغلى فرمايد ونه نظرى وادرارى يابند ونه
~~معيشتى. چون محروم مانند و [2] از دولت بىنصيب گردند وروزگار فراز آيد كه
~~در آن روزگار كسان پادشاه بىخبر باشند وبىتوفيق، احوال اين مستحقان را
~~بپادشاه برندارند واين متصرفان را عمل نفرمايند وشريفان وعالمان را ادرار
~~ومعيشت ندهند، اين طايفه چون اميد از آن دولت بردارند بدسگال دولت شوند،
~~عيبها كه در عاملان ودبيران ونزديكان پادشاه دانند بر صحرا افكنند وبسمع
~~پادشاه نرسانند وارجافها او كنند [3] ويكى را كه باآلتتر باشد وسپاه
~~وخواسته دارد در پيش دارند و [4] تخليطها كنند وبر پادشاه بيرون آرند
~~ومملكت را آشفته دارند چنانكه در روزگار فخر الدوله كردند.

### || حكايت در اين معنى 

# 21- چنين گويند كه در شهر رى بروزگار فخر الدوله كه صاحب عباد

PageV01P225

~~وزيرش بود گبرى بود توانگر كه او را بزر جوميد ديزو گفتندى. بر كوه طبرك
~~ستودانى كرد از جهت خويش كه امروز برجاى است وآن را [99ب] اكنون ديده
~~سپاهسالاران مىخوانند، بر بالاى گنبد فخر الدوله نهاده است.

# وفراوان رنج ديد وزر هزينه كرد بزر جوميد تا آن ستودان بدو پوشش بر سر آن
~~كوه تمام كرد. مردى بود كه محتسبى رى كردى نام او بآخرآسان. آن روز كه آن
~~ستودان تمام شد ببهانهاى بر آنجا شد وبانگ نمازى بلند بكرد.

# ستودان باطل گشت. بعد از آن ديده سپاهسالاران نام كردند.

### || حكايت 

# 22- اتفاق چنان افتاد كه در آخر عهد فخر الدوله بريدان داشتند، يك روز
~~گفتند «هر روز بامداد سى چهل كس از شهر بيرون مىآيند وبر اين ديده مىشوند
~~وتا آفتاب زرد بر آنجا مىباشند. آنگاه فرود مىآيند ودر شهر مىپراكنند واگر
~~كسى از ايشان پرسد كه «شما هر روز بر اين ديده بچه كار مىشويد؟» گويند
~~«بتماشا.» فخر الدوله فرمود كه «برويد وايشان را پيش من آريد وهرچه با
~~ايشان ببينيد بياريد.» قومى از مقيمان درگاه برفتند وبر آن كوه شدند. زير
~~ديده- بر ديده نتوانستند شد- آواز دادند تا آن جماعت بشنيدند. فرونگريستند.
~~حاجب فخر الدوله را ديدند با قومى از حواشى.

# نردبان [1] فروگذاشتند تا آن گروه برآمدند. نگاه كردند، شطرنجى ديدند
~~گستريده ونردى ودوات وقلم وكاغذ وسفرهاى نان ودو سبوى آب وكوزهاى وكوخى [2]
~~بازافكنده. گفت «برخيزيد كه فخر الدوله شما را مىخواند.» ايشان را برد تا
~~پيش فخر الدوله. قضا را صاحب در پيش فخر الدوله نشسته بود.

# فخر الدوله از ايشان پرسيد كه «شما چه قوميد وبچه كار هر روز بر اين ديده

PageV01P226

~~مىشويد؟» گفتند «بتماشا.» گفت [1] «تماشا روزى ودووده باشد: مدتهاست كه
~~شما هر روز اين كار مىداريد. راست بگوييد.» ايشان گفتند «بر ملك وبر همه كس
~~پوشيده نيست كه ما نه دزديم ونه خونى ونه زن كسى را فريفتهايم [100أ] ونه
~~فرزند وغلام كسى را از راه ببردهايم، ونه هرگز روزى كسى از ما بسبب محالى
~~ورنجى پيش ملك بگله آمده است. اگر ملك ما را بجان امان دهد بگوييم كه ما چه
~~قوميم.» فخر الدوله گفت «شما را امان دادم بجان وبتن وبمال» وبر آن سوگند
~~ياد كرد از آنچه بيشتر را مىشناخت.

# 23- چون امان يافتند وبجان ايمن شدند گفتند «ما قومى دبيران ومتصرفانيم
~~معطل مانده در روزگار تو ومحروم وبىنصيب از دولت تو. وكسى ما را شغلى وعملى
~~نمىفرمايد ونگرشى نمىكنند. ومىشنويم كه در خراسان پادشاهى پديد آمده است كه
~~او را محمود مىخوانند واهل فضل را وهركه را در او هنرى است ودانشى دارد
~~خريدارى مىكند وضايع نمىگذارد. اكنون ما دل در او [2] بستهايم واميد از اين
~~مملكت ببريده. هر روز بر اين ديدهايم [3] وشكايت روزگار با يكديگر بگوييم
~~وهركه از راه در رسد از او خبر محمود مىپرسيم وبدوستانى كه ما را
~~بخراساناند نامه وملطفه مىنويسيم واحوالها مىنماييم وطلب صحبت مىكنيم تا
~~بجانب خراسان رويم كه قومى صاحب عياليم ودرويش گشتهايم. بحكم ضرورت خانه
~~وزاد وبود مىگذاريم وبطلب شغل رغبت غربت مىكنيم. حال خويش گفتيم. اكنون
~~فرمان خداوند راست.»

# - فخر الدوله كه اين بشنيد روى بصاحب كرد وگفت «چه بينى وما را چه بايد
~~كرد با اينها؟» صاحب گفت «ملك ايشان را امان داده است و

PageV01P227

~~اهل قلماند ومردمانى مردمزادهاند وبعضى را بنده مىشناسد وكار اهل قلم
~~ببنده تعلق دارد. شغل ايشان ببنده بازگذارد تا آنچه واجب كند در حق ايشان
~~بنده كفايت كند چنانكه فردا خبر ايشان بسمع مبارك خداوند رسد.» پس همان
~~حاجب را فرمودند كه «ايشان را بسراى صاحب بر [100ب] وبسپار.» حاجب ايشان را
~~برداشت وبسراى صاحب برد وبسپرد وخود بازگشت. وايشان همه دلتنگ از ترس آنكه
~~چون صاحب بيايد هر يكى را چه عقوبت فرمايد.

# چون صاحب از سراى فخر الدوله بسراى خويش آمد در ايشان نگريست. ساعتى بود.
~~فراشى آمد، همه را برداشت ودر حجرهاى برد چون بهشتى آراسته وفرشهاى مرتفع
~~افكنده ودستها نهاده، گفت «برويد وهر كجا خواهيد بنشينيد.» ايشان برفتند
~~وبر آن مطرحها نشستند. شربت آوردند. چون شربت بخوردند خوان آوردند ونان
~~بخوردند ودست بشستند. شراب آوردند ومجلس نهادند ومطربان سماع بركشيدند
~~وايشان دست بشراب بردند وبيرون از سه فراش كه خدمت ايشان مىكردند هيچ كس را
~~در اين حجره راه نبود وكس ندانست كه حال ايشان بر چه جملت است وهمه شهر مرد
~~وزن غم ايشان مىخوردند وزن وفرزند ايشان مىگريستند.

# 25- چون دورى سه چهار [1] بگشت حاجبى از آن صاحب درآمد وگفت [2] «صاحب
~~مىگويد دانيد كه خانه من زندان را نشايد. شما امروز وامشب مهمان منيد واگر
~~با شما زشتى خواستندى كرد شما را بخانه من نفرستادندى.» چون صاحب از ديوان
~~بخانه آمد در ترتيب وساختن شغل ايشان مشغول گشت.

PageV01P228

# در حال درزيى را فرمود آوردن تا بيست جبه ديبا ببريدند وبيست اسپ با زين
~~وساخت راست كردند. ديگر روز كه آفتاب برآمد از همه پرداخته بود. همه را پيش
~~خواند. هر يكى را جبهاى ودستارى درپوشانيد واسپى وساختى بداد وشغلى نامزد
~~كرد وبعضى را ادرار فرمود وهمگنان را صلت داد وبخشنودى بخانههاى خويش
~~فرستاد. [101أ] ديگر روز همگنان بسلام صاحب آمدند. صاحب گفت «اكنون مردمى
~~كنيد، نيز بمحمود منويسيد وزوال مملكت ما مخواهيد وشكايت مكنيد.»

# 26- چون صاحب پيش فخر الدوله شد از او پرسيد كه «با آن جماعت چه كردى؟»
~~گفت «اى خداوند هر يكى را اسپى وساختى ودستى جامه ونفقات بدادم وهركه در
~~اين دولت وديوان دو شغل داشت يكى بستدم وبديشان دادم چنانكه همه را بخانهها
~~باعمل فرستادم.» فخر الدوله را خوش آمد وبپسنديد وگفت «اگر جز اين كرديى
~~[1] نشايستى وكاشكى آنچه امسال كردى با ايشان پيش از اين بده سال كرده
~~بوديى [2] تا ايشان را بمخالفان ما رغبت نيفتادى. وبعد از اين نبايد كه
~~مردى را دو عمل فرمايى الا هر مردى را عملى تا همه متصرفان با عمل باشند
~~وهمه عملها با رونق باشد. وديگر چون دو عمل يا سه عمل يك مرد را فرمايى عيش
~~بر متصرفان تنگ شود وعيبجويان وصاحبطرفان گويند «در شهر ومملكت ايشان مرد
~~نمانده است كه مردى را دو عمل مىفرمايند» وبر بىكفايتى ما حمل كنند. ونبينى
~~كه بزرگان گفتهاند «لكل عمل رجال» اعنى مردى وكارى [3] . ودر مملكت شغلهاى
~~بزرگ باشد وخرد وميانه، هر عامل ومتصرف پيشه را براندازه كفايت وفضل
~~وشايستگى وآلت يك شغل مىفرمايى

PageV01P229

~~وبس. واگر كسى شغلى دارد وشغلى ديگر خواهد اجابت نكنند ورخصت ندهند تا
~~اين رسم محدث از مملكت بيفتد چون همه متصرفان بر عمل باشند ومملكت آبادان شود.»

# *** 27- وديگر ملك بعمال آراسته باشد وببزرگان سپاه، وبر همه عاملان
~~ومتصرفان وزير باشد. هر آنكه كه وزير بد باشد وخاين [101ب] وظالم ودرازدست
~~بود عمال همه همچنان باشند بلكه بدتر وبىرسمتر. واگر عاملى در تصرف نيك
~~داند ودبيرى ومستوفيى ومعاملتشناسى باشد كه در جهان نظير ندارد چون بدمذهب
~~باشد ويا بدكيش چون جهود وترسا وگبر، مسلمانان را ببهانه عمل وحساب رنج
~~نمايد واستخفاف كند. چون مسلمانان ازين بدمذهب وبدكيش تظلم كنند وبنالند او
~~را معزول بايد كرد ومالش داد وبدان مشغول نبايد شد كه پاى مردانش گويند كه
~~«در همه جهان دبيرى ومحاسبى وعاملى بكفايت اين مرد نيست. اگر اين از ميان
~~برخيزد همه معاملات بزيان آيد وهيچ كس اين شغل نتواند كرد.» دروغ گويند،
~~واين سخن نبايد شنيد واو را بديگرى بدل بايد كرد چنانكه امير المؤمنين عمر
~~خطاب رضى الله عنه كرد.

### || حكايت در اين معنى 

# 28- وآنچنان بود كه در ايام سعد وقاص [1] در [2] سواد بغداد وواسط وانبار
~~وآن نواحى تا [3] در خوزستان وبصره عاملى بود جهود ومگر مردمان اين ناحيتها
~~كه ياد كرده شد قصهاى نبشتند بامير المؤمنين عمر رضى الله عنه واز اين عامل
~~جهود تظلم كردند وبناليدند وگفتند «اين مرد ببهانه عمل ومعاملت ما را بناحق
~~مىرنجاند وبر ما استهزا واستخفاف مىكند. طاقت ما برسيد.

PageV01P230

# اگر چاره نيست بر سر ما عاملى مسلمان گمار. باشد كه از بهر همدينى بر ما
~~بى رسمى نكند ورنجى ننمايد. پس اگر بخلاف اين كند بارى از مسلمانى رنج
~~واستخفاف كشيدن دوستتر داريم كه از جهودى.» امير المؤمنين عمر رضى الله عنه
~~كه اين قصه برخواند گفت «جهود كه بر پشت زمين بسلامت زيد بس نكند؟

# نيز بر مسلمانان زيادتى [102أ] جويد؟» در وقتنامهاى فرمود نبشتن بسعد
~~وقاص كه «آن جهود را معزول كن وآن عمل مسلمانى را فرماى.»

# 29- سعد وقاص كه نامه برخواند در حال فرمود تا سوارى نامزد كردند كه تا
~~آن عامل جهود را بهرجا كه يابد بكوفه آرد وچند سوار ديگر را بهر جانبى
~~فرستاد در ولايت عجم تا هر كجا عاملى مسلمان است بكوفه آرند. چون جهود را
~~بياوردند وعمال همه حاضر شدند از اعراب كسى را نديد كه آن عمل توانستى كرد
~~واز عاملان عجم آنچه مسلمان بودند هيچ كس را نيافت كه آن كفايت داشت كه اين
~~جهود داشت وهيچ كس آن معامله نمىشناخت وهيچ كس سيم حاصل كردن وعمارت فرمودن
~~ومردم شناختن وبر حاصل وباقى واقف بودن آن نمىدانست كه او مىدانست. درماند.
~~بضرورت جهود را بر سر عمل بداشت. وبامير المؤمنين رضى الله عنه نامهاى نبشت
~~كه فرمان را پيش رفتم وجهود را حاضر كردم ومجمعى ساختم وهر عامل ومتصرفپيشه
~~كه در عرب وعجم بود همه را گرد كردم واز عرب كسى نبود كه احوال عجم دانستى
~~وهمه عمال عجم را برسختم، هيچ كس آن كفايت نداشت وآن معامله ومردم وتصرف
~~نمىشناخت كه اين مرد جهود. بضرورت او را بر سر شغل [1] بداشتم تا خللى راه
~~نيابد در معاملات وسيم بحاصل آيد، تا چه فرمايد.»

# 30- چون نامه بامير المؤمنين عمر رضى الله عنه رسيد برخواند، برآشفت،

PageV01P231

~~گفت «اين عجبتر است كه بر اختيار من اختيارى مىكند وبر صوابديد من صواب
~~مىبيند.» قلم برداشت وبر سر اين نامه نوشت كه «مات اليهودى» وهم اين نامه
~~را بسعد وقاص بازفرستاد. وبپارسى مات اليهودى چنين باشد كه جهود بمرد، اعنى
~~كه «او مردنى است ومرگ عمل عزل باشد. [102ب] وبدان كه اگر عاملى بميرد يا
~~معزول شود آن كار را فرونشايد گذاشت. هم آخر نامزد ديگرى بايد كرد. چرا
~~چنين عاجز فروماندى؟ پندار كه اين جهود بمرد.» چون نامه با سعد وقاص رسيد
~~وآن توقيع عمر رضى الله عنه بر سر نامه بخواند حالى آن جهود را معزول كرد
~~وآن عمل را بمردى مسلمان داد. اين مسلمان بسر عمل شد وچون يك سال بگذشت
~~نگاه كردند، اين عمل از دست آن مسلمان نيكوتر آمد كه از دست آن جهود وهم
~~عمارت زيادت شد. پس سعد وقاص با امراى عرب گفت «بزرگوارا شخصا كه امير
~~المؤمنين عمر است كه ما در معنى آن جهود وعمل ولايت فصلى دراز نبشتيم واو
~~بدو كلمه جواب ما بازداد وآن بود كه او گفت نه آنكه ما انداختيم [1] وما را
~~بازرهانيد.»

# *** 31- ودو سخن دو تن گفته است وهر دو پسنديده است وتا قيامت در عرب
~~وعجم مسلمانان بدان دو سخن مثل زنند. يكى اينكه عمر رضى الله عنه گفت «مات
~~اليهودى.» هر وقت عاملى كه او دبيرى نيك داند ومتصرفى نيك تواند كرد ولكن
~~درازدست وظالم باشد يا بدمذهب چون خواهند كه او را معزول كنند وقومى را كه
~~در باب او عنايت باشد وپاىمردان او باشند گويند «نبايد كه او نباشد كه او
~~دبيرى نيك است ومتصرفى جلد وهيچ كس در معامله به از او نشناسد» ومانند اين،
~~فرمان ده گويد «مات اليهودى» وهمه سخنان ايشان

PageV01P232

~~بدين دو كلمه باطل كند وآن عامل را معزول كند. وديگر چون پيغامبر ما عليه
~~الصلوة والسلام از دنيا برفت هيچ كس از ياران نمىيارستند گفت كه پيغامبر ما
~~عليه السلام فرمان يافت. چون ابو بكر صديق رضى الله عنه بجايگاه پيغامبر
~~عليه السلام بنشست بر سر منبر شد وخطبه كرد وگفت «مات محمد.» گفت «اى
~~مسلمانان اگر محمد را مىپرستيديد محمد بمرد واگر [103أ] خداى محمد را
~~مىپرستيديد بر جاى است وهميشه بود وهميشه باشد وآنكه هرگز نميرد اوست.»
~~مسلمانان را اين لفظ خوش آمد ودر عرب مثل گشت.

# وهر وقت كه در عرب مصيبتى بزرگ افتد وعزيزى درگذرد وخواهند كه مصيبت را
~~بر دل خداوند مصيبت سهل وسبك گردانند در ميان مصيبت قومى بانگ مىكنند كه
~~«مات محمد» يعنى كه «محمد عليه السلام بمرد.» واگر از آدميان ممكن بودى كه
~~كسى هرگز نمردى واجب كردى كه آن محمد مصطفى عليه السلام بودى.

# اكنون بسر حديث بازآييم.

# 32- گفتيم كه عمال وشغل ايشان تعلق بوزير دارد ووزير نيك پادشاه را نيكو
~~سيرت ونيكونام گرداند وهر پادشاهى كه او بزرگ شده است وبر جهانيان فرمان
~~داده است ونام او تا بقيامت بنيكى مىبرند همه آن بودهاند كه وزيران نيك
~~داشتهاند وپيغامبران بزرگ همچنين: سليمان عليه السلام چون آصف برخيا داشت
~~وموسى عليه السلام چون برادرش هارون عليه السلام وعيسى عليه السلام چون
~~شمعون ومحمد مصطفى عليه السلام چون ابو بكر صديق رضى الله عنه. واز
~~پادشاهان بزرگ كيخسرو چون گودرز داشت [1] ومنوچهر چون سام وافراسياب چون
~~پيران ويسه وگشتاسب چون جاماسپ ورستم چون زواره و

PageV01P233

~~بهرام گور چون خرهروز ونوشروان عادل چون بزرجمهر وخلفاى بنى عباس چون آل
~~برمك وسامانيان چون بلعميان وسلطان محمود چون احمد حسن وفخر الدوله چون
~~صاحب عباد وسلطان طغرل چون ابو نصر كندرى تا سنت پيغامبران وسيرت پادشاهان
~~در عالم سمر شد. ومانند اين بسيار است.

# 33- اما وزير بايد كه پاكدين ونيكواعتقاد وحنفى [1] مذهب يا شافعى مذهب
~~پاكيزه باشد وكافى ومعاملهدان وسخىقلم [103ب] وپادشاه- دوست واگر وزير
~~ووزيرزاده باشد نيكوتر بود ومباركتر كه از روزگار اردشير بابكان تا يزدگرد
~~شهريار آخر ملوك عجم همچنانكه پادشاه فرزند پادشاه بايستى وزير هم فرزند
~~وزير بايستى وتا اسلام درنيامد همچنين بود.

# چون ملك از خانه ملوك عجم برفت وزارت از خانه وزرا نيز برفت.

### || حكايت در اين معنى 

# 34- چنين گويند كه روزى سليمان بن عبد الملك 72 بار داده بود وهمه بزرگان
~~دولت او ونديمان حاضر بودند. بر زفان او چنان رفت كه «ملك من از ملك سليمان
~~بن داوود عليهما السلام اگر بيشتر نيست كمتر نيست الا آنكه او را باد وديو
~~وپرى ووحوش وطيور در فرمان [2] بودند ومرا نيست وآن گنج وتجمل وزينت ومملكت
~~ولشكر وروايى فرمان كه امروز مراست در همه جهان كراست ويا از پيش من كرا
~~بود؟ وچه درمىبايد از پادشاهى من كه آن ندارم؟» يكى از بزرگان او گفت
~~«بهترين چيزى كه در مملكت درمىبايد وپادشاهان داشتهاند ملك ندارد.» گفت
~~«آنچه چيز است كه ديگران داشتهاند ومن ندارم؟» گفت «آن وزيرى كه در خورد تو
~~باشد ندارى.» گفت «چگونه؟» گفت «تو پادشاهى وپادشاهزاده، ترا وزيرى
~~وزيرزاده بايد وكافى ومبارك.» گفت

PageV01P234

~~«در همه جهان وزيرى بدين صفت كه تو ياد كردى بدست آيد؟» گفت «آيد.» گفت
~~«كجا؟» گفت «ببلخ.» گفت «آنچه كس است؟» گفت «آن جعفر برمك» است وپدران او
~~تا اردشير بابكان وزير ووزيرزادهاند ونوبهار بلخ كه آتش- كدهاى قديمى است
~~[1] بر ايشان وقف است. وچون اسلام ديدار آمد ودولت از خاندان ملكان عجم
~~برفت پدران او ببلخ مقام گرفتند وهمانجايگاه بماندند.

# وزارت ايشان را موروث است وكتابهاست ايشان را در سير [104أ] وترتيب وزارت
~~نهاده. چون فرزندان ايشان خط وادب ودبيرى بياموختندى آنگاه اين كتاب با
~~ايشان دادندى تا فروخواندندى وياد گرفتندى وبر آن رفتندى وسيرت پسران ايشان
~~همچون پدران ايشان بودى در همه معانى. ودر همه جهان وزارت ملك ترا او شايد.
~~پس ملك بهتر داند.» واز بنى اميه وبنى مروان هيچ پادشاهى بزرگتر وتوانگرتر
~~از سليمان بن عبد الملك نبوده است.

# 35- چون اين سخن بشنود دل در آن بست كه جعفر برمك را از بلخ بيارد ووزارت
~~خويش بدو دهد. انديشيد كه هنوز مگر گبر باشد. پس شنيد كه مسلمانزاده بود،
~~شاد شد ونامهاى فرمود نبشتن بوالى بلخ تا جعفر را بدمشق فرستد واگر صد هزار
~~دينار در برگ راه وتجمل او بكار شود بدهد واو را با جلالى هرچه تمامتر
~~بحضرت فرستد. پس جعفر را سوى دمشق فرستاد وبهر شهرى كه برسيدى بزرگان آن
~~شهر استقبال كردندى ونزل افكندندى وهم بر اينگونه تا بدمشق. وچون بدمشق
~~رسيد الا سليمان بن عبد الملك ديگر همه بزرگان دولت وسپاه پذيره او شدند
~~واو را بحشمتى وجلالتى هرچه تمامتر در شهر آوردند وبسرايى هرچه نيكوتر نزول
~~فرمودند وبعد از سه روز پيش سليمان بن عبد الملك بردند. چون در سراى آمد
~~چشم سليمان بر او افتاد،

PageV01P235

~~بديدار ومنظر خوش آمدش. چون جعفر برمك بر ايوان آمد حاجيان او را تا پيش
~~تخت بمرتبه ببردند وبنشاندند وبازپس آمدند. چون جعفر بنشست سليمان يكى تيز
~~تيز در او نگريست وپس روى ترش كرد وبخشم گفت «برخيز از پيش من.» همى حاجبان
~~سبك او را برگرفتند وبازگردانيدند وهيچ [104ب] كس ندانست كه سبب آن از چه
~~بود. تا نماز پيشين كرده نشاط شراب كرد وبزرگان حاضر آمدند ونديمان بنشستند
~~ودست بشراب بردند ودورى چند بگشت وخوش بايستادند.

# 36- چون ديدند كه سليمان بطبع آمد يكى از جمله خواص گفت «ملك جعفر برمك
~~را با چندان اعزاز واكرام از بلخ بفرمود آوردن از جهت شغلى بزرگ. چون در
~~پيش ملك آمد وبنشست در حال او را سرد كردى وفرمودى تا برانگيختند [1] . سبب
~~آنچه بود كه بندگان در تعجب بماندند؟» سليمان گفت «اگر نه سبب آن بودى كه
~~مردى بزرگزاده بود واز راه دور آمده فرمودمى تا در وقت گردنش بزدندى كه او
~~با خويشتن زهر قاتل داشت وباول بار كه پيش من آمد زهر تحفه آورد.» يكى از
~~بزرگان ونديمان گفت «مرا دستورى دهد تا پيش او روم واز اين حال بررسم تا چه
~~گويد، مقر آيد يا منكر شود.» گفت «برو.» هم در حال برخاست واز آن مجلس
~~بنزديك جعفر شد واز او بپرسيد كه «تو امروز پيش سليمان رفتى، زهر داشتى با
~~خويشتن؟» گفت «بلى وهنوز دارم. اينك در زير نگين انگشترى دارم وپدران من
~~همچنين داشتهاند واين انگشترى مرا از پدر خويش ميراث رسيده است، نه من
~~وپدران من هرگز بمثل مورچهاى را آزردهايم تا بهلاك آدميى همچون خويشتن رضا
~~دادهايم؟

# بلى از جهت حزم واحتياط كار خويش را داشتهايم وپدران مرا بسيار وقت از

PageV01P236

~~جهت مال وخواسته رنجها رسانيدهاند وشكنجها كرده، در اين حال كه سليمان
~~ابن عبد الملك مرا بخواند بحقيقت مرا معلوم نبود كه از جهت چه مىخواند.

# انديشيدم كه اگر از من گنجنامه طلب كند يا چيزى درخواهد كه وفا [105أ] 
~~نتوانم كرد ويا رنجى رساند كه طاقت آن ندارم نگين انگشترى بدندان بكنم وزهر
~~بخورم تا از رنج ومذلت برهم.»

# 37- چون از وى سخن بر اين جمله شنيد در حال بازگشت وپيش سليمان آمد واين
~~ماجرا بازگفت. سليمان را از هشيارى وپيشبينى جعفر عجب آمد ودل بر وى خوش
~~كرد وعذر وى بپذيرفت وفرمود تا مركب خاص بدر او برند [1] وهمه بزرگان بدر
~~سراى او روند واو را باعزاز واكرام بدرگاه آرند.

# پس ديگر روز همچنين كردند. چون جعفر پيش سليمان آمد سليمان او را دست داد
~~واز رنج راه بپرسيد وبسيارى نيكويى گفت وبنشاندش وهم در حال خلعت وزارت
~~بپوشانيدش ودوات پيش نهادند تا چند توقيع پيش او بكرد وهرگز سليمان را بدان
~~خرمى نديده بودند كه آن روز. چون از بارگاه برخاست نشاط شراب كرد ومجلس
~~بياراستند از زر وجواهر بر فرشهاى از [2] زر كشيده بافته كه هرگز جهانيان
~~چنان نديده بودند.

# 38- وبمجلس شراب بنشستند ودر خرمى جعفر از سليمان بن عبد الملك پرسيد كه
~~«از ميان چندين هزار مردم ملك بچه بدانست كه بنده با خويشتن زهر دارد؟»
~~سليمان گفت «چيزى با من است كه بر من از همه خزانهها وهرچه دارم عزيزتر است
~~وهرگز از خويشتن جدا نكنم وآن دو مهره است مانند جزع، ونه جزع است واز
~~خزانه ملكان بدست من افتاده است وبر بازوى من بسته [3] است. خاصيتش آن است
~~كه [4] هر كجا زهرى باشد يا با كسى ويا در

PageV01P237

~~طعامى وشرابى چنانكه بوى زهر بديشان رسد در حال بجنبش آيند وبر يكديگر
~~زدن گيرند وبىقرار شوند ومن بدانم كه زهر در آن مجلس حاضر كردهاند واحتياط
~~آن بر دست گيرم. [105أ] چون تو پاى از ايوان درنهادى مهرهها جنبيدن گرفتند.
~~هرچند پيشتر مىآمدى جنبش ايشان تيزتر [1] مىشد.

# چون در پيش من بنشستى خويشتن را بر يكديگر مىزدند ومرا هيچ شكى نيز نماند
~~كه اين زهر با تو است واگر بجاى تو [2] كسى ديگر بودى هيچ ابقا نكردمى.
~~وچون ترا بازگردانيدند مهرهها ساكنتر همىشد، تا تو از سراى بيرون نشدى قرار
~~نگرفتند.» وآنگاه از بازو بگشاد وبجعفر نمود وگفت «تو هرگز در جهان عجبتر
~~از اين چيزى ديدهاى؟» وهمه بزرگان در آن مهرهها بتعجب نگاه مىكردند. پس
~~جعفر [3] گفت «من در عمر خويش [4] در جهان دو عجب [5] ديدم كه مثل آن
~~نديدم، يكى اينكه با ملك مىبينم وديگر با ملك طبرستان ديدم.» سليمان گفت
~~«آن چگونه چيزى بود؟ بازگوى تا بشنوم.»

### || حكايت 

# 39- جعفر گفت «چون فرمان ملك رسيد بوالى بلخ تا بنده را بجانب دمشق گسيل
~~كند بنده برگ راه بساخت وروى بخدمت نهاد واز نشاپور آهنگ طبرستان كرد كه
~~آنجا بضاعتى داشت. چون بطبرستان رسيد ملك طبرستان استقبال كرد وبنده را در
~~شهر آمل در سراى خويش فرود آورد ونزل فرستاد.

# وهر روز بخوان ومجلس بهم بوديم وهر روز بجايى ديگر بتماشا رفتيمى [6] . روزى

PageV01P238

~~ميان خرمى بنده را گفت «تو هرگز تماشاى دريا كردهاى؟» گفتم «نه.» گفت
~~«فردا بتماشاى دريا مهمان منى.» گفتم «فرمان تراست.» بفرمود تا ملاحان فردا
~~را كشتيها راست كنند وساخته باشند، ديگر روز ملك بنده را بلب دريا برد ودر
~~كشتى نشستيم ومطربان سماع بركشيدند وملاحان كشتى براندند ودر ميان دريا
~~بردند وساقيان شراب همى پيمودند ومن وملك تنگ بيكديگر نشسته بوديم چنانكه
~~ميان ما واسطهاى نبود. وانگشتريى در انگشت داشت نگين او ياقوت سرخ سخت
~~بغايت نيكو صافى ورنگين [106أ] چنانكه بنده از آن نيكوتر نديده بود. واز
~~جهت نيكويى هر زمان در آن انگشترى نگاه مىكردم.

# 40- «چون ملك ديد كه من در انگشترى بسيار مىنگرم انگشترى از انگشت بيرون
~~كرد وپيش من انداخت. من خدمت كردم وبوسى بر انگشترى دادم وپيش ملك
~~بازنهادم. ملك برداشت وپيش من نهاد وگفت «انگشترى كه از انگشت من بيرون آمد
~~بر سبيل هبه وعطا باز در انگشت من نيايد.» من گفتم «اين انگشترى ملك را
~~شايد» وپيش ملك بازنهادم. وملك باز پيش بنده نهاد واز جهت آنكه انگشترى بس
~~نيكو وگرانمايه بود گفتم «اين در خرمى مىفرمايد، نبايد كه در هشيارى پشيمان
~~شود وبر دلش رنج آيد.» انگشترى باز پيش ملك نهادم. ملك انگشترى را برداشت
~~ودر دريا انداخت.

# من گفتم «آه دريغ اين انگشترى كه اگر دانستمى كه ملك بحقيقت در انگشت
~~نخواهد كرد ودر دريا خواهد انداخت بپذيرفتمى كه من هرگز چنان ياقوتى
~~نديدهام.» ملك گفت «من چند كرت پيش تو نهادم وچون ديدم كه در آن فراوان
~~مىنگرى از انگشت بيرون كردم وبتو بخشيدم واگرچه آن انگشترى نيكو

PageV01P239

~~بود بچشم من اگر بچشم تو [1] از آن نيكوتر نبودى ترا نبخشيدمى. گناه ترا
~~بود كه نپذيرفتى وچون بدريا انداختم دريغ مىخورى. وليكن چارهاى بكنم مگر
~~باز بتو رسانم.» غلامى را گفت «برو، در زورقى نشين وچون بكنار دريا رسى بر
~~اسپى نشين وبتاز وبسراى رو وخزينهدار را بگوى فلان صندوقچه سيمين مىخواهم.
~~برگير وبتعجيل بيار.» وپيش از آنكه غلام را فرستاد [2] ملاح را گفت كه
~~«لنگرها فروهل وكشتى بر جاى فرودار [3] تا بگويم چه بايد كردن.» ملاح
~~همچنين كرد وما شراب مىخورديم تا غلام دررسيد وآن صندوقچه بياورد [106ب] 
~~وپيش ملك نهاد. ملك سر كيسهاى كه بر ميان داشت بگشاد وكليدى سيمين از كيسه
~~برآورد وقفل سر صندوقچه باز كرد وسر صندوقچه برداشت، دست فرو كرد وماهيى
~~زرين برآورد ودر دريا انداخت.

# ماهى در زير آب شد وغوطه خورد وبقعر دريا رسيد واز چشم ناپيدا شد. يك
~~ساعت بود. بر سر آب آمد آن انگشترى در دهان گرفته. ملك ملاحى را فرمود تا
~~با زورقى آنجا تاخت وآن ماهى را با انگشترى بگرفت وپيش ملك آورد.

# آن انگشترى از دهان ماهى بستد وپيش من انداخت. من خدمت كردم وانگشترى را
~~برداشتم ودر انگشت كردم وملك آن ماهى را هم در آن صندوقچه نهاد وقفل برزد
~~وكليد با كيسه نهاد.»

# 41- وانگشترى در انگشت داشت. بيرون كرد وپيش سليمان بن عبد الملك نهاد،
~~گفت «اى خداوند آن انگشترى اين است.» سليمان برداشت وبديد وباز بدو [4]
~~انداخت، گفت «يادگار چنان مردى ضايع نشايد كرد.»

PageV01P240

~~42- غرض اين كتاب نه اين حكايت است وليكن چون حكايتى عجيب وغريب بود
~~وموافق افتاد ياد كرده شد.

# 43- مقصود از اين باب آن است كه چون روزگار نيك فراز آيد وزمانه بيمار
~~بگردد نشانش آن باشد كه پادشاه نيك ديدار آيد ومفسدان را كم كردن گيرد
~~ورايهاش صواب افتد ووزير وپيشكارانش نيك باشند واصيل وهر كارى باهل فرمايند
~~ودو شغل يك مرد را نفرمايند ويك شغل دو مرد را نفرمايند وبدمذهبان را ضعيف
~~كنند وپاك مذهبان را بركشند وظالمان را دست كوتاه كنند وبر راههاى ايمن
~~دارند واز پادشاه لشكر ورعيت ترسنده باشند وبىفضلان وبىاصلان را عمل
~~نفرمايند وكودكان را برنكشند 73 وتدبير با پيران وداناان كنند [107أ] 
~~وسپهسالارى بپيران كاركرده دهند نه بجوانان نوخاسته، مرد را بهنر خريدارى
~~كنند نه بزر، دين را بدنيار نفروشند، همه كارها بقاعده خويش بازبرند ومرتبت
~~هركس را بر اندازه او ديدار كنند تا كارهاى دينى ودنياوى بر نظام بود وهر
~~كس را بر اندازه كفايت او عملى باشد وهرچه بخلاف اين رود پادشاه رخصت ندهد
~~وكمابيش كارها را بترازوى عدل وشمشير سياست راست گرداند بتوفيق الله تعالى وحده.

PageV01P241

### | فصل چهل ودوم [1] اندر معنى اهل ستر 74 وسراى حرم وحد زيردستان ومرتبت
~~سران لشكر

# 1- نبايد كه زيردستان پادشاه زبردست گردند كه از آن خللهاى بزرگ تولد كند
~~وپادشاه بىفر وبىشكوه شود خاصه زنان كه اهل سترند وكامل عقل نباشند وغرض از
~~ايشان گوهر نسل است كه برجاى بماند وهرچه از ايشان اصيلتر بهتر وشايستهتر
~~وهرچه مستورهتر وپارساتر ستوده وپسنديدهتر. وهر آن گاهى كه زنان پادشاه
~~فرمانده گردند همه آن فرمايند كه صاحب غرضانشان فرمايند وشنوانند وبرأى
~~العين چنانكه مردان احوال بيرون پيوسته مىبينند ايشان نتوانند ديد. پس بر
~~موجب گويندگان كه در پيش كار ايشان باشند چون حاجبه يا خادمه [2] فرمان
~~دهند، لا بد فرمانهاى ايشان اغلب برخلاف راستى باشد واز آنجا فساد تولد كند
~~وحشمت پادشاه را زيان دارد ومردمان در رنج افتند وخلل در دين وملك درآيد
~~وخواسته مردمان تلف شود وبزرگان دولت آزرده شوند. بهمه روزگارها هر آن وقت
~~كه زن پادشاه بر پادشاه [3] [107ب] 

PageV01P242

~~مسلط شده است جز رسوايى وشر وفتنه وفساد حاصل نيامده است. اندكى از اين
~~معنى ياد كنيم تا در بسيارى ديدار افتد.

# 2- اول مردى كه فرمان زن كرد واو را زيان داشت ودر رنج ومحنت افتاد آدم
~~بود عليه السلام كه فرمان حوا كرد وگندم بخورد تا از بهشت بيفتاد ودويست
~~سال مىگريست تا خداى تعالى بر وى ببخشود وتوبه او بپذيرفت.

### || حكايت 

# 3- سودابه بود زن كيكاوس كه بر وى مسلط شده بود. چون كيكاوس كس برستم
~~فرستاد و«سياوش را»- كه پسرش بود ورستم پرورده بود وبجاى مردان رسيده بود-
~~فرمود «پيش فرست كه مرا آرزوى وى مىكند» رستم سياوش را [1] پيش كيكاوس
~~فرستاد وسياوش سخت نيكوروى بود، سودابه از پس پرده او را بديد وبر وى فتنه
~~گشت. كيكاوس را گفت «سياوش را بفرماى تا در شبستان آيد تا خواهرانش او را
~~ببينند.» كيكاوس را گفت «در شبستان شو كه خواهرانت ديدار تو مىخواهند.»
~~سياوش گفت «فرمان خداوند راست وليكن ايشان در شبستان بهتر باشند ومن در
~~ايوان.» چون در شبستان شد سودابه قصد او كرد واو را بخويشتن كشيد بمعنى
~~فساد. سياوش را خشم آمد وخويشتن را از دست او بكند واز شبستان بيرون آمد
~~وبسراى خويش رفت. سودابه بترسيد كه مگر او پيش پدر بگويد وگفت «آن به كه من
~~پيشدستى كنم.» پيش كيكاوس رفت وگفت «سياوش قصد من كرد ودر من آويخت ومن از
~~دست او بجستم.» كيكاوس بر سياوش دل گران كرد واين گفتوگوى ووحشت بجايى رسيد
~~كه سياوش را گفتند «ترا بآتش سوگند بايد خورد تا دل شاه [108أ] بر تو خوش
~~گردد.» گفت «فرمان شاه راست. بهرچه فرمايد ايستادهام.»

PageV01P243

~~پس چندان هيزم بر صحرا نهادند كه نيم فرسنگ در نيم فرسنگ بگرفت وآتش اندر زدند.

# 4- چون آتش زور گرفت كيكاوس بر بالاى كوهى شد، سياوش را گفت «در آتش رو.»
~~سياوش بر شبرنگ نشسته بود. نام خداى برد واسپ را در آتش جهانيد وناپيدا شد.
~~ساعتى نيك بگذشت. از آتش بيرون آمد بسلامت چنانكه يك تا موى بر اندام او
~~تباه نشده بود ونه بر اسپ او بفرمان خداى عز وجل. وهمه خلق در شگفت آن
~~بماندند وموبدان از آن آتش بگرفتند وبآتشكده بردند وهنوز آن آتش زنده است
~~وبر جاى است كه حكم كرد براستى.

# 5- وبعد از اين حكم كيكاوس سياوش را اميرى بلخ داد وآنجا فرستاد وسياوش
~~را بسبب سودابه از پدر دلآزرده بود وزندگانى برنج مىگذاشت. در دل كرد كه در
~~ولايت ايران نباشد ومىسگاليد كه بهندوستان شود يا بچين وماچين.

# پيران ويسه كه وزير وسپاهسالار افراسياب بود از راز دل سياوش خبر يافت.

# خويشتن را بر او عرضه كرد واز افراسياب بهمه نيكويى ودرخواست او را در
~~پذيرفت [1] ودر عهد شد وگفت «خانه يكى است وهر دو گوهر يكى. وافراسياب ترا
~~از همه فرزندان گرامىتر دارد وهرگاه خواهد كه با پدر دل خوش كند وبزمين
~~ايران رود افراسياب در ميان رود وبا كيكاوس وثيقتى هرچه محكمتر بكند، آنگه
~~او را بهزار اعزاز واكرام پيش پدر فرستد.» سياوش از بلخ بتركستان شد
~~وافراسياب دختر خويش بدو داد واو را گرامىتر از فرزندان خويش مىداشت تا
~~گرسيوز را برادر افراسياب بر او حسد آمد [108ب] وبدگويان دست با او يكى
~~كردند وچارهها كردند تا افراسياب با او بد شد واو بىگناه در تركستان كشته
~~آمد. وشيون در ايران افتاد ويلان درآشفتند ورستم از

PageV01P244

~~سيستان بحضرت آمد وبىدستورى در شبستان كيكاوس رفت وسودابه را گيسو بگرفت
~~وبدر كشيد وبشمشير پارهپاره كرد وكس را زهره آن نبود كه او را گفتى «نيك
~~كردى» يا «بد.» پس جنگ را ميان دربستند وبكين خواستن سياوش بتركستان شدند
~~وچند سالها جنگ مىكردند وچند هزار سر از هر دو جانب بريده شد. سبب همه
~~كردار سودابه بود كه بر پادشاه مسلط شده بود.

# *** 6- وهميشه پادشاهان ومردان قوىراى طريقى سپردهاند وچنان زندگانى كرده
~~كه زنان ووصيفتان ايشان را از دل ايشان خبر نبوده است واز بند وهوا وفرمان
~~ايشان آزاد زيستهاند ومسخر ايشان نشدهاند چنانكه اسكندر كرد.

### || حكايت 

# 7- در تاريخ آمده است كه چون اسكندر از روم بيامد وداراى بن دارا را [1]
~~كه ملك عجم بود بشكست ودارا را هم در هزيمت خدمتكارى از آن او بكشت.

# دارا دخترى داشت سخت نيكوروى باجمال باكمال وخواهرش همچنين نيكو بود وچند
~~دختر از تخمهاى كه در ستر او بودند همچنين باجمال بودند. اسكندر را گفتند
~~«شايد كه سوى شبستان دارا گذر كنى وآن ماهرويان پرىپيكران را ببينى خاصه
~~دختر دارا را كه در حسن ونيكويى نظير ندارد.» ومقصود از اين سخن گويندگان
~~را آن بود تا اسكندر دختر دارا را ببيند وچون بديدار نيكوست بىشك او را
~~بزنى كند. اسكندر جواب داد كه «ما مردان ايشان را بشكستيم. [109أ] نبايد كه
~~زنان ايشان ما را بشكنند.» اجابت نكرد ودر شبستان دارا نرفت.

PageV01P245

# *** 8- وديگر حديث خسرو وشيرين وفرهاد سمرى معروف است كه چون خسرو شيرين
~~را چنان دوست گرفت وعنان هوا بدست شيرين داد همه آن كردى كه او گفتى، لاجرم
~~شيرين دلير گشت وبا چون او پادشاهى ميل به فرهاد كرد.

### || حكايت 

# 9- بوزرجمهر را پرسيدند «سبب چه بود كه پادشاهى آل ساسان بيران گشت وتو
~~تدبيرگر آن پادشاه بودى وامروز ترا براى وتدبير وخرد ودانش در همه جهان
~~همتا نيست؟» گفت «سبب دو چيز: يكى آل ساسان بر كارهاى بزرگ كارداران [1]
~~خرد ونادان گماشتند وديگر آن كه دانش را واهل دانش را دشمن داشتندى، بايد
~~كه [2] مردان بزرگ وخردمند خريدارى كنند وبكار دارند، وسركار من با زنان
~~وكودكان افتاد.»

# *** واين هر دو را خرد ودانش نباشد وهرگاه كه كار پادشاهى با زنان
~~وكودكان افتد بدان كه پادشاهى از آن خانه بخواهد رفت.

### || الخبر 

# 10- پيغامبر عليه الصلوة والسلام مىگويد «با زنان در كارها تدبير كنيد
~~اما هرچه ايشان گويند «چنين بايد كرد» بخلاف آن كنيد تا صواب آيد.» ولفظ
~~خبر اين است «شاوروهن وخالفوهن.» اگر ايشان تمام عقل بودندى پيغامبر عليه
~~السلام نفرمودى خلاف راى ايشان رفتن.

PageV01P246

### || حكايت 

# 11- ودر اخبار آمده است كه چون بيمارى بر پيغامبر عليه الصلوة والسلم سخت
~~شد در آخر عهد وضعف او بجايى رسيد كه وقت نماز فريضه فراز آمد وياران در
~~مسجد منتظر پيغامبر عليه الصلوة والسلم نشسته بودند تا نماز فريضه بجماعت
~~بگزارند واو طاقت آن نداشت كه بمسجد آيد وعايشه وحفصه [109ب] رضى الله
~~عنهما هر دو بر بالين پيغامبر عليه السلام نشسته بودند عايشه پيغامبر را
~~گفت «يا نبى الله وقت نماز است وتو طاقت آن ندارى كه بمسجد روى. كرا
~~مىفرمايى از ياران تا پيش نمازى كند؟» گفت «ابو بكر را» رضى الله عنه.
~~ديگرباره گفت «كرا فرمايى؟» گفت «ابو بكر را.» ديگرباره گفت «كرا فرمايى تا
~~پيش نمازى كند؟» گفت «ابو بكر را.» ساعتى بود. عايشه نرمك حفصه را گفت «من
~~سه بار گفتم، تو يكبار بر اين جمله بگوى كه امير المؤمنين ابو بكر رضى الله
~~عنه مردى تنگدل است وترا عظيم دوست دارد، وچون جايگاه ترا يعنى محراب از تو
~~خالى بيند گريه بر او افتد وخويشتن نگاه نتواند داشت، نماز بر وى وبر قوم
~~تباه شود. وعمر مردى صلب ومحكمدل است. فرماى تا او پيشنمازى كند.» چون حفصه
~~بدين عبارت با پيغامبر عليه السلام بگفت پيغامبر عليه السلام گفت «مثل شما
~~چون مثل يوسف وكرسف است. من آن نخواهم فرمود كه شما خواهيد. آن خواهم فرمود
~~كه صواب وصلاح در آن باشد. ابو بكر را بگوييد تا پيش رود ونماز جماعت كند.»

# 12- لفظ خبر اين است «انتن صواحبات يوسف وكرسف.» با همه بزرگى وعلم وزهد
~~وپارسايى عايشه پيغامبر عليه السلام خلاف آن فرمود كه عايشه خواست. پس بنگر
~~كه راى ودانش ديگر زنان بچه اندازه باشد.

PageV01P247

### || حكايت 

# 13- گويند در روزگار بنى اسرائيل فرمان چنان بود كه هركه چهل سال تن خويش
~~را از گناه كباير نگاه داشتى وروز روزه داشتى ونمازها بوقت خويش بگزاردى
~~وهيچ كس را نيازردى سه حاجت او بنزديك خداى عز وجل روا بودى وهرچه خواستى
~~ميسر گشتى. در آن روزگار مردى بود از بنى اسرائيل پارسا ونيكمرد [110أ] نام
~~او يوسف وزنى همچون او پارسا ومستوره نام او كرسف. اين يوسف بر اينگونه چهل
~~سال طاعت كرد خداى را عز وجل واين عبادت را بسر برد. وبا خود انديشيد كه
~~«اكنون چه چيز خواهم از خداى عز وجل؟ كسى بايستى كه با او تدبر كردمى تا
~~چيزى خواسته شدى كه بهتر بودى.» هرچند انديشيد كس موافق يادش نيامد. در
~~خانه شد. چشمش بر زن افتاد. با دل گفت «در همه جهان مرا كسى دوستتر از اين
~~ندارد وجفت من است ومادر فرزندان من است ونيكى من نيكى او باشد ومرا از همه
~~خلق بهتر خواهد. صوابتر كه اين تدبير با او كنم.»

# 14- پس زن را گفت «بدان كه من طاعت چهل ساله بسر بردم وسه حاجت من رواست
~~ودر همه جهان مرا نيكخواهتر از تو كسى نيست. چه گويى، چه خواهم از خداى عز
~~وجل؟» زن گفت «دانى كه مرا در همه جهان توى وچشم من بتو روشن است وزنان
~~تماشاگاه وكشتزار مردان باشند ودل تو هميشه از ديدار من خرم باشد وعيش تو
~~از صحبت من خوش بود. از خداى تعالى بخواه تا مرا كه جفت توام جمالى دهد كه
~~هيچ زن را نداده است تا هر وقت كه از در درآيى ومرا با آن حسن وجمال بينى
~~دل تو خرم شود وتا ما را در اين جهان زندگانى باشد بخرمى وشادى بسر بريم.»
~~مرد را حديث زن خوش آمد. دعا كرد وگفت «يا رب اين زن من را حسنى وجمالى ده
~~كه هيچ زن را ندادهاى.» ايزد

PageV01P248

~~تعالى دعاى يوسف را اجابت كرد. زن او ديگر روز نه آن زن بود كه بشب خوفته
~~بود، صورتى گشته بود كه هرگز جهانيان بنيكويى او نديده بودند.

# 15- ويوسف كه او را بر آن [110ب] جمال بديد متحير ماند واز شادى در پوست
~~نمىگنجيد واين زن را هر روز جمال ونيكويى همى افزود، در يك هفته حسن وجمال
~~او بجايى رسيد كه هيچ بيننده در او تمام نتوانستى نگريستن، هزار بار از ماه
~~وآفتاب نيكوتر واز حور وپرى لطيفتر وزيباتر. خبر نيكويى او در جهان
~~بپراكند، زنان از شهر وروستا واز دور جايها بنظاره او مىآمدند وبتعجب
~~بازهمى گفتند. پس [1] روزى اين زن در آينه همى نگريست وآن جمال بكمال خويش
~~مىديد ودر نگار صورت روى وموى ولب ودندان وچشم وابروى خويش تماشا مىكرد،
~~عجبى وكبرى در دل آورد ومنى كرد وگفت «امروز در همه جهان چون من كيست واين
~~حسن وجمال كه مراست كراست؟ من چه در خورد اين مرد كم كه نان جوين خورد وآن
~~نيز نيمسير بود واز نعمت دنياوى بهره ندارد وزندگانى بسختى مىگذارد؟ من
~~درخورد پادشاهان وخسروان روى زمينم، اگر بيابند مرا در زر وزيور گيرند.» از
~~اين معنى هوس وتمناها در سر اين زن شد وبىفرمانى ولجاج وستيزهكارى پيش آورد
~~وسقط گفتن وجفا كردن بر دست گرفت وهر ساعت شوى را گفتى «من چه درخورد تو
~~باشم كه تو نان جوين چندان ندارى كه سير بخورى.» سه چهار كودك طفل داشت از
~~اين يوسف. دست از داشتن وشستن وخورد وخواب ايشان بداشت واز بدسازى بجايى
~~رسيد كه يوسف از او بجان آمد وستوه شد وسخت اندر ماند. روى بآسمان كرد وگفت
~~«يا رب اين زن را خرسى گردان.» [111أ] اين زن در وقت خرسى گشت ونكال شد
~~وهمه روز در گرد در وبام مىگشت وهيچ از آن سراى دورتر

PageV01P249

~~نشد وهمه روز آب از چشم همى دويدى. واين يوسف در داشتن كودكان خورد
~~وايشان را شستن وخورانيدن وخسپانيدن چنان درماند كه از طاعت وپرستش خداى عز
~~وجل بازماند ونمازش از وقت مىشد. ديگرباره درماند وعاجز شد.

# ضرورتش بدان آورد كه روى بآسمان كرد ودست برداشت وگفت «يا رب اين خرس
~~گشته را زنى گردان چنانكه بود ودلى قانعش بده تا بر سر اين كودكان خورد
~~مىباشد وتيمار ايشان مىدارد چنانكه مىداشت تا من بنده بعبادت تو خداى كريم
~~مشغول گردم.» در حال اين زن همچنانكه بود زنى گشت وبتيمار كودكان مشغول گشت
~~وهرگز از اين حال ياد نياورد وپنداشت كه آنچه ديده است در خواب ديده است
~~وچهل ساله عبادت يوسف هباء منثور شد وحبطه گشت بسبب هوا وتدبير زن.

# *** وبعد از ايشان اين حركات [1] مثلى گشت در جهان تا نيز كسى بفرمان زن
~~كارى نكند.

# 16- ومأمون خليفه روزى گفت «هرگز هيچ پادشاه مباد كه اهل ستر را رخصت دهد
~~كه در معنى مملكت ولشكر وخزينه وسياست با پادشاه سخن گويند ودر آن مداخلت
~~كنند [2] ويا كسى را بحمايت گيرند كه چون اجازت بيابند بگفتار ايشان يكى را
~~پادشاه بركشد ويكى را سياست فرمايد ويكى را عمل دهد ويكى را معزول كند.
~~ناچار مردمان بيكبار روى بدرگاه ايشان نهند وحاجتها خواستن بديشان بردارند
~~[3] ، از آنچه مرايشان را [111ب] زودتر بدست توان آوردن. وچون ايشان رغبت
~~مردم بينند ودر سراى از لشكر ورعايا

PageV01P250

~~انبوه بينند تمناهاى محال كنند وتدبيرهاى فاسد بر دست گيرند ومردم بد
~~وبدكيش زود بديشان راه يابند تا نه بس روزگار حشمت پادشاه بشود وحرمت ورونق
~~درگاه وديوان برود وپادشاه را خطر نباشد واز اطراف ملامتها رسد ومملكت در
~~اضطراب افتد ووزير را تمكين نباشد و [1] سپاه آزرده شوند.»

# 17- پس تدبير اين كار چيست تا از اين همه غم رسته باشد؟ پادشاه را همان
~~بايد كرد كه عادت رفته است وپادشاهان بزرگ وقوىراى كردهاند وخداى عز وجل
~~فرموده است @QUR@05 «الرجال قوامون على النساء.» مىگويد «مردان را [2] بر
~~زنان گماشتم تا ايشان را مىدارند.» اگر ايشان خويشتن بتوانستندى داشتن
~~مردان را بر سر ايشان نگماشتى. پس هر كه زنان را بر مردان گمارد هر خطايى
~~وناسزايى كه پديدار آيد جرم آن كس را باشد كه اين رخصت داد وعادت بگردانيد.

# 18- وكيخسرو چنين گفت «هر آن پادشاهى كه خواهد تا خانه او بر جاى بماند
~~ومملكت او بيران نشود وشكوه وحشمت او بر زمين نيوفتد اهل ستر خويش را
~~نگذارد ورخصت ندهد كه [3] در معنى زيردستان وچاكران خويش سخن گويد ويا [4]
~~بر وكيلان وعمال واقطاع خويش فرمان دهد تا عادت قديم را نگه داشته باشد واز
~~همه انديشهها رسته بود.»

# 19- وامير المؤمنين عمر خطاب رضى الله عنه گفت «سخن اهل ستر همچون ايشان
~~عورت است. چنانكه ايشان را برملا نشايد نمودن سخن ايشان هم نشايد گفتن]211
~~a[ برملا.»

# 20- اين قدر كه ياد كرده شد در اين معنى بسنده باشد ودر بسيار ديگر

PageV01P251

~~ديدار افتد وبدانند كه مصلحت اندر اين باشد.

### || در معنى زيردستان 

# 21- خداى عز وجل پادشاه را زبردست همه مردمان آفريده است وجهانيان زيردست
~~او باشند ونانپاره وبزرگى از او دارند. بايد كه ايشان را چنان دارد كه
~~هميشه خويشتنشناس باشند وحلقه بندگى از گوش بيرون نكنند وكمر طاعت از ميان
~~نگشايند. وهر وقت ايشان را با ايشان مىنمايند بزشتى ونيكويى تا خويشتن را
~~فراموش نكنند ورسن فراخ نگذارند تا هرچه خواهند كنند. واندازه ومحل [1]
~~هريكى مىدانند واز احوال هريكى بر رسيده مىدارند تا پاى از خط فرمان
~~نتوانند بردن وجز آن نكنند كه مثال يافتهاند.

# 22- چنانكه بزرجمهر بختگان روزى نوشيروان عادل را گفت كه «ولايت ملك راست
~~وملك ولايت بلشكر داده است نه مردم ولايت را. ولشكر را بر ولايت ملك
~~مهربانى نباشد وبر مردم ولايت رحمت وشفقت ندارند، همه در آن باشند [2] كه
~~كيسه خويش را پر زر كنند، غم بيرانى ولايت ودرويشى رعيت نخورند. وهرگاه كه
~~لشكر را در ولايت زخم وبند وزندان ودست غصب وجبايت [3] وعزل ونوائب [4]
~~باشد [5] آنگاه چه فرق باشد ميان ملك وايشان كه هميشه اين كار ملوك بوده
~~است نه كار لشكر، رضا ندادهاند كه لشكر را اين قدرت وتمكين باشد. ودر همه
~~روزگار پادشاهان تاجزرين وركابزرين وتخت وسكه جز پادشاه را نبوده است.»
~~وديگر گفت [6] «اگر ملك خواهد كه او را بر همه ملكان فضل وفخر باشد اخلاق
~~خويش را مهذب وآراسته [112ب] گرداند.» گفت «چگونه كنم؟» گفت «خصلتهاى بد از
~~اندرون خويش دور

PageV01P252

~~كند وخصلتهاى نيك را بگيرد وكار بند باشد.» گفت «كدام است خصلتهاى بد؟»
~~گفت «اين است: حقد، حسد، كبر، غضب، شهوت، حرص [1] ، امل، لجاج، دروغ، بخل،
~~خوى بد، ظلم، خودكامى، شتابزدگى، ناسپاسى، سبكسارى. خصلتهاى نيك: حيا،
~~نيكخويى، حلم، عفو، تواضع، سخاوت، راستى، صبر، شكر، رحمت، علم، عقل، عدل.»

# 23- هركه كاربند اين خصلتها باشد ترتيب همه كارها بداند داد واو را در
~~داشتن زيردستان ودر احوال مملكت بهيچ مشيرى ومدبرى حاجت نباشد.

PageV01P253

### | فصل چهل وسوم [1] اندر بازنمودن احوال بدمذهبان كه دشمن اين ملك
~~واسلاماند

# 1- خواست بنده كه فصلى چند در معنى خروج خارجيان [2] ياد كند تا جهانيان
~~بدانند كه بنده را بر اين دولت چه شفقت بوده است وبر مملكت سلجوقيان چه هوا
~~وهمت، خاصه بر خداوند خلد الله ملكه وبر فرزندان وخاندان او كه چشم بد از
~~روزگار دولت دور باد.

# 2- بهمه روزگار خارجيان [3] بودهاند، از روزگار آدم عليه السلام تا اكنون
~~خروجها كردهاند در هركشورى كه در جهان است بر پادشاهان وبر پيغامبران عليهم
~~السلم. هيچ گروهى شومتر ونگوسارتر وبدفعلتر از اين قوم نيند كه از پس
~~ديوارها 75 بد اين مملكت مىسگالند وفساد دين مىجويند وگوش بآوازه نهادهاند
~~وچشم بر چشمزدگى. اكنون اگر نعوذ بالله هيچگونه اين دولت قاهره را [4]
~~آسمانى آسيبى رسد اين سگان از نهفتها بيرون [113أ] آيند وبر اين دولت خروج
~~كنند ودعوى شيعت كنند، وقوت ومدد ايشان بيشتر از

PageV01P254

~~روافض وخرمدينان باشند وهرچه ممكن گردد از شر وفساد وقتل وبدعت هيچ باقى
~~نگذارند. بقول دعوى مسلمانى كنند وليكن بمعنى فعل كافران دارند، باطن ايشان
~~برخلاف ظاهر باشد وقول بخلاف عمل. ودين محمد را عليه السلام هيچ دشمنى بتر
~~از ايشان نيست وملك خداوند را هيچ خصمى از ايشان شومتر وبنفرينتر نيست.

# 3- وكسان هستند 76 كه امروز در اين دولت قربتى دارند وسر از گريبان شيعت
~~بيرون كردهاند، از اين قوماند ودر سر كار ايشان مىسازند وقوت مىدهند ودعوت
~~مىكنند وخداوند عالم را بر آن مىدارند كه خانه خلفاء بنى عباس را براندازد
~~واگر بنده نهنبن از سر آن ديگ بردارد بس رسوايى كه از زير آن بيرون آيد.
~~وليكن از جهت آنكه از نمايشهاى ايشان خداوند را خلد الله ملكه از بنده
~~ملالتى حاصل شده است در اين معنى نخواهد كه شرعى [1] كند بسبب توفيرهايى كه
~~مىنمايند 77 وخداوند را بر مال حريص كردهاند. بنده را صاحب غرض نهند ونصيحت
~~بنده در اين حال دلپذير نيايد. آنگاه خداوند را معلوم گردد فساد ومكر وفعل
~~بد ايشان كه بنده از ميان بيرون رفته باشد وداند كه شفقت وهواخواهى بنده
~~بچه اندازه بوده است دولت قاهره را، واز احوال وسگالش اين طايفه غافل
~~وبىخبر نبوده است وبهر وقت بر راى اعلى مىگذرانيده است وپوشيده نداشته است.
~~وچون مىديد كه در اين معنى قول بنده قبولى نمىافتاد وباورش نمىكرد نيز
~~تكرار نكرد. [113ب] 

# 4- وليكن باقى [2] در معنى خروجهاى ايشان خصوصا بر سبيل اختصار در اين
~~كتاب سير آورد كه از مهمات بود كه اين بواطنه چه قوماند ومذهب واعتقاد
~~ايشان چگونه است واول از كجا خاست وچند بار خروج كردهاند

PageV01P255

~~وبهر وقت بر دست كى مقهور گشتهاند تا از پس وفات بنده تذكرهاى باشد
~~خداوندان ملك ودين را. وهم اين قوم ملعون [1] را در [2] زمين شام ويمن
~~واندلس خروجها بوده است وقتلها كردهاند وليكن بنده آن ياد خواهد كرد كه در
~~عجم بوده است بر سبيل اختصار. وهركه خواهد تا بر همه احوال ايشان وفسادهايى
~~كه از ايشان در ملك ودين محمد مصطفى عليه السلام تولد كرده است واقف گردد
~~تاريخها فروبايد خواند خاصه تاريخ سپاهان. وآنچه در زمين عجم كردهاند كه
~~امروز خلاصه ملك خداوند عالم است بنده از صد يكى ياد خواهد كرد تا معلوم
~~راى عالى گردد از ابتداى كار ايشان تا انتها [3] .

PageV01P256

### | فصل چهل وچهارم [1] اندر خروج مزدك وچگونگى مذهب او وچگونه كشت [2] او را
~~وقوم او [3] را نوشيروان عادل

# 1- اول كسى كه در جهان اين مذهب معطله آورد مردى [4] بود كه اندر زمين
~~عجم بيرون آمد واو را موبد موبدان گفتندى نام او مزدك بن بامدادان، بروزگار
~~ملك قباد بن پيروز ونوشيروان عادل، خواست كه كيش گبرگى را بر گبران بزيان
~~آورد وراهى نو در جهان گسترد. وسبب آن بود كه اين مزدك نجوم نيك دانستى واز
~~روش اختران چنان دليل مىكرد كه در اين [114أ] عهد مردى بيرون آيد ودينى
~~آورد چنانكه دين گبران ودين جهودان وترسايان وبتپرستان را باطل كند
~~وبمعجزات وبزور در گردن مردمان كند وتا قيامت دين او بماند. او را تمنا
~~چنان افتاد كه مگر اين كس او باشد. پس دل در آن بست كه چگونه خلق را دعوت
~~كند وراهى نو پديدار آرد. نگاه كرد، خويشتن را بمجلس پادشاه حرمتى وحشمتى
~~تمام ديد وسخن روا بود بنزديك همه بزرگان ومنزلتى داشت هرچه تمامتر وهرگز
~~از او محالى نشنيده-

PageV01P257

~~بودند پيش از آنكه دعوى پيغامبرى كرد. چاكران خويش را فرمود تا از
~~جايگاهى نقبى گرفتند وزمين را همى سنبيدند بتدريج چنانكه سر سوراخ ميان
~~آتشگاه برآوردند راست آنجا كه آتش مىكردند، سوراخكى كوچك ميان آتشگاه
~~برآورد. پس دعوى پيغامبرى كرد وگفت «مرا فرستادهاند تا دين زردشت را تازه
~~كنم كه خلق معنى زند وفستا فراموش كردهاند وفرمانهاى يزدان نه چنان
~~مىگزارند كه زردشت آورده است همچنانكه هريكچندى بنى اسرائيل فرمانهايى كه
~~موسى عليه السلام در توريت از خداى عز وجل آورده است ندانستندى وخلاف
~~كردندى خداى عز وجل پيغامبرى فرستادى هم بر حكم توريت تا خلاف از ميان بنى
~~اسرائيل بيفكندى وحكم توريت را بازتازه گردانيدندى وخلق را با راه راست
~~آوردندى. اكنون مرا فرستادهاند تا دين زردشت را تازه گردانم وخلق را راه
~~راست بنمايم.» اين سخن بگوش ملك قباد رسيد. [114ب] 

# 2- ديگر روز بزرگان وموبدان را بخواند ومظالم كرد ومزدك را بخواند وبر سر
~~ملا مزدك را گفت «تو دعوى پيغامبرى مىكنى؟» گفت «آرى وبدان آمدهام تا دينى
~~كه زردشت آورده است ومخالفان ما بزيان آوردهاند ودر شبهت افكنده من بصلاح
~~بازآورم ومعنى زند وفستا بيشتر نه اين است كه بر كار مىدارند. بازنمايم
~~معنيهاى آن.» قباد گفت «معجزه تو چيست؟» گفت «معجزه من آن است كه آتشى را
~~كه شما قبله ومحراب خويش داريد من بسخن آرم واز خداى عز وجل درخواهم تا آتش
~~را فرمان دهد تا بر پيغامبرى من گواهى دهد چنانكه ملك وهركه با ملك باشد
~~بشنوند.» ملك گفت «اى بزرگان وموبدان ايران زمين چه گوييد در اين سخن كه
~~مزدك مىگويد؟» گفتند «اول چيز آن است كه ما را هم بدين وكتاب ما مىخواند
~~وزردشت را

PageV01P258

~~خلاف نمىكند ودر زند وفستا سخنان هست كه هرسخن ده معنى دارد وهر موبدى
~~ودانايى را در او قولى وتغييرى [1] است ديگر. ممكن باشد كه از آن قول
~~تفسيرى نيكوتر وعبارتى خوشتر بيارد. اما آنكه مىگويد «آتشى را كه معبود
~~شماست بسخن آرم» شگفت است ودر قدرت آدمى نيست. پس ملك بهتر داند.» آنگاه
~~قباد مزدك را گفت «اگر تو آتش را بسخن آرى من گواهى دهم كه تو پيغامبرى.»
~~مزدك گفت «ملك وعدهاى بنهد وبر آن وعده با موبدان وبزرگان بآتشگاه آيد تا
~~بدعاى من خداى عز وجل آتش را بسخن آرد واگر خواهد هم امروز هم اين ساعت.»
~~قباد گفت «بر آن بنهاديم كه فردا جمله بآتشكده حاضر آييم.» ديگر روز مزدك
~~رهيى را در آن سوراخ فرستاد وگفت «هرگاه كه من بآوازى بلند يزدان را بخوانم
~~تو زير سوراخ آى وبگوى كه صلاح [115أ] يزدانپرستان ايرانزمين در آن است كه
~~سخن مزدك بر كار گيرند تا نيكبختى دو جهانى بيابند.»

# 3- پس قباد ملك با موبدان وبزرگان بآتشكده شدند ومزدك را بخواندند.

# مزدك رفت وبر كنار آتش بايستاد وبآواز بلند يزدان را بخواند وبر زردشت
~~آفرين كرد وخاموش گشت. از ميان آتش آوازى آمد بر آن جمله كه ياد كرديم
~~چنانكه ملك وهمه بزرگان وموبدان بشنيدند واز آن حال شگفت بماندند.

# وقباد در دل كرد كه بدو بگرود واز آتشكده بازگشتند. بعد از آن هرروز مزدك
~~را بخويشتن نزديكتر مىكرد تا بدو بگرويد واز جهت او كرسيى فرمود زرين مرصع
~~بجواهر وآن كرسى را فرمود تا بر تخت بارگاه بنهادند. بوقت بار قباد بر تخت
~~بنشستى ومزدك بر آن كرسى نشستى، بسيارى از او بلندتر بودى.

PageV01P259

# ومردمان بعضى برغبت وهوا وبعضى از جهت موافقت [1] پادشاه در مذهب مزدك
~~همى شدند واز ولايتها ونواحيها مردم روى بحضرت نهادند وپنهان وآشكارا در
~~مذهب مزدك همى شدند. اما بيشتر از بزرگان ورعيت ولشكرى رغبت نكردند وليكن
~~از قبل حشمت پادشاه چيزى نمىيارستند گفت واز موبدان هيچ كس در مذهب مزدك
~~نشد. گفتند «بنگريم تا از زند وفستا چه بيرون آرد.»

# 4- مزدك چون ديد [2] كه پادشاه در مذهب او آمد ومردمان از دور ونزديك
~~دعوت او قبول مىكنند مالها در ميان نهاد وگفت «مال بخشيدنى است [3] ميان
~~خلايق. همه بندگان خداىاند وفرزندان آدماند، بهرچه حاجتمند باشند بايد كه
~~از مال يكديگر خرج مىكنند تا [4] هيچ كس را در هيچ معنى بىبرگى ودرماندگى
~~نباشد ومتساوى الحال باشند.» چون قباد را وهممذهبان را بر اين راست بنهاد
~~وباباحت [115ب] مال راضى شدند آنگاه گفت «زنان شما چون خواسته شماست، بايد
~~كه زنان را چون مال يكديگر شناسيد وهركه را بزنى رغبت افتد با او گرد آيد
~~ورشك وحميت در دين ما نيست تا هيچ كس از لذات وشهوات دنياوى بىنصيب نباشد
~~ودر كام و [5] آرزو بر همه كس گشاده بود.» وپس مردمان از جهت اباحت زن
~~بمذهب مزدك رغبت بيشتر كردند خاصه مردم عام. وچنان آيين نهاد كه اگر مردى
~~بيست مرد را بخانه خويش مهمان بردى ونان وگوشت وسيكى ومطرب وهمه برگ راست
~~كردى اين همه مهمانان يك يك برمىخاستندى وزن او را از كار مىآوردندى [6]
~~وبعيب نداشتندى. وعادت چنان بود كه هركه در خانهاى شدى تا با زنى گرد آيد
~~كلاه بر در خانه بنهادى.

PageV01P260

# پس در خانه شدى. چون ديگرى را بهمين شغل رغبت افتادى چون كلاه ديدى بر در
~~خانه نهاده بازگشتى، دانستى كه مردى در آن خانه بدين كار مشغول است.

# 5- پس نوشيروان بموبدان در نهان كس فرستاد وگفت «چرا چنين خاموش
~~فروماندهايد ودر معنى مزدك سخن نمىگوييد وپدرم را پندى نمىدهيد كه اين چه
~~محال است كه بر دست گرفته است وبزرق اين طرار نابكار در جوال شده؟ كه اين
~~سگ مال مردمان بزيان آورد وستر از حرم مردمان برداشت وعامه را مستولى كرد.
~~بارى بگوييد كه اين بچه حجت مىكند وكى فرموده است؟ كه اگر شما بيش از اين
~~خاموش باشيد مال وزنان شما رفت وملك ودولت از خاندان ما رفته گير. برخيزيد
~~جمله پيش پدرم رويد واين حال باز نماييد وپندش دهيد وبا مزدك مناظره كنيد
~~وبنگريد تا چه حجت آرد.» وبنزديك بزرگان ومعروفان همچنين پيغامها مىفرستاد
~~در سر كه «سودايى فاسد بر پدرم غالب شده است [116أ] وعقل او خلل كرده
~~بدرجهاى كه مصلحت خويش از مفسدت بازنمىشناسد. در تدبير معالجت او كوشيد.
~~نگر تا سخن مزدك در گوش نگيريد وبر قول او كار نكنيد وهمچون پدرم فريفته
~~مشويد كه اين باطل است وباطل پايدار نباشد وفردا شما را سود ندارد.»

# 6- بزرگان از سخن وتهديد نوشيروان مىشكوهيدند واگرچه بعضى قصد كرده بودند
~~كه در مذهب مزدك شوند از جهت سخن نوشيروان پاى بازپس مىكشيدند، گفتند
~~«بنگريم تا كار مزدك بكجا كشد ونوشيروان اين سخن از كجا مىگويد.» ونوشيروان
~~در اين وقت هجده ساله بود.

# 7- پس موبدان متفق گشتند وپيش قباد شدند، گفتند «ما از روزگار آدم عليه
~~السلام در هيچ تاريخ نخواندهايم واز چندين پيغامبران كه در زمين

PageV01P261

~~شام آمدند نشنيديم اين چه مزدك مىفرمايد. ما را چون منكرى مىنمايد [1] .»
~~قباد گفت «با مزدك بگوييد تا چه گويد.» مزدك را بخواندند وگفتند «چه حجت
~~دارى بدين كه مىگويى؟» گفت «زردشت چنين فرموده است ودر زند وفستا چنين است
~~ومردمان تفسير آن نمىدانند واگر مرا استوار نمىداريد از آتش بپرسيد.»
~~ديگرباره بآتشكده رفتند واز آتش پرسيدند. از ميان آتش آواز آمد كه «چنان
~~است كه مزدك مىگويد نه چنانكه شما مىگوييد.» ديگرباره موبدان خجل شدند
~~وبازگشتند وديگر روز نوشيروان را بديدند واحوال بازگفتند. نوشيروان گفت
~~«اين مزدك دست بدان مىبرد كه مذهب او در همه معانى مذهب گبران است الا اين
~~دو معنى.»

# 8- چون يك سال بر اين حديث برآمد روزى ميان قباد ومزدك حديثى مىرفت. بر
~~زبان قباد چنان رفت [2] كه «مردمان برغبت در اين مذهب درآمدند؟» مزدك گفت
~~«درآمدندى بيكبار اگر نوشيروان سركشى نكردى وبگذاشتى واين مذهب قبول كردى.»
~~قباد گفت «او بر اين مذهب نيست؟» گفت «نه.» گفت «نوشيروان را بخوانيد.»
~~نوشيروان را حاضر كردند. قباد چون [116أ] نوشيروان را ديد گفت «تو بر مذهب
~~مزدك نيستى؟» گفت «نه والحمد لله.» گفت «چرا؟» گفت «از بهر آنكه او طرار
~~ومحتال است.» گفت «كدام محتال؟

# آتش را بسخن آرد.» گفت «چهار چيز ضد يكديگراند ولون ندارند آب وآتش وخاك
~~وباد. چنانكه آتش را بسخن مىآورد بگويش تا آب وخاك وباد را بسخن آرد تا من
~~بوى بگروم [3] .» گفت «او هرچه مىگويد از تفسير زند وفستا مىگويد.» گفت
~~«آنكه زند وفستا آورد نگفت مال وزن مباح است و

PageV01P262

~~چندين سال هيچ دانا اين تفسير نكرد. دين از بهر مال وحرم بكار است. چون
~~اين هردو مباح گردد آنگه چه فرق باشد ميان آدمى وچهارپاى؟ آن بهايم باشد كه
~~در چريدن ومجامعت كردن متساوى باشند نه مردم عاقل.» گفت «مرا بارى كه پدر
~~توام چرا خلاف مىكنى؟» گفت «من اين از تو آموختم اگر چند هرگز اين عادت
~~نبود [1] . چون ديدم كه تو پدر خويش را خلاف كردى من ترا خلاف كردم. تو از
~~آن بازگرد تا من از اين بازگردم.» سخن قباد ونوشيروان ومزدك بجايى رسيد كه
~~مطلق گفتند «حجتى بيار تا اين مذهب را رد كند وسخن مزدك باطل گرداند ويا
~~كسى را كه حجت او از حجت مزدك قوىتر بود ودرستتر باشد والا ترا سياست
~~فرماييم تا ديگران عبرت گيرند.» نوشيروان گفت «مرا چهل روز زمان دهيد تا
~~حجتى بيارم ويا كسى را بيارم كه جواب مزدك بازدهد.» گفتند «داديم.» وبر اين
~~بپراكندند.

# 9- چون نوشيروان از پيش پدر بازگشت هم در روز قاصد ونامه بپارس فرستاد
~~بشهر گول 78 بموبدى كه آنجا نشستى ودانا وبسيار سال بود كه «هرچه زودتر
~~بيايد كه چنين وچنين رفت ميان ملك ومن ومزدك.»

# 10- چون چهل روز برآمد قباد بار داد وبر تخت نشست ومزدك بيامد وبر تخت
~~رفت وبر [117أ] كرسى نشست وفرمود تا نوشيروان را بياوردند. مزدك قباد را
~~گفت «بپرس تا چه آورده است جواب ما.» قباد گفت «چه آوردهاى؟ بيار.» گفت «در
~~آن تدبيرم.» مزدك گفت «كار از تدبير گذشت. او را سياست فرمايد كرد.» قباد
~~خاموش گشت. مزدك اشارت كرد تا بگيرندش. چون مردمان آهنگ نوشيروان كردند دست
~~در گوشه ايوان زد وپدر را گفت «اين چه شتاب است كه ترا در بردن خانه خويش
~~گرفته است؟ هنوز وعده من تمام نشده است.»

PageV01P263

~~گفتند «چگونه؟» گفت «من چهل روز تمام گفتهام وامروز از شمار چهلم است تا
~~امروز بگذرد. آنگاه شما دانيد، هرچه خواهيد كنيد. سپاهسالاران وموبدان بانگ
~~برآوردند وگفتند «راست مىگويد وعهد بر چهل روز بوده است نه چهل كم يك.»
~~قباد گفت «امروزش رها كنيد.» دست از نوشيروان بداشتند واز چنگال مزدك برست.

# 11- چون قباد از بارگاه برخاست ومردمان بپراكندند ومزدك بازگشت ونوشيروان
~~بسراى خويش شد اين موبد كه نوشيروان او را خوانده بود از پارس دررسيد بر
~~جمازهاى نشسته، پرسان همى شد تا سراى نوشيروان. از شتر فرود آمد وسبك در
~~سراى شد وخادمى را نرمك در گوش گفت «برو نوشيروان را بگوى كه موبد پارسى
~~رسيد ومىخواهد كه ديدار تو ببيند.» خادم سبك در حجره شد وبا نوشيروان بگفت.
~~نوشيروان از شادى زود از حجره بيرون دويد وموبد را در كنار گرفت وگفت «اى
~~موبد چنان دان كه من امروز از آن جهان مىآيم.» واحوال جمله با موبد بازگفت.
~~موبد گفت «هيچ دلمشغول مدار كه همه چنان است كه تو گفتهاى، صواب با تست
~~وخطا با مزدك. ومن بنيابت تو جواب مزدك بازدهم وقباد را بر اين چه كرد]711
~~b[ پشيمان گردانم وبازراه آورم وليكن اكنون چاره آن كن كه پيش از آنكه مزدك
~~از آمدن من [1] خبر دارد من ملك قباد را ببينم.» گفت «اين آسان است. چنان
~~كنم كه تو امشب ملك را بخلوت ببينى.» نماز ديگر نوشيروان بسراى پدر شد وبار
~~خواست. چون پدر را بديد مر وى را [2] ثنا كرد وگفت «آن موبد از پارس رسيد
~~كه جواب مزدك خواهد داد وليكن از بنده درخواسته است تا از ملك درخواهم تا
~~امشب سخن او بخلوت بشنود وحجت او ببيند. پس هرچه واجب كند مىفرمايد.» قباد
~~گفت «شايد.

PageV01P264

# بياورش.»

# 12- نوشيروان بازگشت وچون شب تاريك شد موبد را پيش ملك برد.

# بر قباد آفرين كرد وپدران او را بستود وپس ملك را گفت «مزدك را [1] غلط
~~افتاده است، اين كار نه او را نهادهاند.» ملك گفت «چگونه؟» گفت «بنده او را
~~نيك مىشناسد واندازه دانش او داند. او از علم نجوم چيزكى داند وليكن او را
~~در احكام غلط افتاده است. در اين قرآن كه درآمد دليل كند كه مردى بيرون آيد
~~ودعوى پيغامبرى كند وكتابى آرد ومعجزههاى غريب نمايد وماه را بر آسمان بدو
~~نيم كند 79 وخلق را براه يزدان خواند ودينى پاكيزه آرد وكيش گبرگى وهمه
~~كيشها را باطل كند وببهشت وعده دهد وبدوزخ بترساند ومالها وحرمها بحكم
~~شريعت در حصن كند واز ديو تبرا كند وبا سروش تولا كند، آتشكدهها وبتكدهها
~~بيران گرداند ودين او بهمه جهان برسد وتا قيامت بماند وزمين وآسمان بر
~~پيغامبرى او گواهى دهد. واين مزدك را تمنا چنان افتاده است كه مگر اين مرد
~~او باشد. اولا او عرب باشد ومزدك عجمى است. او خلق را از آتشپرستى نهى
~~فرمايد وزردشت را منكر باشد، مزدك هم بزردشت اقتدا مىكند [118أ] وهم
~~آتشپرستى مىفرمايد. واو رخصت ندهد كه كسى در حرم كسى نگرد ويا كسى يك حبه
~~از مال كسى ببرد واز جهت يك درم ناحق دست بريدن فرمايد، وباز اين زن ومال
~~مباح گردانيده است. او را فرمان از [2] آسمان آيد واز سروش سخن گويد واين
~~از آتش مىگويد. او كتابى نو آرد واين هم از زند وفستا سخن مىگويد. در جمله
~~مذهب مزدك اصلى ندارد. ومن فردا پيش ملك او را رسوا كنم ودرست گردانم كه او
~~بر باطل است ومىخواهد كه خسروى از خاندان تو ببرد وگنجهاى ترا تلف كند وترا
~~با كمتر كسى برابر كند.» قباد

PageV01P265

~~را سخن موبد خوش آمد ودلپذير.

# 13- ديگر روز قباد ببارگاه آمد ومزدك بر كرسى نشست ونوشيروان پيش تخت
~~بايستاد وموبدان وبزرگان حاضر آمدند. آنگاه موبد مزدك را گفت «تو پرسى اول
~~يا [1] من؟» مزدك گفت «من.» موبد گفت «چون پرسنده تو خواهى بود وجوابدهنده
~~من پس تو اينجا آى كه منم تا من آنجا شوم كه توى.» مزدك خجل شد، گفت «مرا
~~بر اينجا [2] ملك نشانده است. تو بپرس تا جواب دهم.» موبد گفت «تو مال مباح
~~كردهاى وپل ورباط وخيرات كه كنند نه از جهت مزد آن جهان را مىكنند؟» گفت
~~«بلى.» گفت «چون مالها ميان يكديگر مباح گردد خيراتى كه كنند مزد آن كرا
~~باشد؟» مزدك از جواب آن فروماند. وديگر گفت «تو زنان را مباح كردهاى. چون
~~بيست مرد با يك زن گرد آيند وزن آبستن شود فرزند كرا باشد؟» مزدك فروماند.
~~پس گفت «تو آمدهاى تا نسلها ومالهاى مردمان بيكبار تباه كنى. اين ملك بدان
~~بر اين تخت نشسته است وپادشاه است كه پسر ملك فيروز است وپادشاهى از پدر
~~ميراث يافته است وملك فيروز همچنين از پدر ميراث داشت. وچون با زن ملك ده
~~مرد [118ب] گرد آيند فرزندى كه از او حاصل آيد چه گويند آن فرزند كيست؟ نه
~~نسل بريده گشت؟ چون نسل بريده شد نه پادشاهى از اين خانه برفت؟ ومهترى
~~وكهترى نه در توانگرى ودرويشى بسته است؟ چون مرد درويش باشد او را لا بد از
~~جهت ناگزير وضرورت خدمت ومزدورى توانگرش بايد كردن. اينك كهترى ومهترى
~~پديدار آمد. چون مال مباح گردد كهترى ومهترى از جهان برخيزد، كمتر كسى با
~~پادشاهان برابر باشد بلكه پادشاهى باطل باشد. تو آمدهاى تا مال وپادشاهى از
~~خانه ملوك عجم بفنا برى.» مزدك هيچ نتوانست

PageV01P266

~~گفت وخاموش بماند. قباد گفت «جوابش بازده.» گفت «جوابش آن است كه هم
~~اكنون بفرمايى تا گردنش بزنند.» قباد گفت «بىحجتى گردن كسى نتوان زد.» گفت
~~[1] «از آتش بپرسم تا چه فرمايد كه من از خويشتن سخن نگويم.» ومردمان از
~~جهت نوشيروان سخت غمگين بودند، خرم شدند كه نوشيروان از كشتن برست ومزدك با
~~قباد بد شد بدان كه او را گفت «موبد را بكش» و«نوشيروان را بكش» ونكشت.
~~مزدك [2] با خويشتن انديشيد كه «مرا تبع بسيار شده است از رعيت ولشكر.
~~تدبير من آن است كه قباد را از ميان برگيرم، آنگه نوشيروان را وديگر
~~مخالفان را بكشم.» پس بر آن بنهاد كه فردا بآتشكده شوند تا آتش چه فرمايد
~~وبپراكندند.

# 14- چون شب درآمد دو تن را از چاكران وهممذهبان خويش بخواند وزر بخشيد
~~وپند ووعده داد كه «شما را بسپاهسالارى رسانم.» وسوگندشان داد كه اين سخن
~~با كس نگويند ودو شمشير بديشان داد، گفت «چون فردا قباد بآتشكده آيد
~~وبزرگان وموبدان بيايند اگر آتش قباد را كشتن فرمايد شما هردو سبك شمشيرها
~~بركشيد وسبك قباد را بكشيد كه هيچ كس [119أ] بآتشكده با شمشير نيايد.»
~~گفتند «فرمانبرداريم.» ديگر روز بزرگان وموبدان بآتشكده شدند وقباد برفت.
~~موبد نوشيروان را بگفت «بگو تا ده مرد از خاصگيان تو شمشيرها در زير جامه
~~پنهان كنند وبا تو در آتشكده شوند. نبايد كه اين مزدك مكرى سازد.» نوشيروان
~~همچنين كرد وبآتشكده شد. وبهر وقت كه مزدك بآتشكده خواستى رفت نخست آن
~~شاگرد را بياموختى كه زير سوراخ چه گويد. مزدك اين شاگرد را بياموخت كه چه
~~گويى وخود بآتشكده شد. اين موبد را گفت «تو از آتش بپرس تا با تو سخن گويد.»

PageV01P267

~~موبد هرچه از آتش پرسيد جواب نيافت. پس مزدك آتش را گفت «ميان ما حكمى
~~بكن وبر راستى من گواهى ده.» از ميان آتش آواز آمد كه «من از دى باز ضعيف
~~شدهام. نخست مرا از دل وجگر قباد زور دهيد تا پس بگويم كه شما را چه مىبايد
~~كرد ومزدك راهنمايست شما را براحتهاى جاودانى.» پس مزدك گفت «آتش را زور
~~دهيد.» آن دو شمشير كشيده آهنگ قباد كردند.

# موبد نوشيروان را گفت «درياب.» نوشيروان با آن ده مرد شمشير بركشيدند
~~وپيش آن دو كس بازشدند ونگذاشتند كه تيغ بر قباد زنند [1] . ومزدك همى گفت
~~«آتش بفرمان يزدان همى گويد.» ومردم دو گروه شدند، گروهى گفتند «قباد را
~~كشته يا زنده بر آتش افكنيم» وگروهى گفتند «در اين تأمل بايد كرد تا نكوتر
~~بنگريم.» وآخر آن روز بازگشتند وقباد مىگفت «مگر از من گناهى آمده است كه
~~آتش زور از من مىخواهد. من بآتش اين جهان سوخته گردم دوستتر دارم كه بآتش
~~آن جهان.»

# 15- ديگر بار موبد با قباد خلوت كرد واز موبدان وپادشاهان گذشته سخن گفت
~~واز هركيشى دليل آورد وبحجت نمود كه «مزدك نه پيغامبر است [119ب] ودشمن
~~خاندان ملوك است، دليل بر آنكه اول قصد بكشتن نوشيروان كرد. چون ظفر نيافت
~~بر او قصد هلاك تو كرد. وچه دل در آن بستهاى كه از آتش آواز مىآيد؟ آتش
~~هرگز كى سخن گفت تا اكنون گويد؟ من چاره كنم تا اين نيرنگ را بگشايم وملك
~~را معلوم گردانم كه آتش سخن مىگويد يا كسى ديگر.» وملك را چنان كرد كه از
~~كرده پشيمان شد وليكن ملك را گفت «نوشيروان را كوچك مپندار كه او بر همه
~~جهان فرمان دهد وهرچه راى او بيند از آن مگذر اگر خواهى كه پادشاهى در خانه
~~تو بماند. ونهان دل

PageV01P268

~~با مزدك هيچ پيدا مكن.»

# 16- پس موبد نوشيروان را گفت «جهد آن بايد كرد مگر يكى را از خدمتكاران
~~نزديك از آن مزدك بدست آرى واو را بمال فريفته كنى تا احوال آتش مگر ما را
~~معلوم گرداند تا بيكبارگى شك از دل پدرت برگيرم.» نوشيروان كسى را بدست
~~آورد تا او با يكى از چاكران مزدك دوستى گرفت واو را بچارهاى نزديك
~~نوشيروان آورد. نوشيروان او را بخلوت بنشاند وهزار دينار پيش او نهاد وگفت
~~«از تو سخنى پرسم. اگر راست بگويى وقت را اين هزار دينار بتو بخشم واز
~~نزديكان خويش گردانم وبدرجهاى بلند برسانم. واگر راست نگويى هم اكنون سرت
~~از تنه برگيرم.» مرد بترسيد، گفت «اگر راست بگويم اين كه گفتى وفا كنى؟»
~~گفت «بكنم وبيشتر از اين.» گفت «بگويم.» نوشيروان گفت «بگوى تا مزدك چه
~~حيله كرده است كه آتش با او سخن مىگويد؟» مرد گفت [1] «اگر راست بگويم مرا
~~واين راز مرا نگاه توانى داشت؟» گفت «توانم.» گفت «بدان كه بنزديك آتشكده
~~پارهاى زمين است واو آن را بخريده است وچهارديوارى بلند گرد آن دركشيده است
~~ودر آنجا نقبى گرفته تا زير آتش كه در آتشكده است وسوراخكى سخت كوچك ميان
~~آتش بريده است. هر وقت شاگردى را در آنجا فرستد واو را بياموزد كه «زير آتش
~~رو ودهان بدين سوراخ نه وچنين وچنين بگوى. [120أ] هركه بشنود پندارد كه آتش
~~سخن مىگويد.» نوشيروان كه اين سخن از وى بشنود دانست كه راست

PageV01P269

~~است. خرم شد وآن هزار دينار بوى بخشيد.

# 17- چون شب درآمد او را پيش پدر برد تا همچنين پيش پدر بازگفت.

# قباد عجب بماند از محتالى ودليرى مزدك. وبيكبارگى شك از دل قباد برخاست
~~وهم در حال موبد را بياورد وقباد آفرين كردش واحوال با او بگفتند. موبد گفت
~~«من خدايگان را گفتم كه اين مرد محتال است.» قباد گفت «معلوم گشت.

# تدبير هلاك او چيست؟» گفت «البته نبايد كه او بداند كه تو پشيمان گشتى
~~واز حيلت او آگه شدى. ديگر بار مجمعى بساز ومن پيش همگنان با او مناظره كنم
~~وبعاقبت سپر بيو كنم وبعجز خويش مقر آيم وباز با پارس روم. آنگه هرچه
~~نوشيروان صواب بيند وسازد مىبايد كرد تا اين مادت بريده گردد.» وبعد از چند
~~روز قباد ملك بزرگان وموبدان را فرمود تا حاضر آيند وبا موبد پارس دست يكى
~~كنند وبا مزدك مناظره كنند ودر دعوت او نيكوتر بنگرند.

# 18- ديگر روز همه حاضر شدند وقباد بر تخت ومزدك بر كرسى نشست وهركسى سخنى
~~گفتند وموبد پارسى گفت «مرا عجب آيد از سخن گفتن آتش.» مزدك گفت «از قدرت
~~وكار خداى هيچ عجب نيايد. نبينى كه موسى عليه السلام از پارهاى چوب اژدهايى
~~بنمود واز يك پاره سنگ دوازده چشمه آب روان كرد وگفت «فرعون را با همه لشكر
~~غرق كنم» غرق كرد. وزمين را خداى عز وجل در فرمان او آورد. گفت «اى زمين
~~قارون را فروبر» فروبرد. وعيسى صلوات الله عليه مرده را زنده كرد. اين همه
~~آن است كه در قدرت آدمى نيست، از قدرت خداى عز وجل است [1] ومرا فرستاده
~~است [120ب] وآتش را در فرمان من كرده واگر بدانچه من گويم وآتش گويد فرمان
~~بريد نجات دو جهان يابيد [2] ، واگر فرمان نبريد عذاب خداى را چشم داريد كه
~~همه را هلاك كند.»

PageV01P270

~~موبد پارس برپاى خاست، گفت «مردى كه او سخن از خدا وآتش گويد وآتش در
~~فرمان او باشد من جواب او ندارم وسپر بيو كندم از آن كس كه او چيزى تواند
~~كرد كه من نتوانم كرد وعاجز باشم، من رفتم وبيش از اين دليرى نتوانم كرد.»
~~وراست برفت وراه پارس گرفت. وقباد از بارگاه برخاست ومزدك بآتشكده شد كه
~~هفت روز خدمت آتش كند ومردمان بخانههاى خويش شدند وكسانى [1] كه در مذهب
~~شده بودند اعتقادشان در او محكمتر شد وخرم باز گشتند.

# 19- وچون شب درآمد قباد نوشيروان را بخواند وگفت «موبد برفت ومرا بتو
~~حوالت كرده است كه برداشتن اين مذهب را تو كفايت باشى. اكنون تدبير اين كار
~~چيست؟» نوشيروان گفت «اگر خدايگان اين شغل ببنده بگذارد واين سخن با هيچ كس
~~نسگالد الا با بنده تدبير اين كار بواجب بر دست گيرد وبسر برد چنانكه تخم
~~مزدك ومزدكيان از جهان بريده گردد.» قباد گفت «من اين سر جز با تو نخواهم
~~گفت واز ميان من وتو بيرون نشود.» پس نوشيروان گفت «بدان كه موبد عجز خويش
~~برملا بنمود وبجانب پارس شد، مزدك ومزدكيان سخت خرم شدند وقوىدل گشتند
~~وگفتند [2] «هرچه بعد از اين ما بر ايشان سگاليم روا شود.» ومزدك را كشتن
~~آسان است. اكنون تبع او بسيار شده است، چون او را بكشيم مزدكيان بگريزند
~~ودر جهان پراكنند ومردم را دعوت كنند وكوههاى محكم بدست آرند [121أ] وما را
~~ومملكت ما را كار دهند. ما را سگالشى بايد كرد چنانكه يك تن از ايشان جان
~~از شمشير ما نبرد وهمه نيست وهلاك گردند.» قباد گفت «چون مىبينى روشن اين كار؟»

PageV01P271

~~نوشيروان گفت «تدبير اين كار آن است كه چون مزدك از آتشكده بيرون آيد
~~وپيش ملك آيد ملك مرتبت وى زيادت كند وگرامىتر از آن داردش وپس در ميان سخن
~~با او بخلوت بگويد كه نوشيروان از آن روز كه موبد سپر بيفكند وبعجز خويش
~~مقر آمد بسيار نرمتر شده است وراى آن كرده است كه بتو بگرود وپشيمانى
~~مىخورد بر گفتهها تا چه گويد.»

# 20- چون در آن هفته مزدك پيش قباد آمد او را گرامى كرد وتواضع نمود وحديث
~~نوشيروان با او بر آن جمله ياد كرد. مزدك گفت «بيشتر مردمان چشم وگوش
~~بكردار وگفتار [1] او مىدارند. چون او در اين مذهب گزيده درآيد همه جهان
~~اين مذهب بگيرند ومن آتش را شفيع كردم واز يزدان بخواستم تا اين مذهب او را
~~روزى كند.» قباد گفت «بلى او وليعهد من است ورعيت ولشكر او را عظيم دوست
~~مىدارند. هر آنگاه كه او در اين مذهب آمد جهانيان را نيز هيچ بهانه نماند.
~~وهر آنگاه كه نوشيروان در مذهب ما آيد از يزدان پذيرفتم كه چنانكه گشتاسپ
~~از جهت زردشت بر سر سرو كشمر 80 [2] كوشكى زرين بكرد من از بهر تو در ميانه
~~دجله منارهاى سنگين برآرم چنانكه بر سر او كوشكى زرين بكنم روشنتر از
~~آفتاب.» مزدك گفت «تو پندش مىده تا من دعا مىكنم.

# اميدم واثق است كه يزدان مستجاب گرداند.»

# 21- چون شب درآمد هرچه رفته بود قباد با نوشيروان بگفت. نوشيروان گفت
~~«چون هفتهاى بگذرد خدايگان مزدك را بخواند وبا او گويد كه دوش نوشيروان
~~خوابى ديده است [121ب] وبترسيده است وبامداد پگاه پيش من آمد وبا من گفت كه
~~«در خواب چنان ديدم كه آتشى عظيم قصد من كردى و

PageV01P272

~~من پناهى مىجستمى. شخصى [1] با صورتى نيكو پيش من آمد، من او را گفتمى
~~«اين آتش از من چه مىخواهد؟» گفتى «آتش با تو خشم دارد كه تو او را دروغزن
~~داشتى.» گفتمى «تو بچه مىدانى؟» گفتى «سروش از همه چيزى آگه باشد.» از خواب
~~درآمدم. اكنون بآتشكده [2] خواهم شد.» وچندين مشك وعود وعنبر مىبرد كه بر
~~آتش او كند وسه شبان روز خدمت آتش كند ويزدان را نيايش كند.» قباد همچنين
~~بگفت ونوشيروان همچنان بكرد. مزدك سخت شاد شد.

# 22- چون يك هفته بر اين حديث بگذشت نوشيروان پدر را گفت تا [3] مزدك را
~~بگويد كه «نوشيروان با من گفت كه «مرا درست شد كه اين مذهب حق است ومزدك
~~فرستاده يزدان است ومن بدو خواهم گرويدن وليكن از آن مىانديشم كه بيشتر
~~مردمان مخالف مذهب اواند. نبايد كه خروج كنند بر ما وبتغلب مملكت از ما
~~ببرند. كاشكى بدانستمى كه عدد مردمان كه در اين مذهب آمدهاند چند است وچه
~~كساناند. اگر قوتى دارند وعددى بسياراند خود نيك است واگرنه صبر كنم تا زور
~~گيرند وبسيار شوند وهرچه ايشان را دربايد از برگ وسلاح بدهم. آنگاه بقوتى
~~تمام اين مذهب آشكارا كنيم وبقهر وشمشير در گردن مردمان كنيم.» اگر مزدك
~~گويد «عدد ما بسيار شده است» گو «جريدهاى بكن ونامهاى مردمان جمله در او
~~بنويس تا بدو نماييم تا او قوى- دل گردد ونيز دايش [4] نماند» تا بدين
~~تدبير معلوم ما گردد كه عدد مزدكيان چند است وكداماند كه در مذهب او
~~شدهاند.» قباد اين [122أ] سخن با مزدك بگفت. مزدك خرم شد وگفت «خلقى بسيار
~~در اين مذهب آمدهاند.» گفت

PageV01P273

~~«جريدهاى كن وهمچنانكه گفتم نامشان بنويس تا نيز هيچ عذرى نماند.» مزدك
~~همچنين كرد وجريدهاى پيش قباد آورد. بشمرد، دوازده هزار مرد برآمد از شهرى
~~وروستايى ولشكرى. قباد گفت «من امشب نوشيروان را بخوانم واين جريده بر وى
~~عرضه كنم ونشان آنكه او در اين مذهب درآيد آن است كه هم در آن حال بفرمايم
~~تا بوق ودهل وكوس بزنند وآوازه چنان بيرون افكنم كه مرا پسرى آمد. تو چون
~~بانگ بوق ودهل بشنوى بدان كه نوشيروان در اين مذهب آمد.»

# 23- چون مزدك بازگشت وشب درآمد قباد نوشيروان را بخواند وجريده بدو نمود
~~وبگفت كه با او چه نشان نهادهام. نوشيروان گفت «سخت نيك آمد. بفرماى تا بوق
~~ودهل بزنند وفردا كه مزدك را بيند بگويد كه نوشيروان اجابت كرد ودر اين
~~مذهب آمد بسبب آنكه جريده وعدد مردم بديد، گفت «اگر پنج هزار بودندى كفايت
~~بودى. اكنون كه دوازده هزار مرداند اگر همه عالم خصم ما شوند باك نيست. بعد
~~از اين بايد كه هرچه سگاليم خدايگان ومزدك وبنده هر سه بهم باشيم.» وكس
~~فرست وبنده را بخوان.»

# 24- چون مزدك پاسى از شب گذشت بانگ بوق ودهل شنيد. خرم شد. گفت «نوشيروان
~~بمذهب ما درآمد. ديگر روز مزدك ببارگاه آمد وقباد بر تخت نشست وهرچه
~~نوشيروان گفته بود با مزدك بگفت. مزدك خرم گشت. چون از بارگاه برخاستند
~~قباد ومزدك بخلوت بنشستند وكس بنوشيروان فرستادند تا پيش ايشان آيد.
~~نوشيروان بيامد وبسيار چيز از زر وظرايف بخدمت پيش مزدك بنهاد ودينار ودر
~~نثار كرد [122ب] وگذشتهها را عذر خواست واز هرگونه سگاليدند. عاقبت بر آن
~~قرار افتاد كه نوشيروان مر پدر را گفت كه «تو خدايگان جهانى ومزدك فرستاده
~~خداى جهان است.

PageV01P274

# سپاهسالارى اين قوم بمن بنده ارزانى داريد تا من چنان كنم كه در همه جهان
~~كسى نباشد كه نه در طاعت ومذهب ما باشد وبطوع ورغبت قبول كند.» ايشان گفتند
~~«اين مراد تو بداديم.» گفت «تدبير اين كار آن است كه مزدك بهمه ناحيتها كس
~~فرستد وبشهر وروستا بدين كسان كه مذهب او دارند كه بايد كه از امروز تا سه
~~ماه از دور ونزديك بفلان هفته وفلان روز همه بسراى ما حاضر آيند وما از [1]
~~امروز تا آن روز ميعاد برگ ايشان از سلاح وچهارپاى هرچه بايد مىسازيم وراست
~~مىكنيم چنانكه هيچ كس نداند كه ما بچه كار مشغوليم.

# وروز ميعادخوانى بفرماييم نهادن چندانكه ايشان همه بر آنجا نشينند وهنوز
~~زيادت باشد. چون طعام بخورند از سراى بسراى تحويل كنند وبمجلس شراب آيند
~~وهركس هفت قدح بخورند، پنجاه پنجاه وبيست بيست را خلعت مىپوشانند درخورد
~~هركس تا همه از اين [2] خلعت پوشيده گردند. وچون شب اندر آيد هركه سلاح
~~تمام دارد خود بها ونعمه وهركه ندارد زرادخانه بگشايند وهمه را سلاح وزره
~~وجوشن دهند. وهم در آن شب خروج كنيم، هركه در اين مذهب آيد امان دهيم وهركه
~~نيايد او را بكشيم.» قباد ومزدك گفتند «بدين مزيدى نيست.» همه بر اين اتفاق
~~برخاستند. مزدك بهمه جايها نامه نوشت ودور ونزديك را آگاه كرد «بايد كه
~~بفلان ماه وروز بحضرت حاضر آيند با سلاح وبرگ وبا دلى [123أ] قوى كه كار
~~بكام ماست وپادشاه پيشرو ماست.»

# 25- بسر وعده دوازده هزار مرد حاضر آمدند وبسراى پادشاه شدند.

# خوانى ديدند نهاده كه هرگز كس چنان نديده بود. قباد بيامد وبر تخت نشست
~~ومزدك بر كرسى ونوشيروان ميان بسته بايستاد يعنى كه «ميزبان منم» ومزدك از
~~شادى در پوست نمىگنجيد. ونوشيروان هر يكى را بر اندازه او بر خوان

PageV01P275

~~مىنشاند تا همگنان را بنشاند. چون نان بخوردند از اين سراى بسراى ديگر
~~شدند، مجلسى ديدند نهاده كه هرگز نديده بودند. قباد ومزدك بر تخت وكرسى
~~نشستند وايشان را همچنان بترتيب بنشاندند، مطربان سماع بركشيدند وساقيان
~~شراب دردادند. چون شراب دورى دودرگشت غلامان وفراشان درآمدند مردى دويست،
~~تختههاى ديبا ولفافههاى قصب بر دست نهاده وبر كنار مجلس بايستادند يك ساعت.
~~پس نوشيروان گفت «جامهها در آن سراى بريد كه اينجا انبوهى است تا بيست بيست
~~وسى سى را از اين سراى در آن سراى مىبرند وخلعت مىپوشانند واز آن سراى
~~بميدان چوگان مىشوند ومىايستند تا همه پوشيده شوند. چون همه را پوشانيده
~~باشند [1] آنگاه ملك ومزدك بميدان روند وچشم بر او كنند ونظاره كنند. پس
~~بفرماييم تا در زرادخانه باز كنند وسلاح آرند.» مگر نوشيروان روز پيشين كس
~~بديهها فرستاده بود ومردى دويست وسيصد حشر خواسته تا با بيلها بيايند
~~وسراها وباغها وميدانها بروبند واز خس وخاشاك دور كنند وپاك گردانند. چون
~~مردم ديهها بيامدند [123ب] همه را در ميدان چوگان كرد ودر ميدان بفرمود تا
~~استوار ببستند.

# پس ايشان را گفت «خواهم كه امروز وامشب دوازده هزار چاه در اين ميدان
~~بكنده باشيد هرچاهى مقدار يك گز ونيم وخاك چاه بر كنار چاه بگذاريد.»
~~ونگهبانان را فرمود تا [2] چون چاه كنده باشند همه را در سراچهاى كنند
~~ونگذارند كه هيچ كس از ايشان برود. وشبانه مردى چهارصد را در سلاح كرده بود
~~ودر ميدان ودر سراچهاى كه در ميدان داشت بداشته وگفته [3] «هر بيست بيست را
~~كه از مجلس در سراى مىفرستم شما از آن سراى در سراچه مىبريد واز

PageV01P276

~~سراچه بميدان وهريك را برهنه كنيد وسرش در چاه كنيد تا ناف وپايها در هوا
~~وخاك چاه گردشان فروريزيد وبلگد بزنيد تا در چاه استوار شوند.»

# 26- چون جامهداران از پيش مجلس در آن سراى شدند دويست اسپ با ساختهاى زر
~~وسيم وسپرها وكمر شمشيرها اندر پيش آوردند. نوشيروان فرمود كه «هم در آن
~~سراى بريد.» در آن سراى بردند. پس نوشيروان بيست بيست وسى سى را برمىكرد
~~ودر آن سراى مىفرستاد وايشان را در سراچه وميدان مىبردند وسرنگون در چاه
~~مىگرفتند وبخاك مىانباشتند تا همه را بدين علامت هلاك كردند. چون همه را در
~~چاه گرفتند آنگاه نوشيروان پدر را ومزدك را گفت «همه را خلعت پوشانيدند
~~وآراسته در ميدان ايستادهاند.

# برخيزيد وچشمى برافكنيد تا هرگز زينتى از اين نيكوتر ديدهايد.» قباد
~~ومزدك هر دو برخاستند ودر آن سراى شدند وپس در سراچه وميدان شدند.

# مزدك چندانكه نگاه كرد همه روى [124أ] ميدان پايها سربسر بر پايها ديد
~~[1] در هوا. نوشيروان روى سوى مزدك كرد وگفت «لشكرى كه پيشرو ايشان چون توى
~~باشد خلعت ايشان به از اين نتوان داد. تو آمدهاى كه مال وخواسته وزن مردمان
~~بزيان آرى وپادشاهى از خانه ما ببرى.» دوكانى بلند كرده بودند در پيش ميدان
~~وچاهى كنده. فرمودند تا مزدك را بگرفتند وبر آن دوكان بردند وتا سينه در
~~چاه كردندش چنانكه سرش بر بالا بود وپايهاش در چاه. آنگاه گرد بر گردش گچ
~~فروريختند تا او در ميانه گچ فسرده بماند. گفت «اكنون در گرويدگان مىنگر
~~ونظاره مىكن.» وپدر را گفت ديدى راى فرزانگان.

# اكنون مصلحت تو در آن است كه يكچندى در خانه بنشينى تا لشكر ومردم
~~بيارامند كه اين فساد از سسترايى تو است.» پدر را در خانه بنشاند وبفرمود

PageV01P277

~~تا مردم روستا را كه از جهت چاه كندن آورده بودند دست بازداشتند ودر
~~ميدان بگشادند تا مردم شهر ولشكرى درآمدند ونظاره ميكردند وريش وسبلت مزدك
~~مىكندند تا بمرد. ونوشيروان پدر را بند برنهاد وبزرگان را بخواند وبحجت
~~بپادشاهى بنشست ودست بداد ودهش بگشاد. واين حكايت از او يادگار بماند [1] .

PageV01P278

### | فصل چهل وپنجم [1] بيرون آمدن سينباد گبر بر مسلمانان از نشاپور برى
~~وفتنه او

# 1- وبعد از اين ايام از اين قوم هيچ كس در جهان سر برنكردند. وچنان بود
~~كه زن مزدك خرمه بنت فاده بگريخته بود از مداين با دو مرد وبروستاى رى آمده
~~ومردم بمذهب شوهر مىخواند در سر با اين دو مرد تا باز خلقى بسيار در
~~مذهب [124ب] او آمدند از گبران. ومردمان ايشان را خرمه دين لقب نهادند
~~وليكن پنهان داشتندى اين مذهب وآشكارا نيارستندى كرد وبهانهاى مىجستند بهمه
~~روزگار تا خروج كنند واين مذهب آشكارا كنند. چون ابو جعفر منصور بودوانيق
~~ببغداد ابو مسلم صاحب الدوله را بكشت در سال صد وسى وهفت از هجرت محمد صلى
~~الله عليه وسلم، رئيسى بود در شهر نشاپور گبر نام او سينباد وبا ابو مسلم
~~حق صحبت وخدمت قديم داشت وابو مسلم او را بركشيده بود وبدرجه سپاهسالارى
~~رسانيده. پس از قتل ابو مسلم خروج كرد واز نشاپور با لشكرى برى آمد وگبران
~~رى وطبرستان را بخواند ودانست كه مردمان كوهستان وعراق از درمى نيم درم
~~رافضى ومزدكىاند. خواست كه دعوت آشكارا كند. اول عبد [2] حنفى را كه از قبل
~~[3] منصور عامل رى بود بكشت وخزينهها كه

PageV01P279

~~ابو مسلم برى نهاده بود برداشت. وچون حال او قوى گشت طلب خون ابو مسلم
~~كرد ودعوى چنان كرد كه رسول ابو مسلم است بمردمان عراق وخراسان كه «ابو
~~مسلم را نكشتهاند وليكن چون قصد كرد منصور بكشتن او، او نام مهين خداى عز
~~وجل را بخواند، كبوترى گشت سپيد واز ميان هر دو دست او بپريد واكنون در
~~حصارى است از مس كرده وبا مهدى ومزدك نشسته واينك هر سه بيرون مىآيند،
~~مقدمه ابو مسلم خواهد بودن ومزدك وزير است. وكس ونامه ابو مسلم بمن آمد.»

# 2- وچون رافضيان نام مهدى شنيدند ومزدكيان نام مزدك از رافضيان
~~وخرمهدينان خلقى بسيار بر وى گرد آمدند. [125أ] پس كار او بزرگ شد وبجايى
~~رسيد كه از سوار وپياده كه با او بود بيش از صد هزار مرد بود. وهرگاه كه با
~~گبران خلوت كردى گفتى «دولت عرب شد كه من در كتابى يافتهام از كتب ساسانيان
~~ومن بازنگردم تا كعبه را ويران نكنم كه او را بدل آفتاب برپاى كردهاند وما
~~همچنان قبله خويش آفتاب كنيم چنانكه در قديم بوده است.» وبا خرمهدينان گفتى
~~كه «مزدك شاعى شده است ومر شما را مىفرمايد كه با شاعيان دست يكى كنيد.» با
~~گبران چنان گفتى وبا شاعيان غالى وخرمهدينان چنين تا هر سه گروه را راست
~~مىداشتى وچندين سپاهسالاران منصور را بكشت ولشكرها را بشكست تا بعد هفت سال
~~جهور [1] عجلى را بجنگ او نامزد كردند.

# جهور [2] لشكر خوزستان وپارس را گرد كرد وبسپاهان آمد وحشر سپاهان
~~وتازيان قم وعجليان كره را با خود ببرد وبدر رى شد وسه روز بايستاد
~~وباسينباد گبر كارزار كرد سخت. روز چهارم در ميان مبارزى سينباد بر دست
~~جهور كشته شد وآن جمع پراكنده گشتند وهركسى بخانههاى خويش بازشدند ومذهب
~~خرمهدينى با گبرى وتشيع آميخته شد وبعد از آن در سر با يكديگر مىگفتندى تا هر

PageV01P280

~~روزى پروردهتر مىشد تا بجايگاهى رسيد كه اين گروه را مسلمانان وگبران
~~خرمهدين مىخواندند. وجهور چون سينباد را بكشت در رى شد وهرچه از گبران يافت
~~همه را بكشت وخانههاى ايشان غارت كرد وزن وزاده ايشان ببردگى ببرد وببندگى
~~مىداشت.

PageV01P281

### | فصل چهل وششم [1] بيرون آمدن باطنيان وقرمطيان [125ب] ونهادن مذهب بد
~~لعنهم الله

# 1- وسبب پديد آمدن مذهب قرامطه آن بود كه جعفر صادق را رضى الله عنه پسرى
~~بود نام وى اسمعيل. پيش پدر فرمان يافت واز اسمعيل پسرى ماند نام او محمد
~~واين محمد بزيست تا روزگار هارون الرشيد. ويكى از زبيريان [2] غمز كرد پيش
~~رشيد كه « [موسى بن] جعفر صادق سر خروج دارد 81 ودر سر دعوت مىكند وخلافت
~~مىطلبد» بدروغ. رشيد [موسى بن] جعفر را از مدينه ببغداد آورد وبازداشت. اين
~~محمد در اين حبس بمرد وبگورستان قريش دفن كردندش. واين محمد را غلامى بود
~~حجازى نام او مبارك، خط باريك كه آن را مقرمط خوانند [3] نيك نبشتى، از اين
~~جهت او را قرمطويه لقب كردند. ومردى از شهر اهواز با اين مبارك دوست بود
~~نام او عبد الله ميمون قداح. روزى با او بخلوت بنشست واو را گفت «اين [4]
~~خداوند تو محمد بن اسمعيل با من دوست بود واسرار خويش كه نه با تو گفت ونه
~~با كس با من گفته است.» مبارك فريفته شد وحريص گشت بر دانستن آن.

# پس عبد الله ميمون مبارك را سوگند داد كه «آنچه من با تو گويم با هيچ كس

PageV01P282

~~نگويى الا با كسى كه اهل آن باشد.» پس سخنان چند عرضه كرد از حروف معجم
~~از زفان ايمه آميخته از كلام اهل طبايع والفاظ فيلسوفان وبيشتر در او ذكر
~~رسول وذكر پيغامبران وملايكه ولوح وقلم وعرش وكرسى آورده. وآنگه از او
~~مفارقت [1] كرد ومبارك سوى كوفه شد وعبد الله سوى كوهستان عراق ودر اين حال
~~اهل شيعت را طلب مىكرد.

# 2- وموسى بن جعفر محبوس بود ومبارك دعوت خويش در نهان مىبرزيد [126أ] تا
~~در سواد كوفه پراكنده كرد. آن مردمان كه دعوت او را اجابت كردند اهل سنت
~~بعضى از ايشان را مباركى خوانند وبعضى را قرمطى. وعبد الله ميمون در
~~كوهستان عراق باين مذهب مردمان را دعوت ميكرد ومشعودى سخت استاد بود وشعوده
~~مىنمود ومحمد زكريا نام او [2] در كتاب مخاريق 82 [3] آورده است واو را از
~~جمله مشعودان استاد ياد كرده. پس خليفتى خويش بمردى داد نام او خلف واو را
~~گفت «تو بجانب نتنز [4] 83 شو كه آنجا در رى وقم وكاشان وآبه همه رافضى
~~باشند ودعوى شيعت كنند ودعوت ترا زود اجابت كنند وكار تو آنجايگاه بالا
~~گيرد.» وخود از بيم آگفت [5] بر جانب بصره رفت. پس خلف برى آمد ودر ناحيت
~~پشابويه [6] در ديهى كه آن را كلين خوانند مقام گرفت. ومطرزى استاد بود، در
~~آن ديه مطرزى مىكرد وروزگارى آنجا بماند واسرار خويش با كسى نمىتوانست گفت
~~تا بهزار حيلت يكى را بدست آورد واين مذهب او را آموختن گرفت وچنان نمود كه
~~«اين مذهب اهل بيت است وپنهان داشتنى است، چون قايم بدر آيد آشكارا شود
~~وبيرون آمدن او نزديك است. اكنون ببايد آموخت تا چون او برسد از اين مذهب
~~بىخبر نباشيد.» پس در سر مردمان ديه اين

PageV01P283

~~مذهب آموختن گرفتند تا روزى از روزها ديه مهتر كلين بيرون ديه مىگذشت.

# مسجدى بيران بود، آوازى از آن مسجد مىشنيد. آهنگ آن مسجد كرد وگوش داشت
~~[1] . اين خلف با مردى اين مذهب مىگفت. چون در ديه شد گفت «اى مردمان،
~~طرازهاى او باطل كنيد وهيچ گرد او مگرديد كه آنچه از او شنيدم ترسم كه اين
~~ديه در سر كار او شود.» واين [126ب] خلف را زفانش شكسته بود چنانكه طرح
~~نتوانست گفت [2] . «من از او شنيدم: هذا باب باتنه؟؟؟

# الوهمه.» 84 خلف [3] چون بدانست كه مردم از حال او بدانستند از آن ديه
~~بگريخت وبشهر رى شد وآنجا بمرد وبعضى از اهل اين ديه از مردان وزنان در
~~مذهب خويش آورده بود. وپسرش احمد بن خلف بر جاى پدر بنشست وبر مذهب پدر
~~مىرفت ودر شهر رى از حال ايشان كسى خبر نداشت تا احمد بن خلف را مردى بدست
~~افتاد از ديه كلين نام او غياث، نحو وادب نيكو دانستى. او را خليفه خويش
~~كرد بدعوت كردن.

# 3- پس اين غياث اصل مذهب ايشان را بآيت قرآن واخبار رسول وامثال عرب
~~وابيات شعر بياراست وكتابى ساخت نام آن البيان ودر آن كتاب معنى نماز وروزه
~~ولغتهاى شرعى بر [4] طريق لغت ياد كرد. پس مناظره كرد با مردمان اهل سنت
~~واين خبر در قم وكاشان وآبه پراكند كه «مردى مناظر پديد آمده است در ديه
~~كلين نام او غياث. خبر خوش مىدهد ومردمان را مذهب اهل بيت مىآموزد.» مردمان
~~اين شهرها روى بغياث نهادند واين مذهب را آموختن گرفتند. تا فقيه عبد الله
~~الزعفرانى خبر يافت وبدانست كه بدعت است. مردمان رى را برانگيخت وقصد ايشان
~~[5] كرد. واهل سنت برى اين مردمان را كه در

PageV01P284

~~اين مذهب شدند گروهى را خلفى مىخوانند وگروهى را باطنى. چون سال دويست
~~وهشتاد هجرتى درآمد اين مذهب فاش شد. وهم در اين سال در شام مردى كه او را
~~صاحب الخال 85 گفتندى خروج كرد وبيشتر شام بگرفت. واين غياث كه از رى
~~بگريخته بود وبخراسان شده بمرو الرود مقام گرفت وامير حسين على مرو- رودى
~~را دعوت كرد واجابت يافت واين حسين مسلط شد در [127أ] خراسان خاصه در
~~طالقان وميمنه وپارياب وغرچستان غور. چون حسين در اين مذهب آمد خلقى را از
~~اين ناحيتها در مذهب آورد.

# 4- پس اين غياث يكى را بمرو الرود خليفه خويش كرد تا مردمان را دعوت
~~مىكند وخود با رى آمد وديگرباره در سر مردمان را دعوت كردن گرفت ويكى را از
~~ناحيت پشاپويه [1] كه شعر تازى وحديث غريب نيك دانستى نام او ابو حاتم
~~خليفه كرد وبدعوت كردن مشغول گشتند. در خراسان وعده داده بود كه بمدتى
~~نزديك بفلان سال قايم كه او را مهدى خوانند بيرون آيد.

# قرمطيان دل بر آن وعده نهاده بودند. واهل سنت خبر يافتند كه غياث بازآمده
~~است وديگرباره خلق را بر مذهب سبع دعوت مىكند. اتفاق چنان افتاد كه آن وعده
~~بيرون آمدن مهدى فراز رسيد واو دروغ زن شد ونيز سبعيان در مذهب بر او عيبها
~~گرفتند وبدين هر دو معنى بر او خشم گرفتند واز او ببريدند ونيز اهل سنت
~~طلبش مىكردند تا بكشند. بضرورت او مهجور شد وندانستند كه كجا شد.

# 5- وبعد از آن سبعيان رى با سبطى از اسباط [2] خلف متفق گشتند وروزگار با
~~او مىگذاشتند. چون مرگش دررسيد پسر خويش را خليفه كرد نام او ابو جعفر
~~كبير. واين ابو جعفر را سودا پديدار آمد. مردى بود نام او ابو حاتم

PageV01P285

~~ليثى، او را [1] بنيابت خويش بنشاند. وچون ابو جعفر نيك شد ابو حاتم قوى
~~حال شده بود، رياست ببرد وابو جعفر را بچيز نداشت ورياست از خاندان خلف
~~زايل شد. واين ابو حاتم داعيان را بپراكند در شهرها كه گرد بر گرد رى بود
~~چون طبرستان وگرگان وآذربايگان واصفهان وبمقالت ومذهب خويش خواند.

# وامير رى احمد بن على دعوت او را [127ب] اجابت كرد وباطنى شد.

# 6- پس اتفاق افتاد كه ديلمان بر [2] علويان طبرستان خروج كردند، گفتند
~~«شما مىگوييد كه مذهب اين است كه ما داريم ومسلمانان از اطراف بما مىنويسند
~~كه سخن ايشان مشنويد كه ايشان بدمذهب ومبتدعاند. وشما حجت اين مىآوريد كه
~~علم از خاندان ما [3] رفته است. علم با نسب نرود. اگر شما آموزيد شما دانيد
~~واگر كسى ديگر آموزد آن كس داند. علم بميراث نرود.

# وپيغمبر را صلى الله عليه خداى عز وجل [4] بهمه خلق يكسان فرستاده است
~~واو قومى را خاص نكرد در دين وقومى را عام تا گويند خاص را چنين فرمود وعام
~~را چنين. معلوم گشت ما را كه شما دروغزنايد.» وامير طبرستان شيعى بود ونصرت
~~علويان مىكرد. در او نيز عاصى شدند وگفتند كه «از بغداد وشهرهاى خراسان
~~وماوراء النهر فتوى ومحضر بياريد چنانكه كس ما با شما برود وبيايد كه «مذهب
~~شما مذهب مسلمانان پاكيزه است وشما همه آن مىكنيد ومىگوييد كه خداى ورسول
~~فرموده است تا ما شما را قبول كنيم ومذهب شما گيريم والا [5] ميان ما وشما
~~شمشير است وبس كه ما مردمانى كوهى وبيشهپروريم، در دانش دين مسلمانى را
~~راهى نمىبريم الا اندكى.» قضا را اين ابو حاتم در اين حال از رى بديلمان شد
~~وبديشان پيوست وسرديلمان سيار شيروى وردادوندى 86 [6] بود.

PageV01P286

# پيش او شد وبا ايشان يكى گشت ودر پوستين علويان افتاد وبعيب ايشان مشغول
~~شد وتقرير كرد كه «سلطانى ايشان را نه درست بود، بايد كه علوى بدين باشد نه
~~بنسب.» وزفان داد ديلمان را كه «امامى بيرون آيد بمدتى نزديك ومن مقالت
~~ومذهب او دانم.» ديلمان وگيلان رغبت كردند به اجابت كردن او وبازار او
~~بنزديك ايشان روا شد در ايام سيار شيرو وبعضى در ايام [128أ] مرداويج زيار.
~~مسكين ديلمان وگيلان از باران بگريختند، در ناودان آويختند. راه سنت طلب
~~مىكردند، بدام بدعت افتادند. پس يك چندى با او روزگار مىگذاشتند.

# 7- چون ديدند كه آن مدت كه او وعده كرده بود كه امام بيرون آيد درگذشت
~~گفتند «اصلى ندارد اين مذهب، پندارى اين مردكى طرار است.» بيك بار از وى
~~برگرديدند وبمحبت اهل بيت رسول صلى الله عليه شدند. وقصد ابو حاتم كردند كه
~~او را بكشند. ابو حاتم بگريخت ودر آن گريختن بمرد وكار مذهب سبعيان شوريده
~~وبزيان آمد. وبسيار مردم از آن مذهب برگشتند وبسنت بپيوستند وتوبه بكردند
~~ويكچندى سبعيان سرگردان مىبودند ودر سر اتفاقها مىكردند تا قرار اين مذهب
~~بر دو كس گرفت يكى بر عبد الملك كوكبى وديگر بر اسحق كه مقيم رى بود وعبد
~~الملك بگرده كوه نشستى.

### || اندر بيرون آمدن باطنيان در خراسان وماوراء النهر 

# 8- وامير خراسان نصر بن احمد را از راه ببردند وبخراسان حسين بن على
~~مرورودى كه او را غياث باطنى كرده بود وچون بخواست مردن اين شغل بمحمد
~~نخشبى داد واو را نايب خويش كرد واو يكى از جمله فلاسفه خراسان بود ومردى
~~متكلم بود واو را وصيت كرد كه جهد آن كند تا نايبى آنجا بگذارد وخود از
~~جيحون بگذرد وببخارا وسمرقند شود وآن مردمان را در اين مذهب آرد وبكوشد تا
~~اعيان حضرت امير خراسان نصر بن احمد را بعضى در اين مذهب

PageV01P287

~~آرد تا كار او قوى گردد. وچون حسين مرو رودى بمرد محمد نخشبى بنيابت او
~~بنشست وخلقى بسيار از مردم خراسان دعوت او را اجابت كردند. ويكى بود،]821
~~b[ او را پسر سواده گفتندى، از دست سنيان رى بگريخته بود وبخراسان پيش حسين
~~بن على مرو رودى [1] شده ويكى از سران باطنيان بود. اين محمد نخشبى او را
~~خليفه خويش كرد بمروالرود وخود از آب بگذشت وببخارا شد.

# وكار خويش را [2] رونقى نديد وآشكارا نمىيارست كرد. از بخارا بنخشب شد
~~وبكر نخشبى را كه نديم [3] امير خراسان بود وخويش او بود در مذهب خويش
~~آورد. وبكر با اشعث كه دبير خاص بود ومحل نديمان داشت دوستى داشت، او را
~~نيز در اين مذهب آورد. وابو منصور چغانى عارض بود وخواهر اشعث را بزنى
~~داشت، او را نيز دعوت كردند، اجابت كرد. وآيتاش حاجب خاص بود، با اينها
~~دوستى داشتى، هم در اين مذهب آمد.

# 9- پس اين جماعت محمد نخشبى را گفتند «ترا در نخشب حاجت نيست بودن. برخيز
~~وبحضرت آى ببخارا تا ما چنان كنيم كه باندك مايه روزگار كار تو بر فلك
~~رسانيم ومحتشمان را در اين مذهب آريم.» برخاست واز نخشب ببخارا شد وبا اين
~~طايفه با محتشمان مىنشست وايشان را دعوت مىكرد وهركه در مذهب او آمد سوگندش
~~مىداد «تا من نگويم با كسى [4] نگويى.» اولا مردمان را در مذهب شيعت
~~مىكشيد، آنگاه بتدريج در مذهب سبعيان مىبرد تا رئيس بخارا وصاحب خراج
~~ووجوهان شهر را وبازارها را همه در اين مذهب آورد وحسن ملك را كه از خواص
~~بود ووالى ايلاق بود وعلى زراد را كه وكيل خاص بود در مذهب آورد. بيشتر از
~~اينها كه ياد كرديم نزديكان ومعتمدان پادشاه

PageV01P288

~~بودند. چون تبع او بسيار بود آهنگ پادشاه كرد وخواص پادشاه را بر آن داشت
~~تا سخن او بنيكى در مستى [129أ] وهشيارى پيش نصر بن احمد ياد مىكنند [1] .
~~ايشان چندان بگفتند ونيابت داشتند كه نصر بن احمد را بديدن او رغبت افتاد.
~~پس محمد نخشبى را پيش امير خراسان بردند وبدانايى او را بستودند امير
~~خراسان او را خواستارى كرد وعزيز مىداشت واو بهر وقت از مقالت خويش در سمع
~~او مىافكند وهرچه او بگفتى نزديكان ونديمان كه مذهب او گرفته بودند زه
~~واحسنت زدندى وگفتندى «همچنين است.» وهر روز [2] نصر بن احمد او را نيكوتر
~~مىداشت وچنان بد كه بىاو نشكيفتى. در جمله كار بجايگاهى رسيد كه نصر بن
~~احمد دعوت او را اجابت كرد ومحمد نخشبى چنان مستولى گشت كه وزيرانگيز
~~ووزيرنشان شد وپادشاه آن كردى كه او گفتى.

# 10- چون كار نخشبى بدين جايگاه رسيد دعوت آشكارا كرد وهممذهبان او نصرت
~~او كردند ومذهب آشكارا كردند ودلير شدند وپادشاه همنشينى سبعيان مىكرد.
~~تركان وسران لشكر را خوش نيامد كه پادشاه قرمطى شد وآن روزگار هركه در اين
~~مذهب شدى او را قرمطى خواندندى. پس عالمان وقاضيان شهر ونواحى گرد آمدند
~~وجمله پيش سپاهسالار لشكر شدند وگفتند «درياب كه مسلمانى در ماوراء النهر
~~خراب شد واين مردك نخشبى پادشاه را از راه ببرد وقرمطى كرد ومردمان را
~~بىراه كرد واينك كار او بجايگاهى رسيد كه آشكارا دعوت مىكند. بيش از اين
~~خاموش نتوانيم بودن.» سپاهسالار گفت «سپاس دارم وشما بازگرديد وساكن باشيد.
~~ان شاء الله خداى تعالى بصلاح باز آورد.» ديگر روز اين معنى با نصر بن احمد
~~بگفت. سودى نداشت. ودر ميان

PageV01P289

~~لشكر گفتوگويى بخاست وگفتند «بهيچ حال همداستان [129ب] نباشيم بدين كه
~~پادشاه اختيار كرده است.» وسران لشكر در سر بيكديگر پيغام دادند كه «تدبير
~~اين كار چيست؟» همه از دل يكديگر آگاه شدند كه سران سپاه ولشكر بدين كه
~~پادشاه بر دست گرفته است رضا نمىدهند الا يك دو امير از تركان كه در اين
~~مذهب شده بودند. ديگر همه دستارداران بودند. آخر سران سپاه را بر آن اتفاق
~~افتاد كه «پادشاه كافر نخواهيم. پادشاه را بكشيم وترا كه سپاهسالارى
~~بپادشاهى بنشانيم وسوگند خوريم كه از اين قول باز نگرديم.» سپاهسالار هم از
~~جهت دين وهم بطمع پادشاهى اجابت كرد وگفت «اول تدبيرى بايد كرد كه سران
~~سپاه جايگاهى بهم بنشينيم وبيك جا متفق گرديم وسوگندخوارگى كنيم وبسگاليم
~~كه اين كار را چگونه بر دست بايد گرفت چنانكه پادشاه نداند.»

# 11- از سران سپاه پيرى بود كه او را طلن اوكا گفتندى، گفت «تدبير اين كار
~~آنست كه تو كه سپاهسالارى از پادشاه درخواهى كه سران سپاه از من ميهمانى
~~مىخواهند.» بهيچ حال نگويد كه «مكن.» گويد «بكن اگر برگ دارى وتوانى كردن.»
~~تو گويى «بنده را از شراب وخوردنى تقصيرى نباشد وليكن از معنى فرش وطرح [1]
~~وآلت مجلس وزينتى كه از زرينه وسيمينه باشد چنانكه بايد بنده را نيست.»
~~پادشاه گويد «هرچه بايد از خزينه وشرابخانه وفراشخانه ما ببر.» تو گويى
~~«بنده مهمانى بشرطى مىكند كه چون مهمانى بخورند بغزات كافر شوند ببالاساغون
~~كه كافر ترك ولايت گرفت ونفير متظلمان از حد گذشت- تا بر تو بدگمان نشود.»
~~آنگاه در برگ مهمانى قيام كن وسپاه را وعده ده كه «فلان روز رنجه باشيد.»
~~وهرچه در خزينه

PageV01P290

~~پادشاه ودر شرابخانه وفراشخانه او زرينه وسيمينه است [1] وفرش ديبا
~~وظرايفى كه هست همه بعاريت بسراى خويش كش. [130أ] وروز وعده چون همه سپاه
~~بسراى تو آيند در سراى را ببهانه انبوهى ببند وسران سپاه را بر سبيل جلاب
~~خوردن در حجرهاى بر واين سخن بر صحرا افكن. وما آنكه اصلايم با توايم وآنكه
~~فرعاند چون سخن ما بشنوند ايشان نيز موافقت كنند وما يكدل شوند وهمه را در
~~عهد وسوگند آريم وبر پادشاهى تو بيعت كنيم واز حجره بيرون آييم وبر سر خوان
~~شويم [2] . چون طعام بخوريم از سر نان بمجلس شراب شويم وهركسى سه قدح شراب
~~بخوريم وهرچه در آن مجلس زرينه وسيمينه باشد بسران سپاه بخشيم ودر حال
~~بيرون آييم وبسراى پادشاه رويم وپادشاه را فروگيريم وبكشيم وهيچ كس را از
~~نديمان وهممذهبان او زنهار ندهيم، همه را بكشيم. وخزينه واصطبل وهرچه در
~~سراى اوست بغارت دهيم وترا بر تخت او بنشانيم يك ساعت. وپس لشكر را بگوييم
~~تا با شمشيرهاى كشيده در شهر وروستا افتند وهركه را يابند از قرمطيان پاك
~~بكشند وبسوزند وخان ومان ايشان غارت كنند.» سپاهسالار گفت «تدبير اين كار
~~اين است.»

# 12- ديگر روز با نصر بن احمد گفت كه «سران سپاه وسپاه از من مهمانى
~~مىخواهند وهر روز تقاضا مىكنند.» نصر بن احمد گفت «اگر برگ مهمانى ايشان
~~دارى تقصير مكن.» گفت «بنده را از معنى خوردنين وشراب تقصيرى نباشد وليكن
~~فرش وآلت وزينت مجلس از زرينه وسيمينه متعذر است. مهمانى كه كنى نيك بايد
~~كرد واگرنه نبايد كرد.» نصر بن احمد گفت «هرچه بكار بايد از اين معنى از
~~خزانه وشرابخانه وفراشخانه ما ببر.» خدمت كرد و

PageV01P291

~~بيرون آمد. ديگر روز همه سپاه را وعده داد كه «فلان روز بايد كه رنجه
~~شويد.» وهرچه در خزانه نصر بن احمد ودر شرابخانه وفراشخانه مجلس زرين
~~وسيمين وفرشهاى [130ب] الوان بود از هرگونه ببرد ومهمانيى بكرد كه در آن
~~ايام كس چنان نديده بود. وهمه سران سپاه با خيلها بسراى او شدند ودر سراى
~~بفرمود تا فروبستند وبزرگان وسران سپاه را در حجرهاى برد وهمه را در بيعت
~~وسوگند آورد.

# 13- راست كه از حجره بيرون آمدند [1] وبر سر خوان شدند يكى هم از سراى از
~~راه بام برفت وسبك نوح بن نصر را خبر كرد كه اين ساعت سران لشكر چه
~~ساختهاند. نوح در حال برنشست وتازان بسراى پدر شد وگفت «چه نشستهاى كه در
~~اين ساعت سران لشكر با سپاهسالار سوگند خوارگى وبيعت كردند وچون از نان
~~خوردن بمجلس شراب شوند وهريك سه قدح شراب بخورند هرچه در آن مجلس زرينه
~~وسيمينه است [2] وآنچه از خزينه تو بردهاند يغما كنند واز آنجا بيرون آيند،
~~خويشتن بسراى ما او كنند، ترا ومرا وهركه را يابند بكشند وغرض از اين
~~مهمانى هلاك ماست.» نصر بن نوح را گفت «اكنون تدبير اين كار چيست؟» گفت
~~«تدبير تو آن است كه هم اكنون دو خادم خاص را بفرستى پيش از آنكه از سر نان
~~خوردن برخيزند وبمجلس شراب شوند تا در گوش او نرمك بگويند كه «ملك مىگويد
~~مىشنوم كه كارى بس بتكلف بر دست گرفتهاى ومهمانيى سخت نيكو ساخته. مرا يك
~~دست مجلس زرين مرصع است چنانكه امروز هيچ پادشاه را نيست. بيرون از خزينه
~~جايگاهى نهاده بود وتا اكنون مرا ياد نيامد. آن نيز ببر تا مجلس را زينتى
~~باشد هرچه تمامتر وقيمت اين ده بار هزار هزار دينار است. زود بيا تا دست
~~بدست تو دهم پيش از

PageV01P292

~~آنكه مهمانان بمجلس شراب شوند.» لا بد او بطمع مال بيايد. چون [131أ] 
~~اينجا آيد سرش برگيريم. آنگاه بگويم چه بايد كردن.»

# 14- نصر در وقت دو خادم خاص را بفرستاد واين پيغام بداد. مردم بنان خوردن
~~مشغول بودند وسپاهسالار با يك دو تن از ايشان بگفت كه «پادشاه مرا از بهرچه
~~مىخواند.» گفتند «برو وآن نيز بيار كه امروز ما را همه در خورد است.»
~~سپاهسالار بتعجيل بسراى ملك شد، او را در حجرهاى خواندند ودر حال غلامان را
~~بفرمود تا سر از تنش جدا كردند ودر توبرهاى نهادند. پس نوح پدر را گفت
~~«برنشين تا هر دو بسراى سپاهسالار رويم وتوبره با خود ببريم وتو پيش سران
~~لشكر از پادشاهى بيزار شو ومرا ولىعهد كن تا من جواب ايشان بدهم وپادشاهى
~~در خانه ما بماند كه اين لشكر نيز با تو نسازند وتو مگر بمرگ خويش ميرى.»
~~هر دو برنشستند وبتعجيل بسراى سپاهسالار شدند.

# سران سپاه نگاه كردند، پادشاه را ديدند با پسر كه از در سراى درآمد. همه
~~برخاستند وپيش بازشدند وهيچ كس ندانست كه حال چه رفته است. گفتند «مگر
~~پادشاه را بدين مهمانى [1] رغبت افتاد.» نصر بن احمد رفت وبجايگاه خويش
~~بنشست وسلاحداران از پس پشت او بايستادند ونوح بر دست راست پدر بايستاد
~~وگفت «شما بنشينيد ونان تمام بخوريد.»

# 15- همه بنشستند ونان بخوردند وخوان يغما كردند. نصر بن احمد گفت «بدانيد
~~كه از آنچه شما سگاليدهايد من آگاه شدم وچون من بدانستم از قصد شما بمن دل
~~من بر شما بد شد ودل شما كه بر من بد شده است اكنون بتر شد. بعد از اين نه
~~شما را بر من ايمنى باشد ونه من از شما. اگر من از راه بيفتادم ويا مذهبى
~~بد گرفتم يا گناهى از من در وجود آمد [131ب] كه بدان

PageV01P293

~~سبب دلهاى شما بر من بد شد اين پسر من نوح را هيچ عيبى هست؟» گفتند «نه.»
~~گفت «پس از اين نه شما لشكرى مرا شاييد ونه من پادشاهى شما را شايم [1] .

# نوح را ولىعهد خويش كردم، پادشاه شما اكنون اوست، اگر بر صوابم واگر بر
~~خطا بعذر وبتوبه مشغول خواهم گشت پيش خداى عز وجل. وآن كس كه شما را بر اين
~~داشت جزاى خويش يافت.» فرمود تا سر از توبره برآوردند وپيش ايشان انداختند
~~وخود از تخت فرود آمد وبر مصلاى نماز نشست. نوح بر تخت شد وبجاى پدر بنشست.
~~سران سپاه كه آن شنيدند وديدند متحير گشتند وهيچ عذرى وبهانهاى نتوانستند
~~آورد، همه از بن دندان سر بر زمين نهادند ونوح را تهنيت گفتند وهمه جرم در
~~گردن سپاهسالار كردند وگفتند «ما همه بندهايم وتو صاحب، فرمانتر است.» نوح
~~گفت «بدانيد كه من در همه معانى نوحام نه نصرام. هرچه رفت رفت. من اين خطاى
~~شما بصد صواب برداشتم ومرادهاى شما همه از من [2] حاصل است. گوش بفرمان من
~~داريد وبر سر عيش خويش باشيد.» پس بند خواست وفرمود تا بر پاى پدرش نهادند
~~ودر حال بكهن دز بردند ومحبوس كردند. گفت «اكنون برخيزيد تا بمجلس شراب شويم.»

# 16- چون بمجلس بنشستند وهركس سه قدح شراب بخوردند گفت «شما چنان سگاليده
~~بوديد كه چون سه قدح شراب بخوريد هرچه در اين مجلس نهاده است يغما كنيد.
~~يغما نمىفرمايم اما همه شما را بخشيدم. همه برگيريد وبر يكديگر قسمت كنيد
~~هركس را بر اندازه او تا بهمه كس برسد.» برداشتند ودر جوالها كردند ومهر
~~برنهادند وبمعتمدى سپردند. پس گفت «اگر سپاه- سالار بر ما بد انديشيد]231
~~a[ جزاى خويش ديد واگر پدرم از راه راست

PageV01P294

~~بتافت سزاى خويش مىبيند. واتفاق شما چنان بود كه چون نان بخوريد بغزاء
~~بالاساغون بجنگ كافر ترك شويد. ما را خود غزا وكافر هم بر در خانه است.

# خيزيد تا بغزا مشغول شويم. هرچه در ما وراء النهر وخراسان ملحد گشته است
~~واين مذهب گرفته است كه پدرم گرفت همه را بكشيد وخواسته ونعمت ايشان همه
~~شما را است. اينكه در مجلس بود از آن پدرم امروز شما را دادم وآنچه در
~~خزينه است فردا شما را دهم كه كالاى باطنيان جز غارت را نشايد. چون از اين
~~مهم فارغ شويم روى بكافر ترك نهيم. وخواهم كه هماكنون محمد نخشبى را بياريد
~~با همنشينان پدرم وگردن بزنيد. پس در شهر ونواحى افتيد.»

# 17- در وقت [1] بتاختند ومحمد نخشبى را كه داعى بود بياوردند وگردن بزدند
~~وپس [2] حسن ملك را وابو منصور چغانى را واشعث را با چند امير كه باطنى شده
~~بودند گردن بزدند. وپس در شهر افتادند وهركه را از ايشان مىيافتند مىكشتند،
~~وهمه را مىشناختند از آنكه ايشان بقوت پادشاه مقالت خويش آشكارا مىگفتند
~~ودعوت مىكردند. وهم در روز اميرى را با لشكرى بفرستاد تا از جيحون بگذرد
~~وبتعجيل بمروالرود شود وپسر سواده را بگيرد وبكشد. وآنگاه شمشير در نهند،
~~از رعيت ولشكرى هر كجا در خراسان يكى را از ايشان يابند ودانند همه را
~~بكشند. ووصيت كرد كه زنهار، نبايد كه مسلمانى بغلط كشته شود كه اگر كسى
~~مسلمانى را بكشد سوگند خورد كه «آن كس را بكشم وهر عذر كه آرد قبول نكنم.»
~~پس هفت شبانهروز در بخارا وناحيت مىگشتند وغارت مىكردند تا چنان شد كه در
~~همه [132ب] ما وراء النهر وخراسان از ايشان يكى نماند وآنكه ماند آشكارا
~~نيارست آمد واين مذهب در خراسان

PageV01P295

~~پوشيده بماند [1] .

### || آمدن باطنيان در زمين شام ومغرب وفساد ايشان 

# 18- آمديم با حديث شام. پس پسر [2] عبد الله بن ميمون نام او احمد چون
~~پدرش سوى بصره رفت ودر سر هركسى را دعوت مىكرد وهم آنجا بمرد وجان ناپاك
~~بدوزخ سپرد او برخاست وبشام شد واز شام بمغرب شد وآنجا سخن او روا نشد. باز
~~بشام آمد وآنجا مقام كرد در شهرى كه آنرا سلمى گويند وببزازى بنشست. او را
~~پسرى آمد آنجا، محمد نامش كرد. اين احمد فرمان يافت، روانش سوى دوزخ شتافت.
~~محمد پسرش خرد بود. پس برادرش سعيد بن الحسين بجاى او بنشست وبجانب مغرب شد
~~ونام خود بگردانيد، خويشتن را عبد الله بن الحسين خواند ومردى را از اصحاب
~~خويش كه او را ابو عبد الله محتسب گفتندى بنيابت خويش ببنو اغلب فرستاد
~~وبنواحيى كه ايشان بودندى [3] واهل آن نواحى را بدين مذهب خواند. واين بنو
~~اغلب بيشتر بباديه نشستندى وعدد اين قوم كه اين مذهب پذيرفتند بسيار شد.
~~آنگاه فرمود كه «بعد از اين بشمشير كار كنيد وهركه را يابيد كه نه بر مذهب
~~شما باشد بكشيد.» پس چنين كردند وخلقى بسيار از بنو اغلب گرد آمدند وآهنگ
~~شهرها وناحيتها كردند ومىستدند. ومىكشتند وشهرها از پس يكديگر مىگرفتند تا
~~بر بيشتر از بلاد مغرب پادشاه شدند. وزكرو [4] كه او را صاحب الخال گفتندى
~~بر بعضى از شهرهاى شام پادشاه شد [133أ] وسنى بود وعلى وهسودان ديلمى بود و
~~[5] سپاهسالار او بود. او را با لشكر شام ناگاه بر سر ابو عبد الله محتسب
~~فرستاد.

PageV01P296

# ابو عبد الله بگريخت، وشمشير درنهادند وچندانكه توانستند از مردمان بنو
~~اغلب بكشتند ودر جهان آواره كردند. وابو عبد الله بشهرى شد از شهرهاى بنو
~~اغلب وطيلسان برافكند وبر مثال عدلى زندگانى مىكرد وايشان او را نيكو
~~مىداشتند وصاحب الخال پيوسته كس بديشان مىفرستاد كه «او را بفرستيد.»
~~نمىفرستادند وعذرى مىنهادند. واو مىانديشيد كه نبايد كه ايشان از وى بترسند
~~واو را بدو سپارند. در جزيرهاى از جزيرههاى بنو اغلب مقام گرفت وآنجا سراى
~~ساخت وبنو اغلب زكاتها بدو مىفرستادند [1] . چون او بمرد پسرش بجاى پدر
~~بنشست ومدتهاى دراز اين قاعده واساس آنجا بماند.

### || بيرون آمدن باطنيان در ناحيت هرات وغور وهلاك ايشان 

# 19- در سال دويست ونود وپنج از هجرت النبى صلى الله عليه والى هرات محمد
~~بن هرثمه خبر كرد امير عادل اسمعيل بن احمد سامانى را كه «مردى در كوهپايه
~~غور وغرچه خروج كرده است، او را ابو بلال مىگويند ومذهب قرامطه آشكارا كرده
~~است واز هر طبقهاى مردم بر او گرد آمدهاند وسراى خويشتن را دار العدل نام
~~نهاده است وخلقى بسيار از روستاى هرات روى بدو نهادهاند وبيعت مىكنند وعدد
~~ايشان فزون از ده هزار مرد است. اگر در كار او تغافل كنيد اضعاف اين مردم
~~بر وى گرد آيند. آنگاه كار دشوار شود ومىگويند اين ابو بلال آن است كه
~~نديمى يعقوب ليث كردى ودر مذهب دعوت بنيابت او مىكند.» چون امير اسمعيل اين
~~بشنيد گفت «چنان دانم كه ابو بلال را خون بجوش آمده است.» [133ب] پس زكرى
~~حاجب را فرمود كه «از جمله غلامان پانصد غلام بگزين هركدام جلدتر ودليرتر
~~وبگو تا ايشان را درم بدهند وتيقش [2] را سرهنگى ايشان ده چه او غلاميست
~~بخرد. بگو تا ده هزار درم بدو دهند

PageV01P297

~~وپانصد جوشن بر استران تعبيه كن وفردا تو با ايشان بجوى موليان آى چنانكه
~~من ايشان را ببينم واز پيش من برويد.» پس حاجب زكرى همچنين كرد.

# 20- ونامهاى فرمود نبشتن با بو على مرورودى [1] كه «مردم خويش را درم ده
~~واز شهر بيرون آى پيش از آنكه غلامان بتو رسند وبا غلامان بهرات رو وبا
~~محمد بن هرثمه پيوند.» وبمحمد بن هرثمه نبشت كه «سپاه خويش را آبادان كن
~~واز شهر بيرون آى تا تيقش [2] وابو على بتو رسند.» وتيقش را وعده كرد وگفت
~~«چون نامه محمد بن هرثمه بمن رسد كه اين فتح بر دست تو برآمد ترا ولايت
~~دهم.» واين غلامان را گفت «اين نه حرب [3] على شروين است يا آن عمرو ليث يا
~~آن محمد هارون كه آنجا مرد وآلت بسيار بود واندر اين مهم اعتماد من بر
~~شماست كه بكوهپايههاى هرات خارجى بيرون آمده است ومذهب قرامطه آشكارا كرده،
~~بيشتر از ايشان شبانان وكشاورزاناند. وچون اين فتح بكنيد همگنان را خلعت
~~وصلت دهم وپايه شما بيفزايم.» پس دبيرى جلد را نامزد كرد تا كدخدايى ايشان مىكند.

# 21- چون بمرو الرود رسيدند ابو على هم در ساعت با مردم خويش بايشان پيوست
~~وسر راهها بگرفت تا خارجيان خبر ايشان [4] نيابند وچون بهرات رسيدند محمد
~~بن هرثمه هم اندر ساعت با سپاه بيرون آمد وراهها فروگرفتند تا ابو بلال خبر
~~نيابد وبكوه اندر شدند وسه شبان روز رفتند براههاى صعب ودشوار وايشان غافل
~~بودند. شمشيرها اندر نهادند وهمه را [134أ] بكشتند وابو بلال را وحمدان را
~~وبوزكارا [5] وده تن ديگر را از رئيسان ايشان بگرفتند وبهفتاد روز ببخارا
~~آمدند وابو بلال را بزندان كهنهدز بردند تا هم آنجايگاه بمرد

PageV01P298

~~وباز ده تن ديگر را ببلخ وسمرقند وفرغانه وخوارزم ومرو ونشاپور وبهر شهرى
~~مىفرستادند وبر دار مىكردند ومادت ايشان از ديارغور وغرچه يكبارگى بريده
~~گشت. وهم در اين سال امير عادل اسمعيل فرمان يافت وبرادرش نصر بن احمد
~~بجايگاه او بنشست، آنكه حديث او پيش از اين ياد كرديم كه باطنى شده بود 87.

### || بيرون آمدن باطنيان ديگرباره بخراسان وماوراء النهر وهلاك شدن ايشان 

# 22- چون نوح پدر را بند كرد در بند شربتش داد تا سران لشكر بيكبارگى از
~~او ايمن گشتند ونوح بن نصر پادشاهى مىراند سالها. چون نوح درگذشت پسرش
~~منصور بنشست 88 وبر سيرت پدر مىرفت. چون از ملك او پانزده سال بگذشت
~~ديگرباره داعيان در خراسان وبخارا دعوت كردن گرفتند ومردمان را از راه
~~مىبردند وبيشتر آن كسها اجابت مىكردند كه پدران وجدان ايشان را بسبب اين
~~مذهب كشته بودند. وبروزگار امير سديد منصور وزير ابو على بلعمى بود
~~وسپاهسالار خراسان الپتگين، خواجه سبكتگين، ومنصور بايقرا حاجب بزرگ بود
~~وابو يحيى بن اشعث والى فرغانه بود وسرهنگ حسين والى سبيجاب بود واسمعيل
~~والى چاچ [1] بود وابو منصور عبد الرزاق والى طوس ووشمگير والى گرگان.
~~واميرانى كه مقيم درگاه بودند ببداح [2] بود ونصر ملك وحسن ملك وابو سعيد
~~ملك وحيدر چغانى وابو العباس جراح وبكتوزن وتكينك وخمارتگين [134ب] ومانند
~~اينها، در جمله منصور بايقرا وسعيد ملك وابو العباس جراح وخمارتگين وتكينك
~~وابو عبد الله جيهانى وجعفر در سر باطنى شدند. وداعى اين دو گروه دو كس
~~بودند يكى ابو الفضل زنگرزبرديجى [3] وديگر مردى بود يك چشم نام او عتيق.
~~واين جماعت آن كسان بودند كه شغل درگاه وبارگاه

PageV01P299

~~وديوان تعلق بديشان داشت وحل وعقد مملكت بدست ايشان بود. وليكن بنهانى
~~هممذهبان را قوت مىدادند، تا عمل از ايشان بيشى نيامدى كسى ديگر را
~~نفرمودندى ودر ديوان وجز ديوان هم پشتى كردندى ويكديگر را يارى دادندى واگر
~~يكى را از ايشان پاى در سنگ آمدى همه ايستادگى كردندى وآن كس را از آن عهده
~~بيرون آوردندى تا هر روز قوت ومردم ايشان زيادت مىشد وهركجا در خراسان
~~وماوراء النهر يكى از ايشان بود همه صيحى [1] گشته بودند وبپشتى ايشان دعوت
~~آشكارا كردند وسخن ايشان فاش گشت ومردمان دوردست چنان مىپنداشتند كه اهل
~~حضرت همه باطنى شدهاند وابو منصور عبد الرزاق نيز در مذهب باطنيان شد
~~وباطنيان حضرت بسپيدجامگان فرغانه وخجند وكاسان [2] نامه نبشتند كه «شما
~~خروج كنيد كه مقالت ما واز آن شما در اصل هر دو يكى است كه ما نيز خروج
~~خواهيم كردن ودر آن تدبيرايم كه اول پادشاه را برگيريم وبيكديگر پيونديم
~~وهر ولايت كه از جيحون از اين سو است خويشتن را صافى كنيم. آنگاه قصد
~~خراسان كنيم.»

# 23- پس همپشتى كردند وبا پسر بايقرا يك زفان شدند وپيش پادشاه ابو على
~~بلعمى را كه وزير بود وامير بكتوزون را تخليط كردند از آنكه هر دو مسلمان
~~بودند وجمله [135أ] غلامان بنده زيردست بكتوزون بودندى. پس منصور فرمود تا
~~هر دو را در كهنهدز بازداشتند وبند برنهادند وكار مملكت سخت با خلل شد.
~~والفتگين چون ديد كه بيشتر اميران خواص واهل درگاه وحضرت مذهب قرامطه
~~گرفتند واين دو كس را كه مسلمان بودند ونيكخواه پادشاه بقول ايشان بند
~~كردند از نشاپور كوچ كرد تا ببخارا رود وحال معلوم سلطان گرداند وتدبير
~~ايشان بر دست گيرد. پس ابو منصور عبد الرزاق كه امير طوس

PageV01P300

~~بود ولشكر ودستگاه بسيار داشت وگردنى عظيم بود تاختن برد وراه الفتگين
~~بگرفت تا بدرگاه نتواند شد وبا او كارزار كند. الفتگين خبر يافت وراه
~~بگردانيد وبر راه شيرورزه [1] 89 برفت تا بلب جيحون وبآموى مقام كرد. وابو
~~منصور عبد الرزاق بازگشت وملطفهاى فرستاد پيش پسر [2] بايقرا وآن جماعت كه
~~«الفتگين آمد تا كار شما تباه كند.» وايشان هم زفان شدند وپادشاه را چنان
~~نمودند كه «الفتگين در تو عاصى است وهرگز بدرگاه نيامده است با چندان كرت
~~كه او را بخواندى.

# واكنون بخلاف تو ناگاه بلب جيحون آمده است ومىخواهد كه بگذرد بىآنكه او
~~را خواندهايد.» پادشاه بك [3] ارسلان حميدى را وحسن ملك را با لشكرى برابر
~~جيحون فرستاد وكشتيها همه از آن سو بردند تا نتواند گذشت.

# 24- چون الفتگين ديد كه گذر نمىدهند [4] خدمتى بنوشت وسبب آمدن خويش ياد
~~كرد ونمود كه «بيشتر خاص تو واهل درگاه وديوان مذهب قرامطه گرفتهاند [5]
~~وكه ومه در اين مذهب آمدهاند ودر تدبير آناند كه خروج كنند ودر همه مملكت
~~دو مرد مسلمان ونيكخواه تو بودند، بقول ايشان نيز هر دو را [135ب] محبوس
~~كردى. من آمده بودم تا تدبير ايشان بر دست گيرم.

# چون سخن من بنده نمىشنوى وسخن قرمطيان مىشنوى فردا كيفر برى. من بنده ملك
~~را بياگاهانيدم واينك سوى بلخ رفتم.» ويكى همچنين بقاضى بخارا وعلما نبشت
~~كه «قرمطيان زور گرفتند وخروج مىكنند وپادشاه غافل است. من نبشتم بدو وشما
~~شرط نصيحت بجاى آريد تا دين وملك بر جاى بماند.» وخود بجانب بلخ رفت
~~ونبشتهها برسيد. قاضى ابو احمد وايمه بخارا از اين حال خبر داشتند، وقت را
~~چيزى نمىيارستند گفت از اين معنى كه اغلب اين طايفه

PageV01P301

~~از خواص ملك بودند. گفتند «باشد كه ملك سخن ما بر ايشان نشنود وايشان هر
~~يكى ولايتى ولشكرى دارند وبانعمت وحشمتاند، خصم ما شوند.»

# 25- پس قاضى القضاة ابو احمد نماز ديگر بسراى ملك شد وخلوت خواست. پادشاه
~~او را پيش خواند وبا او تنها بنشست وگفت «بدست علما پندى ونصيحتى باشد. پدر
~~تو امير حميد نوح رحمه الله همه با علما نشستى وهيچ كار بىتدبير ايشان
~~نكردى. لاجرم همه كژيها بدو راست شد، وبدانكه تو با اهل علم كم مىنشينى
~~هرچه او راست كرد بروزگار تو [1] همه كژ شد.» نبشته الفتگين بملك نمود
~~ونبشتهاى ديگر بخطوط ايمه در اين معنى هم [2] بملك نمود تا ملك داند كه او
~~اين سخن از خويشتن نمىگويد. وپس از خويشتن ملك را پندها داد وسخنها گفت
~~چنانكه ملك را بيدار كرد.

# 26- قضا را ديگر روز خبر آمد كه سپيدجامگان فرغانه خروج كردند وهركه را
~~از مسلمانان مىيابند مىكشند. واز جانب خراسان نيز روز دوم خبر آمد كه
~~بطالقان وكوهپايهاش [3] قرمطيان مذهب سبع [4] آشكارا كردند وفساد [136أ] 
~~وقتل مىكردند. پس امير سديد منصور وزارت بر قاضى ابو احمد عرضه كرد.
~~نپذيرفت، گفت «اگر من بوزارت بنشينم كيست كه امروز ملك را بى غرضى نصيحت
~~كند وپند دهد؟ وديگر كه صاحبغرضان گويند كه قاضى اين همه از بهر وزارت كرد
~~نه از بهر دين واز بهر ملك.» ملك منصور را اين خوش آمد. پس گفت «تدبير وزير
~~ما چيست؟» گفت «ملك وزيرى دارد كافى ومسلمان وهم وزيرزاده وشايسته.» گفت
~~«كو؟» گفت «در كهنه دز محبوس است.» منصور بفرمود تا ابو على بلعمى را
~~وبكتوزن را از زندان بياوردند وهم در روز

PageV01P302

~~بنواختند وبحشمتى وتمكينى هرچه تمامتر بسر شغل بازآوردند. پس ديگر روز
~~پادشاه ووزير وقاضى وبكتوزن بخلوت بنشستند واحوال دور ونزديك معلوم پادشاه
~~گشت وبر آن بنهادند كه اول دل از مقنعيان فرغانه وسغد فارغ گردانند كه
~~ايشان را سپيدجامگان خوانند واز قرمطيان طالقان. پس آهنگ ابو منصور عبد
~~الرزاق كنند. پس قصد خاصگيان واهل درگاه كنند.

# 27- ديگر روز دانشمندان با نامههاى [1] عالمان [2] هر شهر بتظلم بدر سراى
~~وزير شدند واز او درخواستند تا پادشاه را آگاه كند از بيرون آمدن قرمطيان.

# مگر ابو على عمدا تأخير كرد تا دانشمندان گفتند «اگر او با ايشان يار
~~نيستى تأخير نكندى.» پس ابو على برملا با سلطان بگفت. فرمان داد كه محفلى
~~سازند وايشان را حاضر كنند ودانشمندان حاضر آيند ومناظره كنند وبدان روى كه
~~از حكم شريعت ومسلمانى واجب است بر آن بروند. پس ديگر روز ابو على بلعمى
~~محفلى ساخت در سراى سلطان وابو احمد مرغزى را كه قاضى حضرت بود با جمله
~~ايمه واعيان بخواند وسران قرامطه وهركه را شناختند [136ب] از متكلمان ايشان
~~كس فرستادند وبياوردند، بديدند با ايشان سخنى شرعى نبود. عتيق يك چشم را صد
~~تازيانه بزدند وبخوارزم فرستادند تا همانجا بزندان در بمرد وابو الفضل
~~زنگرز [3] را صد تازيانه بزدند وبا اهل وفرزندان بآموى فرستادند تا هم آنجا
~~بمرد. وبكتوزن را با ابو القاسم كه وكيل پارس وخوز 90 بود با لشكرى بطالقان
~~فرستادند. ايشان بيرون از آنكه بكشتند چهارصد مرد معروف را كه مقر آمده
~~بودند بگرفتند وشصت هزار دينار بستدند ومقدار صد هزار درم ببيت المال
~~آوردند وديگر بحكم فرمان بغارزيان [4] فارس وخوز فرستادند

PageV01P303

~~وايشان را بحضرت آوردند. بعضى را بر دار كردند وبعضى را در زندان داشتند
~~تا بمردند.

# 28- چون از كار طالقان بپرداختند اسحق بلخى را با بك ارسلان سوى فرغانه
~~نامزد كرد ودانشمند ابو محمد را با ايشان بفرستاد تا ايشان را شريعت
~~بياموزد. پس از فتح اينها با لشكرى بفرغانه شدند وآن جمع را بشكستند [1] ،
~~بعضى را از ايشان بكشتند وبعضى را مصادره كردند وبعضى بنادانى مقر آمدند
~~وتوبه كردند ومسلمانى بر ايشان عرضه كردند، بپذيرفتند واز آن مذهب باز
~~گشتند. ولشكر باز ببخارا آمدند با غنيمت بسيار ودانشمند ابو محمد را
~~پرسيدند كه «مذهب مقنعيان چگونه بود؟» گفت «چنانكه فرجها از يكديگر
~~نپوشيدندى واز يكديگر [2] دريغ نداشتندى. چون مردى زنى بزنى كردى اول مهتر
~~ايشان دست بدان زن فراز كردى پس شوى. ومى خوردن حلال داشتندى وسر از [3]
~~جنابت ناشستن وبمادر وخواهر ودختر دست فراز كردن، ونماز وروزه وزكوة وحج
~~وغزو را منكر بودند.»

# 29- چون از اين مهم فارغ گشتند امير سديد منصور ووزير وبكتوزن وقاضى هر
~~چهار خلوت كردند [137أ] تا اهل درگاه وديوان وخاصگيانى كه مذهب قرامطه
~~گرفتهاند تا [4] ابو منصور عبد الرزاق را چگونه از پاى برگيرند وخراسان
~~وعراق وما وراء النهر يكبارگى از قرمطى پاك كنند. بر آن بنهادند كه
~~«الفتگين از خراسان بيرون شده است وبغزنين مقام گرفته وامروز در خراسان از
~~امير طوس ابو منصور عبد الرزاق قوىتر كسى نيست. اول حضرت را كه خانه پادشاه
~~است از قرمطيان پاك بايد كردن پس بابو منصور وجايهاى ديگر

PageV01P304

~~پرداخت.» پس سپاهسالارى خراسان ناصر الدوله ابو الحسن سيمجور را دادند
~~واو را با همه لشكر خراسان بدرگاه خواندند. چون بحضرت آمد بقوت او هركه بر
~~درگاه قرمطى شده بودند از خواص ودبيران همه را بگرفتند ومالهاى ايشان پاك
~~بستدند. پس همه را بكشتند. وآنگاه ابو الحسن سيمجور را با لشكر خراسان بجنگ
~~وگرفتن ابو منصور عبد الرزاق فرستادند وباميران اطراف نامهها نبشتند
~~وبوشمگير تا از گرگان با لشكر بيايد ولشكرها بدو پيوندد وگرد طوس فروگيرند
~~وابو منصور را بگيرند وهركه را يابند از قرامطه بكشند.

# 30- ابو منصور چون ديد كه لشكرها گرد طوس فروگرفتند او بيمار بود، خويشتن
~~را بر جانب گرگان بيرون افكند. وشمگير او را در راه پيش آمد واز چاشتگاه تا
~~نماز ديگر جنگ كردند هرچه صعبتر وابو منصور را از ضعيفى وبيمارى ورنج طاقت
~~برسيد. از اسپ فرود آمد وسر بر كنار غلامى نهاد ودر حال فرمان يافت ولشكر
~~بهزيمت شدند. وشمگير فرمود تا سرش برداشتند وتا نماز شام در قفاى هزيمتى
~~مىرفتند ومىكشتند ومىگرفتند وهمه رحل وخزينه او بدست آوردند. پس وشمگير سر
~~وخزينهاش را با صد وهشتاد مرد اسير بامير سديد فرستاد بحضرت وپس از آن جانب
~~ابو الحسن سيمجور [137ب] واز اينجانب وشمگير وقابوس پسرش سر در ولايتها
~~نهادند وقرمطى مىكشتند تا چنان شد كه در همه خراسان وما وراء النهر يك
~~باطنى نماند واين مذهب يكبارگى بزمين فروشد ونيز از ايشان كس نشان نداد. [1]

### || بيرون آمدن محمد برقعى بر مذهب باطنى بخوزستان وبصره با لشكر زنگيان 

# 31- ودر سنه خمس وخمسين ومأتين هجرتى محمد بن على برقعى علوى

PageV01P305

~~خروج كرد باهواز وزنگيان خوزستان ومردم بصره را چند سال فريفته بود ودعوت
~~كرده ووعدهها نهاده وبر آن وعده خروج كرد وزنگيان با او يكى شدند.

# اول اهواز بگرفت وپس بصره بگرفت وجمله خوزستان بگرفت وهمه زنگيان خواجگان
~~خويش را بكشتند ونعمت وزنان وسراهاى ايشان بدست فروگرفتند وچندين بار لشكر
~~معتمد را بشكستند وچهارده سال وچهار ماه وشش روز در بصره وخوزستان پادشاهى
~~بكرد. وآخر گرفتار شد وآن همه زنگيان را بكشتند.

# در آخر ماه صفر سال بر دويست وهفتاد اين محمد برقعى را ببغداد آوردند
~~وبكشتند. ومذهب او چون مذهب مزدك وبابك وابو زكريا وخرمهدين وقرامطه بود در
~~همه معانى.

### || بيرون آمدن ابو سعيد جنابى وپسرش ابو طاهر از بحرين ولحصا خذلهما الله 

# 32- وهم بروزگار معتضد ابو سعيد بن الحسن بن بهرام الجنابى خروج كرد در
~~بحرين ولحصا [1] وآن مردمان بر مذهب سبع كه ما باطنى خوانيم دعوت كرد واز
~~راه ببرد وكار خويش محكم كرد. وچون متمكن گشت راه زدن گرفت وناحيتها
~~غارتيدن واباحت آشكارا كرد. وروزگارى بدين بگذاشت وخادمى او را بكشت.

# بعد از آن در بحرين ولحصا بر خادمان [138أ] اعتماد نكردند. وپسرى داشت
~~ابو طاهر نام. اين ابو طاهر بجاى پدر بنشست ويكچندى بصلاح مىبود واز مقالت
~~سبعيان اندك چيزى مىدانست وكس بداعيان فرستاد وغايت كتاب ايشان كه آن را
~~البلاغة السابع [2] 91 خوانند بخواست وبدو فرستادند. آن كتاب فروخواند، سگى
~~گشت. پندارى هركه در بحرين ولحصا جوان وسلاح دوست بود گفت

PageV01P306

~~«بياييد كه من شما را كارى دارم.» ووقت حج نزديك بود. خلقى بىحد گرد
~~آمدند. ايشان را برداشت وبمكه برد وراست وقت موسم بود. حاجيان روى زمين [1]
~~حاضر آمدند. فرمود كه شمشيرها بركشيد وهركه را يابيد بكشيد [2] ودست بر
~~مجاوران ومكيان داريد.» ناگاه شمشير درنهادند وكشتن گرفتند.

# وخلايق چون چنان ديدند در حرم گريختند وصندوقهاى قرآن پيش نهادند.

# ومكيان در سلاح شدند وهركه سلاح داشت برگرفت وبجنگ پيوست.

# 33- چون ابو طاهر چنان ديد رسولى در ميان كرد وگفت «ما بحج آمدهايم نه
~~بجنگ. گناه شما را بود كه احرام [3] ما را بشكستيد ويكى را از ما بىگناه
~~بكشتيد تا ما را حاجت افتاد دست بسلاح كردن. واين خبر در جهان پراكند كه
~~مكيان دست بسلاح مىكنند وحاجيان را مىكشند، نيز هيچ كس رغبت حج نكنند واين
~~راه فروبسته شود وشما زشتنام شويد. حج بر ما بزيان مىآوريد، بگذاريد تا حج
~~كنيم.» مكيان پنداشتند «مگر راست مىگويد، ممكن باشد كه كسى را با ايشان
~~لجاجى افتاده باشد ودست بسلاح [4] برده ويكى را زده.» بر آن بنهادند كه از
~~هردو جانب شمشيرها در نيام كنند وسوگند خورند بمصحف قرآن وبدانچه كفارتش
~~نباشد كه نيز جنگ نكنند ومكيان بازگردند وصندوقها باز در حرم برند «تا ما
~~بايمنى كعبه را زيارت كنيم [138ب] وشرايط آن بجاى آريم.» مكيان وحاجيان با
~~سلاح سوگند بخوردند وابو طاهر ومردمان او چنانكه درخواستند سوگندها بخوردند
~~وبازپس شدند وسلاحها بنهادند. مكيان بازگشتند وصندوقها باز جاى بردند
~~وحاجيان بزيارت وطواف مشغول شدند.

PageV01P307

# 34- ابو طاهر چون ديد كه سلاحداران پراكنده شدند فرمود ياران خويش را كه
~~«سلاح برداريد وخويشتن در حرم افكنيد واز بيرون ودرون حرم هركه را يابيد
~~بكشيد.» ناگاه خويشتن در حرم افكندند وشمشير ونيزه درنهادند ودر هركه
~~مىرسيدند مىكشتند تا همه مجاوران را بكشتند وخلقى بىحد كشته شد ومردان از
~~بيم شمشير خويشتن در چاهها مىافكندند وبر سر كوه مىگريختند. حجر الاسود را
~~از خانه جدا كردند وبر بام خانه شدند وناودان زرين بكندند ومىگفتند «چون
~~خداى شما بآسمان شود وخانه را بر زمين ضايع بگذارد، خانهاش بغارتند وبيران
~~كنند.» پس جامه از خانه باز كردند وپارهپاره بغارت بردند وباستهزاء مىگفتند
~~«ومن دخله كان آمنا» و«آمنهم من خوف.» «چون در خانه رفتيد چرا از شمشير ما
~~امان نيافتيد؟» و«اگر خدايى بودى شما را ايمن كردى شما را از بيم زخم شمشير
~~ما.» ومانند اين كفرها مىگفتند وزن وفرزند مكيان را برده كردند وببردند
~~وبشمار بيست واند هزار مرد كشته بودند بيرون از آنكه در چاهها زنده افكندند [1] .

# وبعد از آن بفرمود تا كشتگان را بر سر ايشان افكندند تا ايشان نيز بمردند [2] .

# وصدهزار شتر ببردند وزر ودرم ودينار وقصب ومشك وعود وعنبر وظرايف را خود
~~قياس نبود. چون بلحصا بازشدند از اين مالها هديهها بداعيان فرستادند بهمه
~~جايگاهها. واين واقعه اسلام را در روزگار مقتدر افتاد در سال سيصد وهفده از هجرت.

# 35- پس هديه فرستاد بمغرب با بو سعيد كه او پسر جهودى بود ويكى از
~~فرزندان [139أ] عبد الله بن ميمون قداح احمد نامى مادر او را بزنى كرد واو

PageV01P308

~~را بپرورد وهمچون مادرش او را بكار مىداشت وادب وفضلش بياموخت وتجملش
~~بساخت وولىعهد خويش كرد ودعوتش بياموخت ونشانهايش بداد. او برخاست وبمغرب
~~شد وبشهر سجلماس [1] مقام گرفت وكارش بزرگ شد واين مذهب در گردن مردمان كرد
~~بشمشير ودعوى كرد كه من مهدىام وعلوىام وخراجهاى گران بنهاد ومى حلال كرد
~~ومادر وخواهر ودختر مباح كرد وبر مروانيان وعباسيان آشكارا لعنت كرد وفرمود
~~واگر آن خونهاى بناحق كه او ريخت ورسمهاى بد كه او نهاد ياد كنيم دراز گردد
~~واين مختصر برنيايد.

# در تواريخ چنان آورده است كه اينان كه در مصر نشستهاند از فرزندان اواند.

# 36- وابو طاهر سعيد [2] چون بلحصا آمد هركجا كه مصحفها بود از قرآن
~~وتوريت وزبور وانجيل همه در صحرا افكندند وگفتى «در دنيا مردمان را سه كس
~~تباه كردند شبانى وطبيبى وشتربانى وغيظ من از شتربان بيشتر است كه از
~~ديگران كه ايشان مشعبد وسبكدست ومحتال بودند.» وخواهر ومادر ودختر را مباح
~~كرد وحجر الاسود را دو نيم كرد وبر دو كرانه چاه آبخانه نهاد، چون بر سر
~~چاه نشستى يك پاى بر اين نيمه سنگ نهادى ويك پاى بر آن نيمه وفرمود تا بر
~~پيغامبران آشكارا لعنت كنند. وعرب را سخت آمد كه فرمود كه با مادر گرد
~~آيند، بسيار كس از عرب زرنيخ وگوگرد بخوردند وبمردند تا ايشان را با مادر
~~گرد نبايد آمد. اما اهل مغرب واهل غربيان [3] 92 جاهلتر بودند، همه بطبع
~~اين كار بر دست گرفتند. وديگر بار بر قافله [4] حاج زد [5] وسوگند بدروغ
~~كرد وخلقى بسيار بكشت. [139ب] وچون مسلمانان در خراسان وعراق گرد گشتن
~~گرفتند تا براه خشك ودريا بروند ايشان بترسيدند، حجر الاسود

PageV01P309

~~بازفرستادند. ناگاه در مسجد جامع كوفه شدند، حجر الاسود ديدند افكنده.
~~برداشتند وبميخ آهنين استوار كردند وبمكه بردند وبازجاى نهادند. پس اين ابو
~~طاهر زكيره گبر را از سپاهان بلحصا برد واو را بپادشاهى نشاند. پس آنگه اين
~~گبر در ايستاد وهفتصد تن را از سران ايشان بكشت وخواست تا ابو طاهر را
~~وبرادرانش را بكشد. ابو طاهر بدانست واو را بحيلتى بكشت وباز مستولى گشت.
~~واگر همه ياد كنيم كه اين سگ در اسلام چه فسادها وفتنهها كرد اين كتاب حمل
~~نكند واين فتنه تا روزگار راضى بكشيد وديلمان بروزگار راضى بدر آمدند.

# 37- اين قدر بدان ياد كرده شد تا خداوند عالم خلد الله ملكه بداند كه
~~مذهب ايشان چيست وبر قول وسوگند ايشان اعتماد نيست وبهر وقتى اين باطنيان
~~كه دست يافتهاند بر مسلمانان ودر بلاد اسلام چه فسادها وكارهاى زشت كردهاند
~~وچه شوم قومىاند وچه دشمنىاند اسلام وملك را.

# 38- ومقنع مرغزى در بلاد ما وراء النهر هم در اين تاريخ خروج كرد وشريعت
~~بيكبار از قوم خويش برداشت واول همين مذهب دعوى كرد كه باطنيان كنند چنانكه
~~ابو سعيد جنابى وابو سعيد مغربى ومحمد علوى برقعى وداعيان ايشان كنند.
~~ومقنع وهردو ابو سعيد در يك روزگار بودند وبيكديگر مكاتبت داشتند. ومقنع در
~~ما وراء النهر طلسمى بساخت واز هركوهى مثال ماهى برآورد چنانكه هرروز هم
~~بدان وقت ماه برآمدى چنانكه مردمان آن ناحيت بديدندى. ومدتى دراز برداشت.
~~چون مردمان آن ولايت را از دايره [140أ] شريعت ومسلمانى بيرون برد وكارش
~~قوى شد دعوى خدايى كرد وخونها ريخته شد وفسادها ظاهر گشت وآن لشكرها از
~~اطراف روى بدو نهادند وآن حربها رفت مسلمانان را با او چند سال كه اگر ياد
~~كنيم دوبار چندين مجلد بيايد و

PageV01P310

~~اخبار او واز آن هريكى از اين سگان كه ياد كرديم كتابى هرچه بزرگتر
~~وضخيمتر مقرمط نبشته. واز حديث او بدين مقدار از جهت آن ياد كرده شد تا ذكر
~~او از اين مجموع خالى نباشد.

# 39- وباطنيان را بهر وقتى كه خروج كردهاند نامى ولقبى بوده است وبهر شهرى
~~وولايتى بدين جهت ايشان را بنامى ديگر خوانند وليكن بمعنى همه يكىاند.
~~وبحلب ومصر اسماعيلى خوانند وبقم وكاشان [1] وطبرستان وسبزوار سبعى خوانند
~~وببغداد وما وراء النهر وغزنين قرمطى وبكوفه مباركى وببصره روندى وبرقعى
~~وبرى خلفى وبگرگان محمره وبشام مبيضه وبمغرب سعيدى وبلحصا وبحرين جنابى
~~وباصفهان باطنى. وايشان خويشتن را تعليمى خوانند [2] ومانند اين. ومقصود
~~ايشان همه آن باشد تا چگونه مسلمانى براندازند وخلق را گمراه كنند ودر
~~ضلالت اندازند.

PageV01P311

### | فصل چهل وهفتم اندر خروج خرمهدينان خذلهم الله 

# 1- واكنون فصلى چند مختصر در باب خرمهدينان ياد كند بنده تا خداوند عالم
~~خلد الله ملكه را درباره ايشان نيز ديدارى درافتد. بهر وقتى كه خرمهدينان
~~خروج كردهاند باطنيان با ايشان يكى شدهاند وايشان را قوت داده وهرگاه كه
~~باطنيان خروج كنند خرمهدينان با ايشان يكى شوند وبتن ومال ايشان را قوت
~~دهند كه اصل مذهب هردو در دين ودر فساد ومعنى يكيست.

# 2- ودر سنه اثنى وستين [140ب] ومايه در ايام مهدى باطنيان گرگان كه ايشان
~~را سرخ علم خوانند يعنى محمره، قوتى گرفتند عظيم وبا خرمهدينان دستيكى
~~كردند وگفتند «ابو مسلم زنده است، ما ملك بستانيم وبدو بازدهيم.» وپسر ابو
~~المغراء نواسه ابو مسلم را مقدم خويش كردند وتا برى بيامدند وهمه حرامها
~~حلال داشتندى وزنان ايشان بر يكديگر مباح بودى. پس مهدى باطرافها نامهها
~~نبشت تا با عمر بن العلا كه والى طبرستان بود دستيكى كنند وبحرب ايشان
~~شوند. برفتند وبپراكندند اين جمع را. ودر آن وقت كه هارون الرشيد بخراسان
~~بود ديگرباره خرمهدينان خروج كردند از ناحيت

PageV01P312

~~سپاهان از برندين [1] وكاپله وفابك واز ديگر روستاها. وقومى بسيار از رى
~~وهمدان ودشت بيه 93 بيامدند وبآنها پيوستند، عدد ايشان بيش از صد هزار شد.

# هارون عبد الله بن مالك را از خراسان با بيست هزار سوار بجنگ ايشان
~~فرستاد.

# ايشان از او بترسيدند وبجايگاه خويش شدند وبهارون نبشت كه «مرا از ابو-
~~دلف نگزيرد [2] .» جواب آمد كه «فرمانبردار او باش.» پس هردو دست يكى
~~كردند. وخرمهدينان ديگر بار بعشوه باطنيان قومى بسيار جمع شدند ودست بفساد
~~وغارت بردند. ابو دلف عجلى وعبد الله ناگاه تاختن بردند وايشان را غافل
~~يافتند. خلقى بىحد از ايشان بكشتند وزن وفرزند ايشان را ببغداد بردند
~~وبمزيد بفروختند.

### || ديگر خروج بابك 

# 3- بعد از اين چون نه سال برآمد بابك خروج كرد از آذربايگان.

# اينها قصد كردند كه بدو پيوندند. شنيدند كه لشكرى براه ايشان فرستادهاند.

# بترسيدند [141أ] واز راه بازگشتند وبپراكندند. ديگر پس در سال دويست
~~ودوازده در ايام مأمون خرمهدينان خروج كردند از ناحيت سپاهان وبريده [3]
~~وكاپله وكره وباطنيان با ايشان پيوستند وفسادها كردند وبآذربايگان شدند
~~وببابك پيوستند. ومأمون محمد بن حميد طايى 94 را بجنگ بابك فرستاد [4] تا
~~با خرمه- دينان جنگ كند وفرموده بود تا اول با زرير بن على بن صدقه 95 حرب
~~كند كه او عاصى شده بود ودر كوهستان عراق ولايت مىكند وكاروانها مىزد. برفت
~~وهيچ از خزانه [5] مأمون نخواست وبمال خويش لشكر را روان كرد وبجنگ زرير شد
~~وزرير را بگرفت وقوم او را هلاك كرد وپراكنده كرد. مأمون قزوين و

PageV01P313

~~مراغه وبيشتر از آذربايگان او را داد. وپس بجنگ بابك رفت وميان او وبابك
~~شش ماه جنگهاى عظيم رفت وبآخر در آن جنگ كشته شد وبر ايشان ظفر نيافت [1]
~~وكار بابك بالا گرفت وخرمهدينان سپاهان را بسپاهان بازفرستاد. ومأمون از
~~كشتن محمد بن حميد سخت دلتنگ شد. در حال عبد الله طاهر را كه والى خراسان
~~بود بجنگ بابك نامزد كرد وهمه ولايت كوهستان وآذربايگان آنچه گشاده بود بدو
~~داد. عبد الله برخاست وبآذربايگان شد. بابك با او بس نيامد، در دژى [2]
~~گريخت محكم وجمع خرمهدينان بپراكندند.

# 4- ديگر چون سال دويست وهجده درآمد ديگرباره خرمهدينان پارس وسپاهان
~~وجمله كوهستان وآذربايگان خروج كردند بدان كه مأمون بروم شده بود. وهمه بيك
~~شب وعده نهاده بودند وبهمه [3] شهرها وولايتها بتدبير بابك راست آن شب خروج
~~كردند وعاملان شهرها را [141ب] بكشتند واز مسلمانان بسيار بكشتند وخانهها
~~غارت كردند وفرزندان مسلمانان را ببردگى ببردند. ودر پارس مسلمانان جمع
~~شدند وبر ايشان ظفر يافتند وبسيار بكشتند واسير گرفتند. اما در سپاهان
~~خرمهدينان جمع شدند بدار وبرندين [4] وسر ايشان مردى بود على بن مزدك، از
~~در شهر بيست هزار مرد عرض كرد وبا برادر بكره [5] شد وابو دلف غايب بود
~~وبرادرش معقل بكره بود. با پانصد سوار مقاومت نتوانست كرد، بگريخت وببغداد
~~شد. وعلى بن مزدك كره بگرفت وغارت كرد وهركه يافت از مسلمانان بكشت وزنان
~~وفرزندان عجليان را برده كرد وببرد. واز آنجا بآذربايگان شد تا ببابك
~~پيوندد. واز همه جانبى خرمهدينان روى ببابك نهادند. ده هزار وبيست هزار
~~وپنج هزار مىشدند وميان كوهستان

PageV01P314

~~وآذربايگان بشهركى [1] كه آن را شارستانه خوانند گرد آمدند وبابك بايشان پيوست.

# معتصم اسحق را با چهل هزار سوار بكارزار ايشان فرستاد واسحق ناگاه بر سر
~~ايشان شد وجنگ درپيوست وآخر ايشان را بشكست شكستنى سخت. بابك بگريخت ولشكر
~~اسحق شمشير درنهادند ومىكشتند. بيرون از زينهارى آنچه در اين يك جنگ كشته
~~آمد از خرمهدينان بشمردند، صد هزار مرد درآمد. وجمعى كه قصد سپاهان كرده
~~بودند مقدار ده هزار مرد برآمد با برادر على بن مزدك وسرايهاى رئيسان شهر
~~بر خويشتن بخشيد وزن وفرزند با خويشتن آورده بود. امير اصفهان على بن عيسى
~~غايب بود. قاضى چغان- باكره و [2] رئيسان ومردم شهر واعيان بجنگ ايشان]241
~~a[ شدند واز سه جانب ايشان درآمدند وايشان را بشكستند وزنان وفرزندان ايشان
~~را برده كردند وبشهر آوردند وببندگى مىداشتند، هرچه بالغ بودند از پسران
~~گردن بزدند وبچاهها انداختند.

# 6- بعد از اين بشش سال معتصم بشغل خرمهدينان پرداخت وافشين را نامزد كرد
~~بكارزار بابك. افشين لشكرها برداشت وروى ببابك نهاد وهركجا خرمهدينى
~~وباطنيى بود بمدد بابك شدند ودر جمله دو سال جنگ مىكردند وچند كارزارهاى
~~سخت ميان افشين وبابك برفت واز هردو جانب بىحد واندازه مردم كشته شد.
~~وعاقبت افشين حيلتى بكرد، لشكر خويش را بيشتر پراكنده كرد چنانكه در شب
~~تاريك خيمهها بركندند وبدو فرسنگ پستر شدند ومىبودند. پس افشين كس ببابك
~~فرستاد كه «مردى خردمند وپخته را بمن فرست تا با او سخنى چند بگويم كه
~~مصلحت ما هردو اندر آن است.» بابك

PageV01P315

~~مردى را بدو فرستاد. افشين او را گفت «بابك را بگوى هركارى را عاقبتى
~~باشد، اين سر آدمى گندنا نيست كه بار ديگر برويد. مردمان من بيشتر كشته
~~شدند واز ده يكى نمانده است. دانم كه از جانب تو همچنين باشد. بيا تا صلحى
~~بكنيم. تو بدين ولايت كه دارى قناعت كن وبصلاح بنشين تا من [1] بازگردم واز
~~جهت تو از امير المؤمنين فرمان ولايتى بستانم وبفرستم واگر فرمان نبرى [2]
~~بيا تا بيكبارگى دستى بزنيم تا دولت كرا يارى كند.» رسول از پيش افشين
~~بيرون آمد. از هرجانبى نگاه مىكرد تا حد لشكر بديد وآنچه ديد همه سبكبار
~~گويى بر جناح [142ب] هزيمت اندى.

# 7- چون پيش بابك رسيد پيغام گفت واندكى لشكر بازنمود وجاسوسان همين خبر
~~آوردند. بر آن اتفاق افتاد كه بعد از سه روز جنگ بزرگ بكنند.

# پس افشين كس بدان لشكرها فرستاد كه [3] «بايد كه روز مصاف در شب بياييد
~~وبر دست راست وچپ مسافت يك فرسنگ ونيم فرسنگ كوهها ودرهها بود، از پس كوهها
~~ودرهها روان وپنهان شويد. چون من بهزيمت بروم واز لشكرها بگذرم مسافتى دور
~~وايشان بعضى در قفاى من ايستند وبعضى بغارت لشكرگاه مشغول شوند شما [4] از
~~پس كوهها بيرون تازيد وراه دره بر ايشان بگيريد تا باز دره نتوان شد ومن
~~رجعت كنم.»

# 8- پس روز مصاف بابك لشكر از تنگ بيرون آورد، زيادت از صد هزار سوار
~~وپياده بود. لشكر افشين بچشم ايشان حقير آمد از آنچه ديده بودند از لشكرها،
~~لشكر زيادتى نديدند. پس جنگ درپيوستند واز هردو جانب جنگى سخت بكردند
~~وبسيار كس كشته آمد وبوقت زوال افشين بهزيمت رفت

PageV01P316

~~واز لشكرگاه كه از يك فرسنگ بگذشت [1] علمدار را گفت «علم بدار وبايست.»
~~لشكر هرچه مىرسيدند مىايستادند. وبابك گفته بود «بغارت مشغول مشويد تا
~~بيكبارگى دل از افشين ولشكرش فارغ كنيم.» هرچه سوار بود با بابك در قفاى
~~افشين مىشدند وپياده در لشكرگاه افتادند وبغارت مشغول شدند. بيست هزار سوار
~~خويشتن از پس كوهها از چپ وراست بيرون او كندند وهمه صحرا پياده خرمهدين
~~ديدند. راه دره بر ايشان بگرفتند وپس شمشير درنهادند وافشين با بيست هزار
~~سوار رجعت كرد. بابك را ولشكرش را در ميان گرفتند وهرچند كوشيد بابك راه
~~گريز نيافت. افشين در رسيد واو را بگرفت وتا نماز ديگرa[ 143] مىتاختند
~~ومىكشتند. زيادت از هشتاد هزار مردم خرمهدين كشته آمد. وغلامى را با ده
~~هزار سوار وپياده زير دژ بابك بگذاشت وخود با اسيران وبابك ببغداد شد
~~وبعلامتى بابك را در بغداد بردند.

# 9- چون چشم معتصم بر بابك افتاد گفت «اى سگ چرا در جهان فتنه انگيختى
~~وچرا چندين هزار مسلمان بكشتى؟» هيچ جواب نداد. فرمود تا هر چهار دست وپايش
~~ببريدند. چون يك دست ببريدند دست ديگر در خون زد ودر روى ماليد وهمه روى را
~~از خون سرخ كرد. معتصم گفت «اى سگ باز اين چه علم است؟» گفت «در اين حكمتى
~~است.» گفتند «آخر بگوى چه حكمت است.» گفت «شما هردو دست وپاى من بخواهيد
~~بريدن وگونه مردم از خون سرخ باشد وچون خون از تن برود روى زرد شود. هركه
~~را دستها وپايها ببرند خون در تن وى بنماند. من روى خويش بخون سرخ كردم تا
~~چون خون از تنم بيرون شود نگويند كه از بيم وترس رويش زرد شد.» پس فرمود

PageV01P317

~~تا پوست از گاوى با شاخهاش بازكردند وهمچنان تازه بياوردند وبابك را در
~~ميان آن پوست گرفتند چنانكه هردو شاخ بر دو بناگوش آمد. وبدوختند وپوست خشك
~~شد. پس همچنان زنده بر دارش ماندند تا بسختى بمرد.

# 10- واز اول خروج او تا گرفتن او مجلدى است هرچه بزرگتر ويك جلاد او
~~گرفتار شده بود، از او پرسيدند كه «تو چند كس را كشتهاى؟» گفت «بابك را
~~چندين مرد جلاد بود، آنچه من كشتهام سى وسه هزار مسلمان است بيرون از آنكه
~~ديگر جلادان در جنگها كشتهاند از مسلمانان [1] .»

# 11- معتصم را سه فتح برآمد كه هرسه قوت اسلام بود، يكى فتح روم، دوم فتح
~~بابك، سوم فتح مازيار گبر طبرستان كه اگر از اين هرسه [143ب] يكى برنيامده
~~بودى اسلام [2] شده بود.

### || حكايت 

# 12- روزى معتصم بمجلس شراب نشسته بود وقاضى يحيى بن اكثم حاضر بود. معتصم
~~از مجلس شراب برخاست ودر حجرهاى شد وساعتى بود. بيرون آمد وشرابى بخورد
~~وباز برخاست ودر حجرهاى ديگر شد وباز برخاست ودر حجرهاى ديگر شد وساعتى
~~بود. بيرون آمد ودر گرمابه شد وغسلى بكرد وسبك بيرون آمد ومصلى خواست ودو
~~ركعت نماز كرد وبمجلس بازآمد. قاضى يحيى را گفت «دانى اين چه نماز بود كه
~~بكردم؟» گفت «نه.» گفت «نماز شكر نعمتى از نعمتهاى خداى عز وجل كه مرا
~~امروز بارزانى داشت.» يحيى گفت «يا امير المؤمنين آنچه نعمت است؟» گفت «در
~~اين ساعت سه دختر را دخترى ببردم كه هرسهسه دختر سه دشمن من بودند، يكى
~~دختر ملك روم و

PageV01P318

~~يكى دختر بابك ويكى دختر مازيار گبر.»

# *** 13- ودر ايام واثق ديگر بار خروج كردند خرمهدينان در ناحيت سپاهان
~~وفسادها كردند وتا سنه ثلثمايه هجرى خروج مىكردند وكره را بغارتيدند
~~ديگرباره وخلقى بكشتند وباز مقهور گشتند. وياريزد شاه [1] 96 خروج كرد ودر
~~كوههاى سپاهان مأوى گرفت وخرمهدينان وباطنيان با او گرد آمدند وكاروانها
~~مىزدند وديهها مىغارتيدند وپير وجوان وكودك طفل را مىكشتند. سى واند سال
~~فتنه او برداشت ولشكرها با او هيچ نمىتوانستند كردن، عاجز آمدند كه كوههاى
~~محكم بدست آورده بود. تا بآخر گرفتار شد وسرش در صفاهان درآويختند وبدين
~~فتح بهمه بلاد اسلام بشارتنامه فرستادند. اگر همه ياد كنيم دراز گردد واز
~~هزار جزو جزوى گفته نيايد وهركه خواهد تا بر همه خروجها وفسادهاى باطنيان
~~وخرمهدينان [144أ] واقف شود تاريخ طبرى وتاريخ اصفاهان وتاريخ خلفاى بنى
~~[2] عباس برخواند تا معلوم گردد.

# 14- اما قاعده مذهب خرميه آن است كه رنج از تنهاى خويش برداشتهاند آنچه
~~از كارهاى دين مسلمانى است چون قيام كردن ونمازگزاردن [3] وگرفتن روزه
~~وكردن حج واجتهاد كردن [4] با دشمنان خداى عز وجل وسر شستن [از] جنابت
~~وحرام داشتن خمر وبجاى آوردن زهد وپرهيز وهرچه فريضه است از آن [5] دور
~~بودن، وجوينده نيستند هيچ شريعت دينى وگرفتن راه ملت مصطفوى.

# وهرگاه كه مجمعى سازند ويا جماعتى بهم شوند ابتداى سخن ايشان آن باشد

PageV01P319

~~كه بر كشتن ابو مسلم صاحب الدوله دريغ خورند وپيوسته لعنت كنند بر كشنده
~~ابو مسلم وصلوات دهند بر مهدى بن فيروز پسر فاطمه دختر ابو مسلم كه او را
~~كودك دانا خوانند وبتازى فتى العالم. از اينجا معلوم گشت كه اصل مذهب مزدك
~~وخرمهدينان وباطنيان هرسه يكى است وپيوسته آن خواهند تا اسلام را چون
~~برگيرند. وخويشتن را براستگويى وزاهدى وپرهيزكارى وبمحبت آل رسول بمسلمانان
~~نمايند تا مردم را صيد كنند، چون قوت گرفتند ومردم بدست آوردند در آن كوشند
~~كه امت محمد را ودين محمد را عليه السلام براندازند وبزيان آرند وكافران را
~~بر امت محمد عليه السلام بيش از آن رحمت است كه ايشان را.

# 15- واين مقدار از افعال واقوال ايشان بدان ياد كرده شد كه ايشان چاهى
~~مىكنند وطبلى مىزنند ديگربار [1] 97 وكسانى كه دعوت ايشان را اجابت كردهاند
~~ترتيب كار ايشان مىكنند وشغل ايشان مىسازند ومعونت و [2] همپشتى يكديگر
~~مىكنند. وخداوند عالم خلد الله ملكه كه همه جهان از آن وى است [144ب] 
~~وجهانيان بندگان وىاند بر جمع كردن مال حريص كردهاند واز مستحقان
~~بازمىگيرند ومىنمايند كه اين توفير است. از دامن دريدن ودر وصل آستين كردن
~~هرگز پيرهن درست نشود. سخنان بنده آنگاه خداوند عالم را دام سلطانه بياد
~~آيد كه ايشان عزيزان وبزرگان را در اين چاه انداختن گيرند وآواز طبلهاى
~~ايشان بگوشها رسد وشر وفتنه ايشان آشكار شود ودر اين رخنه بداند كه هرچه
~~بنده گفت راست گفت وهرچه ممكن بود از نصيحت وشفقت دريغ نداشته است وشرط
~~بندگى وهواخواهى بجاى آورده است دولت قاهره را ثبت الله اركانها. ايزد
~~تعالى چشم بد ودست بد از روزگار او دور داراد

PageV01P320

~~وهرگز دشمنان او را بدين مراد وآرزو مرساناد وتا قيامت اين درگاه وبارگاه
~~وديوان را بمردان دين آراسته داراد واز هواخواهان دولت خالى مگرداناد
~~وهرروز فتح ملكش بارزانى داراد [1] .

PageV01P321

### | فصل چهل وهشتم اندر خزانه داشتن وتيمار داشتن قاعده وترتيب آن 

# 1- پادشاهان را هميشه دو خزينه بوده است يكى خزانه اصل ويكى خزانه خرج،
~~ومالى كه حاصل شدى بيشتر بخزانه اصل بردندى وكمتر بخزانه حرج. وتا ضرورتى
~~نبودى از آن خزينه اصل خرجى نفرمودندى واگر چيزى برداشتندى بوجه وام
~~برداشتندى وبدل بجاى بازنهادندى. وچون اين انديشه داشته نيايد هرچه درآيد
~~در اخراجات صرف افتد واگر ناگاه بمالى حاجت آيد دلمشغولى تولد كند ودر آن
~~مهم تقصير وتأخير درآيد. وهرمالى كه آن در وجه خزانه نهاده بودندى از دخل
~~ولايت هرگز آن را [145أ] تحويل وتبديل نكردندى تا اخراجات بوقت خويش
~~مىرسيدى ودر صلات ومرسومات وتسويغات تقصير وتأخير نيفتادى وهميشه خزانه
~~آبادان بودى.

### || حكايت 

# 2- شنيدم كه امير آلتونتاش را كه امير حاجب سلطان محمود بود بخوارزمشاهى
~~نامزد كردند وبخوارزم فرستادند وعبره خوارزم شصت هزار دينار بود وجامگى
~~لشكر [1] آلتونتاش اضعاف اين عبره بود. آلتونتاش

PageV01P322

~~بخوارزم رفت وبعد از سالى كس بتقاضاى مال فرستادند واو معتمدان خويش را
~~بغزنين فرستاد والتماس كرد كه «اين شصت هزار دينار حمل خوارزم بر جامگى
~~لشكر بنده نويسند عوض آنچه از ديوان خواهند دادن.» شمس الكفاة احمد حسن
~~ميمندى در آن حال وزير بود. چون نامه بخواند در وقت جواب نبشت كه @QUR@04
~~«بسم الله الرحمن الرحيم، بدان [1] كه آلتونتاش محمود نتواند بود بهيچ حال.

# مالى كه ضمان كردهاى بردار وبخزانه سلطان آور وپيش ناقد ووزان بنشين وزر
~~تسليم كن وحجت بستان وآنگاه جامگى خويش بخواه تا ترا وخيل ترا بربست
~~وسيستان برات نويسند 98. برويد وبستانيد وبخوارزم آوريد تا فرق باشد ميان
~~بنده وخداوند بنده وميان محمود وآلتونتاش از بهر آنكه ترتيب كار پادشاه
~~پيداست واندازه كار لشكر پديد است. وسخن خوارزم شاه بايد كه بىآهو بود
~~والتماسى كه كرده است يا بچشم خوارى نگريده است بسلطان ويا احمد حسن را
~~غافل وخامكار ونادان مىداند. ما را از كمال عقل وحصافت خوارزم شاه اين بديع
~~آمد وهركه شنيد شگفتى نمود. استغفار بايد كردن كه بنده را با خداوند خويش
~~انبازى جستن در ملك خطرى عظيم بود.

# والسلام.» [145ب] 

# 3- اين نامه بدست يكى سباشى [2] با ده غلام بخوارزم فرستاد وشصت هزار
~~دينار بياوردند وبخزانه محمود وزن كردند وعوض آن برات ستدند از ديوان غزنين
~~بر ولايت بست وسيستان بمازو وپوست انار وپنبه ومانند اين. برفتند وبستدند
~~وبفروختند واز بست شصت هزار دينار بخوارزم بازآوردند.

PageV01P323

# 4- اين يك ترتيب وقاعده ملك چنين نگاه داشتهاند تا مصالح مملكت از يكديگر
~~گسسته نشود وصلاح رعيت وآبادانى خزانه بر حال خويش بماند وطمعهاى محال از
~~مال سلطان ومال رعيت بريده شود [1] .

PageV01P324

### | فصل چهل ونهم اندر جواب دادن وگزاردن شغلهاى متظلمان وانصاف ايشان بدادن 

# 1- هميشه خلقى بسيار از متظلمان بر درگاه مقيم باشند وهرچند قصه را جواب
~~مىيابند نمىروند وهرغريبى ويا رسولى كه بدين درگاه مىرسد واين فرياد وآشوب
~~مىبيند چنان مىپندارد كه بر اين درگاه ظلمى عظيم مىرود بر خلق. اين در بر
~~ايشان دربايد بست تا همه حاجتهاى شهرى وناحيتى كه رعاياى آن حاضر باشند
~~جمله كنند وبرجاى نويسند وپنج تن بيايند بدرگاه واين سخن بگويند وحال
~~بازنمايند وجواب بازشنوند ومثال بستانند كه در حال بازگردند تا اين مشغله
~~وآشوب بيهوده وفرياد بىاصل نباشد.

### || حكايت 

# 2- گويند يزدجرد شهريار رسول فرستاد بامير المؤمنين عمر رضى الله عنه كه
~~«امروز در همه عالم درگاهى از درگاه ما انبوهتر نيست وخزينهاى از خزينه ما
~~آبادانتر نيست ولشكرى از لشكر ما بيشتر نيست [1] وچندان آلت وعدت كه ما
~~داريم كس ندارد.» جواب داد، گفت «بلى، درگاه شما انبوه است وليكن

PageV01P325

~~از متظلمان وخزينه [146أ] شما آبادان است وليكن از مال حرام ولشكر شما
~~بيشتر است وليكن نافرمان. وچون دولت بسر آمد [1] آلت وعدت سود ندارد واين
~~همه دليل است بر بىدولتى شما وبر زوال ملك شما.» وهمچنان بود [2] .

# *** 3- وطريقش آن است كه خداوند عالم خلد الله ملكه اول از تن خويش انصاف
~~بدهد تا همگنان منصف شوند وطمع از [3] محال وناواجب ببرند چنانكه سلطان
~~محمود كرد.

### || حكايت 

# 4- گويند بازرگانى بمظالم آمد بدرگاه سلطان محمود واز پسرش مسعود تظلم
~~كرد وبناليد وگفت «مردى بازرگانم وچند گاه است تا اينجا ماندهام ومىخواهم
~~كه بشهر خويش روم. نمىتوانم رفت كه امير مسعود بشصت هزار دينار از من كالا
~~[4] وقماشات خريده است وبها نمىگزارد. خواهم كه امير مسعود را با من بقاضى
~~فرستى.» سلطان محمود از سخن آن بازرگان دلتنگ گشت وپيغامى درشت بمسعود
~~فرستاد وفرمود كه «هم در حال خواهم كه حق وى بوى رساند واگرنه [5] برخيزد
~~وبا او بمجلس حكم حاضر شود تا آنچه از مقتضاى شريعت واجب آيد برانند.»
~~بازرگان بسراى قاضى رفت ورسول بنزديك مسعود آمد وپيغام بگزارد. مسعود
~~درماند. خازن را گفت «بنگر تا اندر خزينه از زر نقد چه حاصل است.» خزينهدار
~~در رفت وبنگريست وآمد وگفت «بيست هزار دينار بيش ندارم.» گفت «برداريد
~~وبنزديك بازرگان بريد وتمامت مال را سه روز زمان خواهيد.» ورسول سلطان را
~~گفت «سلطان را بگوى

PageV01P326

~~كه بيست هزار دينار اندر اين حال بدادم وتمامت حق وى تا سه روز ديگر
~~برسانم. ومن قبا بستهام وموزه پوشيده وبرپاى ايستاده تا سلطان چه فرمايد.»
~~رسول برفت وبازآمد، گفت «سلطان مىفرمايد كه بمجلس قضا رو ويا مال بازرگان
~~بگزار وبحقيقت [146ب] بدان كه روى من نتوانى ديد تا زر بازرگان بتمام وكمال
~~بندهى.» مسعود بيش سخن نيارست افزود وبهرجانب كس فرستاد واز هركسى قرض
~~خواست. چون نماز ديگر شد شصت هزار دينار ببازرگان رسيده بود. وچون اين خبر
~~باطراف عالم برسيد بازرگانان از در چين وخطا ومصر وعدن روى بغزنين نهادند
~~وهرچه در جهان ظرايف بود بغزنين آوردند.

# *** 5- وملوك اين زمانه اگر كمتر فراش وركابدار خويش را فرمايند كه «با
~~عميد بلخ ورئيس مرو بمجلس شرع حاضر شو» فرمانش نبرند ودو جو از او
~~نينديشند.

### || حكايت 

# 6- عامل شهر حمص بعمر بن عبد العزيز نبشت كه «ديوار شارستان حمص ويران
~~شده است وآن را عمارتى مىبايد كرد. چه فرمايد؟» جواب نبشت كه «شارستان حمص
~~را از عدل ديوارى كن وراهها را از خوف وستم پاك كن كه حاجت نيست بگل وخشت
~~وسنگ وگچ.»

# 7- وخداى عز وجل داود را عليه السلام مىفرمايد @QUR@012 «يا داود إنا
~~جعلناك خليفة في الأرض فاحكم بين الناس بالحق.» معنيش چنين باشد كه «اى
~~داود ما ترا خليفه خويش گردانيديم بر زمين تا بندگان ما را تيمار دارى
~~ونگذارى كه از يكى بر يكى ستم رود وهرسخن كه گويى بحق گويى وهركار كه كنى بداد

PageV01P327

~~كنى.» @QUR@05 «أليس الله بكاف عبده.»

# 8- ومحمد مصطفى صلى الله عليه مىگويد «من استعمل على المسلمين عاملا وهو
~~يعلم ان فى المسلمين من هو خير منه فقد خان الله ورسوله وجميع المسلمين.»
~~مىفرمايد «نيكان وپارساان را ومردم بسامان را بر كارها بايد گماشتن تا
~~بندگان خداى را نرنجانند وغمخوارى بنمايند [1] واگرنه چنين كس را شغل
~~فرمايند خيانتى باشد كه با خدا وبا رسول كرده باشد.»

# 9- واين جهان روزنامه ملكان است. [147أ] اگر نيك باشند مر ايشان را بنيكى
~~ياد كنند وآفرين گويند واگر بد باشند ببدى ياد كنند ونفرين گويند، چنانكه
~~عنصرى گويد:

### || شعر 

|هم سمر خواهى شدن گر سازى از گردون سرير||همسخن خواهى شدن گر بندى از
~~پروين كمر|
# جهد كن تا چون سخن گردى قوى باشد سخن %~% رنج بر تا چون سمر گردى نكو باشد سمر

PageV01P328

~~فصل پنجاهم اندر نگاه داشتن حساب [1] مال ولايتها ونسق آن

# 1- حساب مال ولايتها كه مىنويسند ومجموع وخرج پديد مىآرند فايده اين آن
~~است كه خرجها را تأملى شافى كرده شود، آنچه روا بود كه از او بيفكنند
~~وندهند قلم برنهند واگر در مجموعات گويندهاى را سخنى باشد وتوفيرى نمايد
~~سخنش بشنوند وچون آنچه گويد بر حقيقتى باشد طلب آن مال كنند [2] تا اگر
~~صورت خللى وتضييع مالى بسته است بدين سبب زايل گردد واز احوال پس از اين
~~هيچ پوشيده [3] نماند.

# 2- اما ميانه رفتن پادشاه در معنى مال دنيا ودر كارها چنان است كه در هر
~~حال منصف باشد وبر عادت قديم وآيين ملكان نيك بروند وسنت بد ننهند وببدعت
~~رضا ندهند، وبر پادشاه فريضه است در تفحص كردن عمال ومعاملات وبدانستن دخل
~~وخرج ونگاه داشتن اموال وساختن خزينهها وذخيرهها از جهت استظهار ودفع كردن
~~مضرت خصمان را ونه چنان كف بستن كه مردمان بر او رقم بخيلى ودنيادوستى
~~فروكشند ونه نيز چنان اسراف كردن كه مردمان گويند باد دست است، مال تلف
~~مىكند. وبوقت بخشش اندازه هركسى نگاه

PageV01P329

~~دارد، يكى را كه [1] ده دينار زيبد كه ببخشد نبايد كه او را صد دينار
~~بخشد وآن را كه صد دينار بايد داد او را هزار دينار نبايد كه دهد، مرتبت
~~معروفان را [147ب] زيان دارد وديگر مردمان گويند كه قدر ومرتبه هركس
~~نمىداند وحق خدمتكاران وهنرمندان نمىشناسد وبىسببى دلآزرده [2] شوند ودر
~~خدمت كاهلى كنند.

# 3- وديگر با خصمان جنگ چنان كند كه آشتى را جاى بماند وآشتى چنان كند كه
~~جنگ را بازگذارد وبا دوست ودشمن چنان پيوندد كه تواند گسست وچنان گسلد كه
~~تواند پيوست، وشراب مستى را نخورد ونه [3] همواره خوش باشد ونه بيكبار
~~ترشروى، چون يك چندى بشكار وبتماشا وشراب مشغول باشد گاهگاه نيز بشكر وصدقه
~~ونماز شب وروزه وبخيرات مشغول گردد تا هردو جهان دارد. ودر همه كارها
~~ميانهرو بايد كه باشد كه پيغامبر عليه السلام گفت «خير الامور اوسطها» يعنى
~~«در كارها ميانهرو باشيد كه ستودهتر است.» ودر هر كارى نصيب خداى تعالى
~~نگاه دارد تا بر او وبال نشود ودر فرمانهاى حق- تعالى ودر كارهاى دين مجتهد
~~باشد وبحرص ورغبت قيام نمايد تا ايزد تعالى مهمات دينى ودنياوى او كفايت
~~كند ومرادهاى دو جهان بدهد وبهمه آرزوهايش رساند. [4]

# ***

### |PARATEXT|
# تمام شد بعون الله تعالى وحسن توفيقه فى منتصف ماه شوال سنة ثلاث وسبعين وستماية
~~على يدى العبد الضعيف الفقير المذنب المقر بذنبه المحتاج الى رحمة الله
~~تعالى حسين بن زكريا بن الحاجى حسين الدهستانى غفر الله له ولوالديه ولجميع
~~المؤمنين الى يوم القيامة وصلى الله على سيدنا خاتم النبيين محمد المصطفى
~~وعلى آله اجمعين واصحابه واتباعه وسلم عليهم تسليما كثيرا. متع الله لصاحبه
~~بحق محمد وآله والحمد لله.

PageV01P330
