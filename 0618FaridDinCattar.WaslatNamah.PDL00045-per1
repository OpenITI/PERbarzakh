######OpenITI#


#META# title: vaslatname
#META# ed_info: Ed. n.n. (n.d.), , Ganjoor corpus: n.n..
#META# url: https://ganjoor.net/attar/vaslatname/


#META#Header#End#

# 1 ابتدا کردم بنام کردگار %~% خالق هفت و شش و پنج و چهار
# 2 آن خداوندی که هستی ذات اوست %~% هر دو عالم مصحف آیات اوست
# 3 آن خداوندی که آدم را ز خاک  %~% آفرید و داد او را جان پاک
# 4 بعد از آنش گفت بحر جود باش %~% چون ملایک ساجد و مسجود باش
# 5 خالق اعظم که آدم را ز بود %~% هر یکی را در لباسی وا نمود
# 6 عرش را بر یاد او بنیاد کرد %~% خاکیان را عمر او بر باد کرد
# 7 شمس را همچون چراغی ساز داد %~% تا شود روشن بنورش این بلاد
# 8 بر نجوم و بر بروج آمد پدید %~% با عبور و هم عروج آمد پدید
# 9 انبیا را در ره کل سر نمود %~% اولیا را دامن پر زر نمود
# 10 انبیا را داد حکم کن فکن %~% اولیا را داد سر لم یکن
PageV01P01
# 1 انبیا را داد سر ذوق عشق %~% اولا را داد درد ذوق عشق
# 2 انبیا را داد سر لامکان %~% اولیا را داد شور عاشقان
# 3 انبیا را داد هردم رفعتی %~% اولیا را داد هر دم خلعتی
# 4 انبیا را داد هر دم صد عطا %~% اولیا را داد صد صدق و صفا
# 5 انبیا و اولیا را حق بدان %~% این سخن را از یقین مطلق بدان
# 6 من رآنی گفت آخر مصطفی %~% چند باشی درحجاب ای بی‌وفا
# 7 لی مع الله گفت آخر مصطفی %~% لیک معنی را ندانند این خسان
# 8 از رموز سر حق آگه نه %~% سخت معذوری که مرد ره نه
# 9 مصطفی آمد در این ره پیشوا %~% پیشوای انبیا و اولیا
# 10 مصطفی آمد در این ره سرفراز %~% موج می‌زد در دلش دریای راز
# 11 مصطفی آمد در این ره بانشان %~% هر زمان زین راه داده صد نشان
# 12 مصطفی آمد در این ره بحر کل %~% قطره‌ها از بحر او خوردند مل
# 13 مصطفی آمد در این ره نور پاک %~% جمله ظلمات را کرده هلاک
# 14 مصطفی آمد یقین او فخر جان %~% تاجدار و پادشاه جاودان
# 15 مصطفی آمد در این ره پیر راه %~% دامن او گیر تا گردی تو شاه
# 16 مصطفی آمد در این ره رهنما %~% طالبان راه را اوجان فزا
# 17 مصطفی آمد در این ره راز دان %~% دیده معنی در این ره باز دان
# 18 مصطفی آمد در این ره بحر نور %~% هر دو عالم یافته از وی حضور
# 19 مصطفی آمد در این ره عقل کل %~% عقل کلی زو همی کرده نزول
# 20 مصطفی آمد در این ره پاکباز %~% سالکان را اندرین ره کارساز
# 21 مصطفی آمد در این ره سرحق %~% از دو عالم برده در معنی سبق
# 22 مصطفی آمد در این ره با وصال %~% واصلان رفته ز راهش بر کمال
# 23 مصطفی آمد در این ره شاهدین %~% قطب عالم رحمة للعالمین
# 24 مصطفی آمد در این ره حال را %~% از برای عام گفته قال را
# 25 مصطفی آمد در این ره مرد عشق %~% این کسی داند که دارد درد عشق
# 26 مصطفی آمد در این ره شهریار %~% حکم او بر هر دو عالم پایدار
# 27 مصطفی آمد در این ره ذات حق %~% این کسی داند که دید آیات حق
# 28 مصطفی را حق بدان و حق ببین %~% تا شوی تو پیر راه و مرد دین
# 29 مصطفی را حق ببین و حق بدان %~% تا شوی از هر دو عالم با نشان
# 30 مصطفی حق بود و حق بدمصطفی %~% بشنو این معنی حق با صفا
# 31 مصطفی را نور حق میدان یقین %~% تا رسی در قرب رب العالمین
# 32 مصطفی و مرتضی هر دو یکی است %~% در ابوبکر و عمر خود کی شکی است
# 33 سر احمد بود عثمان در جهان %~% دوست احمد بود اندر دو جهان
# 34 جمله در توحید حق یکتا بدند %~% نه چو تو در کثرت ولالابدند
PageV01P02
# 1 عاشقا یک دم در آور سر جان %~% تا بیابی سر عشق کالامکان
# 2 عاشقان بینی بجان حیران شده %~% هر یک از نوعی دگر جویان شده
# 3 عاشقان بینی در این ره گشته غرق %~% از قدم در خون نشسته تا بفرق
# 4 عاشقان بینی ز خود فانی شده %~% جملگی در حال یک بینی شده
# 5 عاشقان بینی بحق باقی شده %~% از خودی بگذشته و فانی شده
# 6 عاشقان بینی زبان لال آمده %~% وانگهی از عشق در حال آمده
# 7 عاشقان بینی بریده خویشتن %~% همچو ابراهیم در دین بت شکن
# 8 عاشقان بینی ز سوی کالامکان %~% هر نفس در باخته جان جهان
# 9 عاشقان بینی ز فرش خاکدان %~% در دمی بگذشته ازهفت آسمان
# 10 عاشقان بینی ز درد عشق زار %~% سر برهنه پا برهنه دل فکار
# 11 عاشقان بینی ز شوق دوست مست %~% جمله اندر نیستی گشتند هست
# 12 عاشقان بینی تمامت جان شده %~% همچو اسماعیل جان قربان شده
# 13 عاشقان بینی ز هجر درد وداغ %~% همچو یعقوب نبی در سوز و داغ
# 14 عاشقان بینی به مصر جان شده %~% وانگهی در مصر جان سلطان شده
# 15 عاشقان بینی بسی در غرق نور %~% همچو موسی رفته اندر کوه طور
# 16 عاشقان بینی بسی شاه آمده %~% چون سلیمان شاه درگاه آمده
# 17 عاشقان بینی برفته زین جهان %~% همچو عیسی رفته اندر آسمان
# 18 چون محمد عاشقی هرگز نبود %~% هیچ عاشق را چو او آن عز نبود
# 19 عاشقان خود جمله در راه ویند %~% جمله جانبازان درگاه ویند
# 20 از سر دردی نظر کن این کتاب %~% تا که بر خیزد ز پیشت صد حجاب
# 21 گر ترا صدق است بین ای پرهنر %~% تا شوی از سر معنی با خبر
# 22 این کتاب دیگر است ای مرددین %~% رهروان را ره نمود از درد دین
# 23 راه دین تحقیق باشد از یقین %~% کی بود تقلید رفتن راه دین
# 24 غیر قرآن آن کتب‌های دگر %~% جمله قشر است و ز تقلید ای پسر
# 25 حق قرآن اینکه نقلست باکمال %~% سر قرآن را بداند ذوالجلال
# 26 من همه تفسیرها را خوانده‌ام %~% مغز قرآن را ز اوحی خوانده‌ام
# 27 باز فرمود از پی ایشان مرا  %~% تا بگویم اصل را و فرع را
# 28 حرف علت گفتن افسانه بود %~% عقل حیوانی نه حقانی بود
# 29 یک زمانی ترک کن افسانه را %~% گوش کن تو رمز وصلت نامه را
# 30 هر که این خواند بکام دل شود %~% زود باشد کاندر این واصل شود
# 31 نام این کردم وصالت نامه من  %~% زانکه وصلت دیده‌ام از خویش من
# 32 هر که می‌خواهد که او واصل شود %~% درد عطارش مگر حاصل شود
PageV01P03
# 1 ای برادر حکمت حق گوش دار %~% تا شوی از هر دو عالم مرد کار
# 2 دست لطف حق چو آدم آفرید %~% از برای سر عشقش پرورید
# 3 چل صباح او آن گلش تخمیر کرد %~% بعد از آنش برکشید و میر کرد
# 4 پس بفرمودش بفوق تخت باش %~% سر وحدت یاب عالی بخت باش
# 5 بعد از آن فرمود ای افلاکیان %~% سجده آرید پیش آدم این زمان
# 6 سر نهادن جملگی در پیش او %~% سرکشیده آن لعین از کیش او
# 7 حق تعالی گفت ای ملعون راه %~% تو چرا سر می‌کشی از پیش شاه
# 8 ز آدم معنی تو آگه نیستی %~% سخت مغروری که در ره نیستی
# 9 ای لعین گنجی است آدم در صور %~% تو چه دانی زانکه هستی بی‌خبر
# 10 تا که تو سر می‌کشی از راه دین %~% لعنت ما بر تو بادا ای لعین
# 11 آن زمان آدم نشسته در بهشت %~% بود با روحانیان درباغ و کشت
# 12 صدهزاران حور هر دو در برش %~% صدهزاران نور هر دم بر سرش
# 13 صد هزاران لطف حق دریافته %~% صد هزاران حله در بر یافته
# 14 صدهزاران عز و شادی و طرب %~% نه در آنجا رنج دید و نه تعب
# 15 سلسبیل و زنجبیل و می روان %~% شیر و شهد و میوه‌های جاودان
# 16 جمله از لطف خداآدم بدید %~% هر زمانی گفته اوهل من مزید
# 17 حق تعالی خواست تا اسرار را %~% فاش گردانید سر خود ترا
# 18 آدم از جنت برون آورده‌اند %~% صدهزاران سر حق آورده‌اند
# 19 صورت ابلیس را تلبیس دان %~% وسوسه کرده به آدم هر زمان
# 20 آدم معنی توئی ای بی‌خبر %~% سر ببین و سر بدان ای راهبر
# 21 نفس شوم تست ابلیس لعین %~% سر کشیده او ز روح نازنین
# 22 روح را فرمان نبرده است آن فضول %~% لاجرم ابلیس نام و بوالفضول
# 23 بازگو تو سر اسرار جنان %~% از چه آمد آدم اندر خاکدان
# 24 بود گنجی بی‌نهایت در عدم %~% رو نمود آن جایگه او دم به دم
# 25 گاه آنجا آدم و حوا شده %~% شیث‌وار اندر جهان شیدا شده
# 26 نوح گشته در جهان سال هزار %~% دعوت حق کرده هر دم آشکار
# 27 باز ابراهیم بوده درجهان %~% بت شکسته پیش حق هر دم عیان
# 28 باز اسماعیل همچون جان شده %~% در ره حق هر زمان قربان شده
# 29 باز یعقوب نبی بوده بدرد %~% بوده در عشق خدا آزاد و فرد
# 30 باز یوسف بوده اندر مصر جان %~% پادشاهی کرده در عالم عیان
# 31 باز موسی آمده در بر و آب %~% کرده او فرعون را مات و خراب
# 32 باز داود نبی بوده یقین %~% در تضرع پیش رب العالمین
# 33 باز آمد چون سلیمان در جهان %~% تخت را بر باد کرده خوش روان
# 34 باز ذکریا شده اندر درخت %~% اره کرده زان درختش لخت لخت
# 35 باز یحیی آمده اندر یقین %~% سر فدا کرده برای راه دین
# 36 باز عیسی آمده از سرحق %~% صدهزاران خلق را داده سبق
# 37 باز احمد آمده از لامکان %~% صد هزاران نور او اندر جهان
# 38 باز احمد آمده از عشق کل %~% عاشقان جمله از او یابند مل
# 39 باز احمد آمده از عشق نور %~% خلق عالم یافته از وی حضور
# 40 باز آمد مرتضی با صد بیان %~% از برای طالبان و عارفان
# 41 باز حیدر آمده باصد کمال %~% آفتاب شرع و نور ذوالجلال
# 42 از حسین وز حسن تو راز بین %~% صدهزاران سر حق را باز بین
# 43 باز آمد با یزید اندر مزید %~% هر زمان گفته زجان هل من مزید
# 44 باز آمد آن جنید سر فراز %~% با دلی پردرد و جان بی‌نیاز
# 45 باز منصور آمده ز اسرار عشق %~% از ره عشق آمده بر دار عشق
# 46 صدهزار اعمای صرف از دشمنان %~% آمدند از جهل و کوری آن زمان
# 47 جمله کوران قصد آن عین الیقین %~% در عداوت گشته آن منصور بین
# 48 کی توانم جمله را تکرار کرد %~% عشق ناگه در دل من کار کرد
# 49 گر بگویم صدهزاران خود یکی است %~% مرد حق را اندر این ره کی شکی است
# 50 آدم از جنت برون آمد چو جان %~% تا جمال دوست را بیند عیان
# 51 آدم معنی جمال دوست دان %~% هرچه حیوانی بود آن پوست دان
PageV01P04
# 1 بیامد پیش حیدر مرد دانا %~% که تو سر باز گو اسرار ما را
# 2 که اندر جنت المأوی بود روز %~% بود این شمس آنجا مجلس افروز
# 3 علی گفتش نه روز است ونه شب هم %~% نه شمس است ونه بدر است و نه مظلم
# 4 همین آدم که اینجا سرفراز است %~% همین آدم در آنجا شاهباز است
# 5 همین آدم بود سلطان عالم %~% همین آدم بود برهان عالم
# 6 همین آدم که بد سالار افلاک %~% از آن آدم شده معمور این خاک
# 7 همین آدم که بد کرسی یزدان %~% از این آدم شده است این چرخ گردان
# 8 همین آدم که بد عقل مصفا %~% از این آدم شده است اسرار پیدا
# 9 همین آدم بود روح مطهر %~% از این آدم شده عالم منور
# 10 همین آدم بود عرش الهی %~% از این آدم بدانی هرچه خواهی
# 11 همین آدم بود سر معانی %~% از این آدم خدا را باز دانی
# 12 همین آدم بود جبریل معنی %~% نه فتوی گنجد اینجا ونه دعوی
# 13 همین آدم بود جنات اکبر %~% همین آدم بود جنات اخضر
# 14 ز بهر آدم است این حور و غلمان %~% ز بهر آدم است جنات و رضوان
# 15 ز بهر آدم است این هر دو عالم %~% ز بهر آدم است این بیش و این کم
# 16 ز بهر آدم است اشجار جنت %~% ز بهر آدم است انوار جنت
# 17 همین آدم بود معبود عالم %~% همین آدم بود مقصود عالم
# 18 همین آدم بود گر باز دانی %~% همین عالم توئی گر راز دانی
# 19 بکرمنا ترا تشریف داده %~% در معنی بر وی تو گشاده
# 20 از آن بنمود تا دانا بباشی %~% به معنی گر رسی الله باشی
# 21 اگر یابی از این ره خام گردی %~% بزیر پای کالانعام گردی
# 22 زهی توحید حق توحیددان کو %~% در این ره عاشقان توحید خوان کو
# 23 کسی کز غیر حق بیزار باشد %~% یقین میدان که مرد کار باشد
# 24 بغیر او مبین در هر دو عالم %~% اگر هستی ز ذریات آدم
# 25 در این ره غیر حق را میل درکش %~% بداغ عشق خود را نیل درکش
# 26 که اندر هر دو عالم جز یکی نیست %~% در این معنی که گفتم من شکی نیست
# 27 یکی است این جمله در انجام و آغاز %~% یکی بین جمله را و گوش کن باز
# 28 یکی دان جمله عالم سراسر %~% یکی دان جمله اشیا برادر
# 29 اگرچه صدهزاران رنگ بنگاشت %~% بهر جانی دو صد آیینه بگماشت
# 30 ولیکن اصل او بی‌رنگ آمد %~% از آن هر دم در اینجا تنگ آمد
# 31 نبینی آب را هر دم برنگی %~% درختان کرده او هر دم برنگی
# 32 هزاران رنگ گوناگون شده آب %~% گهی زرد و گهی سبز و گه عناب
# 33 ببین بر خاک رنگ افزونتر است آن %~% که قرب و بعد او کامل‌تر است آن
# 34 نبینی این همه تقریر کردم %~% ببین این جملگی تفسیر کردم
# 35 ببین برهان و آیت جمله یکی است %~% اصول جملگی ذرات یکی است
# 36 حیات جملگی از نور آن ذات %~% بدان این جمله را بیشک همان ذات
PageV01P05
# 1 بشنو این رمز از بلال با وفا %~% خواجه ما و غلام مصطفی(ص)
# 2 اوفتاده بود آن در ثمین %~% در میان آن جهودان لعین
# 3 مرد دین بودو طلبکار آمده %~% عشق احمد را خریدار آمده
# 4 روز و شب در دین حق بیدار بود %~% واقف سر بود و مرد کار بود
# 5 روز بهر آن جهودان کار کرد %~% شب همه شب خدمت جبار کرد
# 6 آن جهودان لعین گمره شدند %~% از طریق عشق او آگه شدند
# 7 چندتن زان گمرهان جمع آمدند %~% بر بلال پاک دین ناحق زدند
# 8 تا بگردانند ز دین مصطفی %~% ترک دارند این طریق با صفا
# 9 تو چرا در راه دین او روی %~% هم زجان تو مؤذن احمد شوی
# 10 دین او را تو چرا کردی قبول %~% گشته‌ای از راه ما تو بوالفضول
# 11 گفت او راه حقست ومهتر است %~% راهتان باطل به پیشش ابتر است
# 12 بعد از آن او را ببستند آن سگان %~% چوبها بر وی زدند از قهر آن
# 13 پس بلال از شوق او گفتی احد %~% قادر و فرد و خداوند و صمد
# 14 گر هزاران پاره گردد جسم من %~% بیشکی دانم ترا بی‌ما و من
# 15 ما و من برگیر و بگذار از دوئی %~% تا در این ره مرد صاحب سر شوی
# 16 چون بلال باصفا بگذر ز خود %~% تا رهی از ننگ ونام و نیک و بد
# 17 تا دم آخر به یکتائی رسی %~% در کمال ذات یکتائی رسی
# 18 چون تو یکتا گشته ای محترم %~% بگذری از کفر و از اسلام هم
# 19 چون تو یکتا باشی ای مرد یقین %~% هم ز دنیا بگذری و هم ز دین
# 20 چون تو یکتا باشی ای مرد خدا %~% پس بقا باشد ترا بعد از فنا
# 21 چون تو یکتا باشی ای مرد فقیر %~% بر همه عالم شوی سلطان و میر
# 22 چون تو یکتا باشی اندر لامکان %~% ساقیت باشند هر دم قدسیان
# 23 چون تو یکتا باشی اندر بحر نور  %~% وصل یابی و شوی اندر حضور
# 24 چون تو یکتا باشی اندر بحر جان %~% جان نماید خویشتن را در زمان
# 25 چون تو یکتا باشی اندر سر جان %~% سر دل را یابی هم از سر جان
# 26 چون تو یکتا باشی اندر سر دل %~% سر دل را یابی هم از سر دل
# 27 چون تو یکتا باشی اندر معرفت %~% معرفت آید ترا هر دم صفت
# 28 چون تو یکتا باشی هر دم راه را %~% مات سازی هر زمان صد شاه را
# 29 چون که تو یکتا شدی در درد عشق %~% بیشکی گردی تو آن دم مرد عشق
# 30 چون تو یکتا گشتی کل یکتا بدان %~% سر معنی کرده‌ام با تو بیان
# 31 چون جهان جمله ز یک پیدا شده است %~% عقلها جمله ز یک گویا شده است
# 32 انبیا جمله ز یک گفتند باز %~% از یکی گشتند ایشان سرفراز
# 33 شرع و ترتیب از یکی شد آشکار %~% بشنو این معنی تو یکدم گوش دار
# 34 آسمانها از یکی گردان شده %~% ماه و خورشید از یکی تابان شده
# 35 از یکی شد این نجوم بیشمار %~% از یکی شد هفت و نه پنج و چهار
# 36 از یکی شد این جهان پرگفتگو %~% از یکی شد عالمی در جستجو
# 37 از یکی شد کوه پیدا در جهان %~% از برای ساکنی این جهان
# 38 از یکی پیدا شده اشجارها %~% این جهان را فیض داده بارها
# 39 از یکی پیدا شده باد و هوا %~% این جهان را داده هر دم صدصفا
# 40 از یکی پیدا شده آب روان %~% این جهان را سبز کرده رایگان
# 41 از یکی پیدا شده خیل و حشم %~% اشتر و اسب و خر وگاو و غنم
# 42 از یکی پیدا شده در و گهر %~% سنگ و یاقوت و ز لعل معتبر
# 43 از یکی پیدا شده وحش و طیور %~% هر یکی را صد عطا و صد سرور
# 44 از یکی پیدا شده صد نازنین %~% هر یکی را در لباس خوش ببین
# 45 از یکی پیدا شده صد ماهروی %~% سروقدی تنگ چشمی مشک موی
# 46 از یکی پیدا شده صد دلفریب %~% کرده بر عشاق هر دم صد عتیب
# 47 از یکی پیدا شده صد گل عذار %~% ابروان چون حاجبی چشم خمار
# 48 از یکی پیدا شده صد نامدار %~% عاشقان را کرده هر دم جان نزار
# 49 از یکی پیدا شده صد خوشه‌چین %~% چشمها بادام و لبها شکرین
# 50 از یکی پیدا شده صدماهوش %~% دستشان درگردن هر یک چه خوش
# 51 از یکی پیدا شده صد مه لقا %~% عاشقان را گشته هر دم از جفا
# 52 از یکی پیدا شده هر دو جهان %~% از یکی شد آشکار اونهان
# 53 از یکی پیدا شده این عقل وجان %~% سر این معنی بدانند عارفان
# 54 از یکی آمد علوم انبیا %~% از یکی گشته حضور اولیا
# 55 از یکی آمد خلیل وذوفنون %~% در ره حق تاجدار و رهنمون
# 56 از یکی آمد نبوت در جهان %~% از یکی آمد ولایت در عیان
# 57 از یکی احمد شده سالار و شاه %~% عقلها را بر گرفته او ز راه
# 58 از یکی موسی شده صاحبقران %~% دم نیاورده ز بیم لن تران
# 59 از یکی عیسی شده بر آسمان %~% ترک کرده او مکان خاکدان
# 60 از یکی بین هرچه بینی سر بسر %~% چه بدو چه نیک چه خشک و چه تر
# 61 این همه تفسیر از بهر یکی است %~% مرد معنی را در اینجا کی شکی است
# 62 این یکی خود از یکی آمد مدام %~% تو یکی اندر یکی بین والسلام
# 63 خود یکی اندر یکی یکی بود %~% اندر این معنی کجا شکی بود
# 64 این یکی اندر یکی توحید دان %~% بر دل و جان این سخن تحقیق دان
# 65 خود یک اندر یک بدان ای بیخبر %~% تا شوی درمعرفت صاحب نظر
# 66 این یک اندر یک تو عشق روح دان %~% این رموز از جملگی مفتوح دان
# 67 این یک اندر یک خدا باشد خدا %~% بشنو این معنی پاک با صفا
# 68 ذات حق را در صفات حق ببین %~% بگذر از کفر و رها کن کیش و دین
# 69 پس جمالش در جلالش بازبین %~% شک بسوزان و گذر کن از یقین
# 70 پس نهان اندر عیان میدان مدام %~% چون عیان اندر نهان میدان مدام
# 71 هم عیان و هم نهان هردو بهم %~% هم درون و هم برون لطف و کرم
# 72 هم زمین و هم سما و هم فلک %~% هم بروج و هم نجوم و هم ملک
# 73 هم نبی و هم علی و هم ولی %~% دو مبین تاتو نباشی احولی
# 74 چون یکی آمد یکی شد کل یکی %~% حق ببین معنی کجا باشد شکی
# 75 خود یکی آمد یکی می‌بین همه %~% عقل احول گشته اندر دمدمه
# 76 دمبدم در هر مکانی رخ نمود %~% چون مکانش نیست هر جائی که بود
# 77 این سخن از ترجمانی دیگر است %~% عارفان را خود نشانی دیگر است
# 78 این سخن از لامکان آورده‌ام %~% سر مخفی رایگان آورده‌ام
# 79 این سخن از عقل و از جان برتر است %~% این کسی داند که عالی گوهر است
# 80 این سخن از عرش اعلی آمده است %~% از رموز حق تعالی آمده است
# 81 این سخن از بهر مشتاق آمده است %~% از برای جان مشتاق آمده است
# 82 این سخن از بحر معنی آمده است %~% نه بدعوی نه بفتوی آمده است
# 83 این سخن از سر وحدت آمده است %~% نز ره تقلید وکثرت آمده است
# 84 این سخن از غایت درد آمده است %~% در طریق عاشقی فرد آمده است
# 85 این سخن از سر پنهان آمده است %~% صدهزاران گوهر جان آمده است
# 86 این سخن برهان معنی آمده است %~% از طریق عشق مولی آمده است
# 87 این سخن از عشق جانان آمده است %~% لاجرم از عقل پنهان آمده است
# 88 این سخن عارف بداند بیشکی %~% زان بداند این رموز حق یکی 
# 89 گر ترا درد است درمان هم بود %~% گر ترا عشقست جانان هم بود
# 90 درگذر از زهد و علم و قال قیل %~% درد را بگزین و میکش بار فیل
# 91 درگذر از ذکر و فکر و معرفت %~% درد را بگزین و شو در تعزیت
# 92 درگذر از این جهان و آن جهان %~% چند باشی آشکارا و نهان
# 93 درگذر از خویشتن یکبارگی %~% تا رسی در عالم بیچارگی
# 94 بگذر از خود پاک و کلی شو فنا %~% تا شوی اندر فنا عین بقا
# 95  گر یکی بینی تو جان ره بین شوی %~% در دو بینی احولی کژ بین شوی
PageV01P06
# 1 بود استاد حکیمی پاکباز %~% دائما با حق تعالی گفته راز
# 2 در همه عالم ورا همتا نبود %~% همچو او در علم یک دانا نبود
# 3 رازها با حق تعالی گفته است %~% سرها از راز حق دانسته است
# 4 روز و شب در راه او با درد بود %~% بی وکیلی و جفت فرد فرد بود
# 5 هیچکس از راز او آگه نگشت %~% هیچکس با درد او همره نگشت
# 6 آن حکیمی که جهان معمور ازوست %~% آن حکیمی که دو عالم نور از اوست
# 7 ای بسا کس را که او آگاه کرد %~% ای بسا کس را که شاهنشاه کرد
# 8 همچو او دیگر حکیمی خود نبود %~% جمله عالم را از او حکمت گشود
# 9 صدهزاران حکمت حق یافته %~% هر زمان نوعی دگر دریافته
# 10 ای بسا کس را که از وی ره گشود %~% ای بسا کس را که راه حق نمود
# 11 ای بسا کس را که او آگاه کرد %~% ای بسا کس را که شاهنشاه کرد
# 12 ای بسا کس را که درد عشق داد %~% ای بسا کس را که راه صدق داد
# 13 ای بسا کس را که شاه و میر کرد %~% ای بسا کس را که قطب و پیر کرد
# 14 ای بسا کس را که جام فقر داد %~% ای بسا کس را که جانی در نهاد
# 15 از خدای خویش حکمت یافته %~% در سلوک خویش رفعت یافته
# 16 اوحکیم صادق و سر خداست %~% همچو او دیگر حکیمی خود کجا است
# 17 صدهزاران حکمت بی‌منتها %~% از خدایش یافته بحر صفا
# 18 هیچ کس از حال او آگه نشد %~% احولی با او مگر همخانه شد
# 19 اندر آن خانه یکی آیینه‌دان %~% هر دو عالم را از آن آیینه دان
# 20 بود آن آیینه در پیش حکیم %~% روی خود را دید او در وی مقیم
# 21 احولک گفت این حکیم پر خرد %~% هر زمان درآینه می بنگرد
# 22 حکمتش بیشک در این آیینه‌دان %~% لاجرم زیبا رخش ز آیینه دان
# 23 حکمت او من از این پیدا کنم %~% در جهان خود را چو او زیبا کنم
# 24 وانگهی در آینه کرد او نگاه %~% دید او دو صورت زشت سیاه
# 25 احولک در دید اندر آینه %~% زان بکثرت دید او معاینه
PageV01P07
# 1 جهد کن کثرت نه بینی ای پسر  %~% تا نگردی همچو احول کژ نظر
# 2 جهد کن کثرت نبینی ای سوار %~% تا نباشی همچو احول شرمسار
# 3 جهد کن کثرت نه بینی ای فقیر %~% تا نمانی همچو احول در سعیر
# 4 جهد کن کثرت نه بینی ای فتا %~% تا نمانی همچو احول در فنا
# 5 هر که دو بیند نشان غافلی است %~% زانکه او اندر مقام احولی است
# 6 دو مبین گر مرد راهی ای پسر %~% تا شوی در راه معنی معتبر
# 7 دو مبین و دو مدان و دو مجوی %~% چند از این قال و قیل وگفتگو
# 8 دو مبین ای مرد معنی درمیان %~% تا شود اسرار حق بر تو عیان
# 9 دو مبین ای پاکباز و پاک رو %~% یک دم از گفتار من آگاه شو
# 10 دو مبین خود را شناس و باز دان %~% تا شوی تو شاهباز لامکان
# 11 دو مبین ای مرد بگذر از شکی %~% تا رسی در عالم کم بوده گی
# 12 دو مبین ای مرد راه ذوالجلال %~% تا رسی در عالم وصل وصال
# 13 دو مبین در معرفت ای با وفا %~% تا رسی در عالم صدق و صفا
# 14 دو مبین در راه عشق راستان %~% تا شوی از هر دو عالم بی‌نشان
# 15 دو مبین در وحدت وحق را نگر %~% تا یکی بینی جهان را سر بسر
# 16 دو مبین و بگذر از هر نیک و بد %~% تا یکی بینی ازل را با ابد
# 17 دو مبین و بگذر از هر ننگ ونام %~% تا رسی در راه وحدت والسلام
# 18 احولک دو دید از راه اوفتاد %~% سرنگون سار اندر آن چاه اوفتاد
# 19 احولک در آینه چون بنگرید %~% روی خود دو دید آن نحس پلید
# 20 لاجرم از غافلی در ره فتاد %~% زانکه احول دید اندر چه فتاد
# 21 لاجرم بدبخت و سرگردان شده %~% هم ز احول دیدنش حیران شده
# 22 لاجرم در بند صورت مانده است %~% پای تا سر در کدورت مانده است
PageV01P08
# 1 آن حکیم پر خرد در آینه %~% جمله یکتا دید او معاینه
# 2 آن حکیم پر هنر را روح دان %~% نفس شومت احول آمد در میان
# 3 روح اندر عالم وحدت بود %~% نفس شومت عالم کثرت بود
# 4 دل بدان آیینه از روی کمال %~% اندر او می بین جمال ذوالجلال
# 5 اندر این ره گر تو صاحب دل شوی %~% بی‌گمان و بی‌یقین واصل شوی
# 6 روح و نفس و عقل و دل هر دو یکیست %~% مرد معنی را در اینجا کی شکیست
# 7 چونکه ره بین شد تو آنرا روح دان %~% تا که کژبین است نفس شوم دان
# 8 عقل صورت می‌گذار این دم بتاب %~% عشق صورتها کند مات و خراب
# 9 عقل اندازد ترا اندر فراق %~% عشق بدهد غیر حق را سه طلاق
PageV01P09
# 1 عقل اندر کارسازی جهان %~% عشق اندر بی‌نیازی جهان
# 2 عقل دائم طالب صورت بود %~% عشق آتش در همه صورت زند
# 3 عقل اندر نیستی هست آمده %~% عشق اندر نیستی مست آمده
# 4 عقل نقاشی کند اندر جهان %~% عشق شهبازی کند در لامکان
# 5 عقل هر دم خانه آبادان کند %~% عشق هر دم خانه‌ها ویران کند
# 6 عقل را تقلید باشد دائما %~% عشق گشته عارفان را رهنما
# 7 عقل اینجا پرده جوی شه شده %~% عشق دایم رازگوی شه شده
# 8 عقل دنیا را کند دایم سجود %~% عشق خورده غوطه اندر بحر جود
# 9 عقل اندر کار خود درمانده است %~% عشق صد اسرار حق برخوانده است
# 10 عقل در تقلید و تسبیح آمده است %~% عشق در توحید و تفرید آمده است
# 11 عقل اندر ناتمامی بازماند %~% عشق اندر کاردانی پیش راند
# 12 عقل اندر سرفرازی آمده است %~% عشق اندر بی‌نیازی آمده است
# 13 عقل اندر جستجوی قیل وقال %~% عشق شادی می‌کند از شوق حال
# 14 عقل اندر فصل صلح این جهان %~% عشق اندرذات پاک آن جهان
# 15 عقل گشته هر زمان نوعی دگر %~% عشق خود جز حق نداند پا و سر
# 16 عقل هر دم در دو رنگی آمده است %~% عشق محو دوست یک رنگ آمده است
# 17 عقل در تقلید خود کامل شده است %~% عشق از تشریف حق واصل شده است
# 18 عقل بنموده بصورت خویشتن %~% عشق رفته پیش حق از جان و تن
# 19 جوهر عشق است بحر لامکان %~% جوهر عشق است قائم در جهان
# 20 جوهر عشق است پیدا ونهان %~% حادث عشق است این هر دوجهان
# 21 جوهر عشق است دریای عظیم %~% جوهر عشق است رحمان و رحیم
# 22 جوهر عشق است ذات پاک حق %~% این کسی داند که دید آیات حق
PageV01P10
# 1 ای دل آخر یک دمی بیدار شو %~% یک زمان جویای وصل یار شو
# 2 ای دل آخر یک دمی بگذر ز جان %~% تا رسی اندر مقام لامکان
# 3 ای دل آخر یک دمی بگذر ز خود %~% تا رهی از ننگ و نام و نیک و بد
# 4 ای دل آخر بگذر از هر دو جهان %~% تا رسی در عالم عین و عیان
# 5 ای دل آخر بگذر از هر نیک و بد %~% حال در مانی ز عقل بی خرد
# 6 ای دل آخر بگذر از کون و مکان %~% چند بینی خویشتن رادر میان
# 7 ای دل آخر بگذر از حرص و هوس %~% تا نمانی اندر این ره باز پس
# 8 ای دل آخر بگذر ازکین و نفاق %~% تا نمانی در عذاب و در فراق
# 9 ای دل آخر بگذر از پندار و کین %~% تا رسی در قرب رب العالمین
# 10 ای دل آخر بگذر از جهل و گمان %~% تا ز نور عشق یابی صد نشان
# 11 ای دل آخر بگذر از سود و زیان %~% تا ز سودت برتر آید آن جهان
# 12 ای دل آخر بگذر از هستی و نیست %~% همچو برقی می‌رود در ره مایست
# 13 ای دل آخر بگذر از بخل و فساد %~% تا شوی در روز محشر شادشاد
# 14 ای دل آخر بگذر از بالا و پست %~% تا شوی در عشق جانان مست مست
# 15 ای دل آخر بگذر از خوف و رجا %~% تا نباشی در طریق ماجرا
# 16 ای دل آخر بگذر از قال و مقال %~% چند باشی در پی حال و محال
# 17 ای دل آخر بگذر از نقش و صور %~% چند باشی بت پرست ای بی‌خبر
# 18 ای دل آخر بگذر از راه گمان %~% چند باشی انرد این ره بدگمان
# 19 ای دل آخر بگذر از عقل فضول %~% چند باشی در پی رد و قبول
# 20 ای دل آخر بگذر از طامات خلق %~% چند باشی در پی حالات خلق
# 21 ای دل آخر بگذر از اسم و عمل %~% سر به باز و غوطه خور اندر وحل
# 22 ای دل آخر بگذر از راه ونشان %~% همچو مردان خدا شو بی‌نشان
# 23 ای دل آخر بگذر از لذاتها %~% تا بیابی لذتی بی‌منتها
# 24 ای دل آخر ترک کن گفتار را %~% تا بیابی عالم اسرار را
# 25 ای دل آخر ترک کن بیدار شو %~% آنگهی جویای وصل یار شو
# 26 ای دل آخر جان خود ایثار کن %~% پس برافکن پرده و دیدار کن
# 27 ای دل آخر خویشتن را کن فنا %~% تا بیابی در فنا عین بقا
# 28 ایدل آخر بگذر ای غیر خدا %~% احولی باشی چو بینی غیر را
# 29 غیر حق اندر جهان نبود پسر %~% بازشو اسرار بین صاحب نظر
# 30 غیر حق اندر دو عالم خود مبین %~% شک بسوزان و گذر کن در یقین
# 31 غیر حق اندر دو عالم نیست کس %~% در ره توحید این ارشاد بس
# 32 گر تو غیر حق ببینی در جهان %~% منکری باشی بسان کافران
# 33 گر تو غیر حق ببینی ای فقیر %~% هر زمان از جان بر آری صدنفیر
# 34 گر تو غیر حق ببینی ای فتا %~% در میان غیر گردی تو فنا
# 35 گر تو غیر حق ببینی ای جوان %~% میخ بر فرق تو باشد جاودان
# 36 گر تو غیر حق ببینی ای پسر %~% در قیامت حشر گردی کور و کر
# 37 گر تو غیر حق بینی در جهان %~% بازمانی از جمال جاودان
PageV01P11
# 1 چون صفات او احد آمد مدام %~% غیر نبود جمله او دان والسلام
# 2 هرچه دیدی ذات پاک او بود %~% اینچنین بینی ترا نیکو بود
# 3 در همه اشیا ورا ظاهر ببین %~% اولین و آخرین و ظاهرین
# 4 ظاهر و باطن ورا می‌بین مدام %~% اول و آخر ورا می‌بین تمام
# 5 آسمانها و زمین‌ها و فلک %~% جمله او می‌بین و بگذر تو زشک
# 6 صورت و معنی بهم تو ذات دان %~% جمله اشیا مصحف آیات دان
# 7 هرچه بینی روی او میدان مدام %~% ذره ذره آنچه بینی و السلام
# 8 آفتاب از نور آن یک ذره دان %~% بحرها از جود آن یک قطره دان
# 9 کوهها از درگهش یک مشت خاک %~% در نیازی اوفتاده همچو خاک
# 10 انبیا را داده سر خویشتن %~% زانکه ایشانند شاه انجمن
# 11 سر خود با انبیا گفته تمام %~% بر محمد(ص) ختم کرده والسلام
# 12 سر احمد را ز وحدت باز دان %~% تا شود پیدا به پیشت هر زمان
# 13 سر وحدت از محمد شد پدید %~% پس علی(ع) از وی بگوش جان شنید
# 14 باعلی اسرار خود احمد بگفت %~% چون علی بشنید ترک خود بگفت
# 15 چون علی بشنید دل آگاه کرد %~% آن زمان برخواست قصد راه کرد
# 16 بعد از آن اسرار را در چاه گفت %~% سر وحدت در دل آگاه گفت
# 17 چاه را تن دان تو ای مرد یقین %~% تا شود علم الیقین عین الیقین
# 18 تن به چار و پنج و شش وامانده است %~% لاجرم از راه حق زان مانده است
# 19 چون علی اسرار در چاهت بگو %~% تا تنت فانی شود از گفتگو
# 20 چون تنت فانی شود باقی شوی %~% آن زمان عین خدا دانی شوی
# 21 چون تنت فانی شودای مرد کار %~% نه همی دنیا بماند نه دیار
# 22 چون تنت فانی شود ای مقتدا %~% پس بیابی قرب وصل مصطفی
# 23 چون تنت فانی شود ای نیکبخت %~% همچو موسی نور بینی از درخت
# 24 چون تنت فانی شود ز اسرار عشق %~% چون خلیل الله روی در نار عشق
# 25 چون تنت فانی شود آگه شوی %~% همچو عیسی پاک روح الله شوی
# 26 چون تنت فانی شود از قیل و قال %~% فارغ آئی و شوی در کار بکر
# 27 چون تنت فانی شود از ذکر و فکر %~% فارغ آئی و شوی در کار بکر
# 28 چون تنت فانی شود از خویشتن %~% وارهی از گفتگوی ما و من
# 29 چون تنت فانی شود از جسم و جان %~% فارغ آئی و شوی تو مرد حال
# 30 چون تنت فانی شود ازمعرفت %~% فارغ آئی و بمانی در صفت
# 31 چون تنت فانی شود از هر وجود %~% بر تو گردد دور پرگار وجود
# 32 چون تنت فانی شود در لامکان %~% بازیابی سر راز عاشقان
# 33 چون تنت فانی شود در بحر راز %~% رازها یابی و گردی شاهباز
# 34 چون تنت فانی شود در بحر نور %~% محو گردی و شوی اندر حضور
# 35 چون تنت فانی شود ای جان من %~% آن زمان بینی جمال ذوالمنن
# 36 چون تنت فانی شود سلطان شوی %~% پس حکیم عالم دیان شوی
PageV01P12
# 1 بود سلطانی ورا محمود نام %~% هم بوقتش بود عالم بانظام
# 2 عادل بر حق بد آن سلطان دین %~% بت شکن در سومنات و هند و چین
# 3 عمر خود اندر غزا بگذاشته %~% کام خود را از غذا برداشته
# 4 سالها درجنگ کفار لعین %~% بود او کی خسرو روی زمین
# 5 این جهان آراسته از عدل و داد %~% آن فریدون زمان چون کیقباد
# 6 صدهزاران بت پرست غلمان شده %~% ملک توران هم از او ویران شده
# 7 بتکده از تیغ او زیر و زبر %~% چه به چین و چه به هند و چه بکر
# 8 غلغلی افتاده از وی در جهان %~% قیصران عصر را نبود چنان
# 9 شهرهای منکران کرده خراب %~% کافران را دل شده ازوی کباب
# 10 روز و شب در طاعت جبار بود %~% دشمن کیش و بت و زنار بود
# 11 دیرها کرده خراب اندر جهان %~% از برای دین احمد(ص) آن زمان
# 12 در طریق دین احمد فرد بود %~% صادق دین بود صاحب درد بود
# 13 دائما در راه حق کوشیده بود %~% او شراب از دین حق نوشیده بود
# 14 صوفی صادق بر آن شاه جهان %~% صادق و عاشق بد آن فخر زمان
# 15 جان او پرگوهر توحید بود %~% از ره تحقیق بی‌تقلید بود
# 16 دائما در ذکر و فکر و معرفت %~% حاصل او بود در دین این صفت
# 17 شرع احمد را به جان کرده قبول %~% راه شرع او گرفته از اصول
# 18 دائما در عدل و در داد آمده %~% مؤمنان جمله از او شاد آمده
# 19 خلق عالم از سخای وی همی %~% بود خوشدل زان نبد یکدم غمی
# 20 دائما جویان مردان خدا %~% دشمن نفس بد و کبر و هوا
# 21 شب شدی از خانه بیرون آمدی %~% در طلب چون مست و مجنون آمدی
# 22 یک شبی در علم دین تکرار کرد %~% عشق حق اندر دل او کار کرد
# 23 سر برهنه پا برهنه شد برون %~% نی برسمی هر زمان آن ذوفنون
# 24 ناگهی افتاد در ویرانه %~% دید آنجا بیدلی دیوانه
# 25 پس سلامش کرد و گفت ای پیر راه %~% حاجتی دارم بدرگاه اله
# 26 حاجت ما را بخواه ازکردگار %~% در تو می‌بینم که هستی مرد کار
# 27 پس زبان بگشاد پیر بی‌قرار %~% گفت ای محمود از حق شرم دار
# 28 ملک و مال و تخت خواهی در جهان %~% کی شوی تو از گروه صوفیان
# 29 با غلامان لطیف و تخت زر %~% کی شوی از راه معنی با خبر
# 30 با سپاه و لشکر و طبل و علم %~% کی رسی در خوان وصل ذوالکرم
# 31 باخواتین و ظریف و خان و مان %~% کی رسی در زمره صاحبدلان
# 32 با دواج و تاج و شمشیر و کمر %~% کی شوی در معرفت صاحب نظر
# 33 با سرا و ملک و کشت و کار و بار %~% کی شوی در راه عرفان مردکار
# 34 با سلاح و اسب و با گنج و گهر %~% کی رسی در وصل حق ای بی‌بصر
# 35 با سواران دلیر و کر و فر %~% کی رسی در راه مردان ای پسر
# 36 باحکیمان و ندیمان جهان %~% کی رسی اندر طریق عاشقان
# 37 با مراد نفس خود خو کرده %~% لاجرم در صد هزاران پرده
# 38 صدهزاران پرده اندر پیش و پس  %~% کی ترا بوئی رسد ای هیچکس
# 39 پرده‌ها را اول از خود دور کن %~% و آنگهی برخیز و ره پر نور کن
# 40 رو ز نور عشق شمعی بر فروز %~% پرده‌ها با آتش دردت بسوز
# 41 چون بسوزی پرده‌ها را ای قباد %~% آن زمان گردی ز وصل مارشاد
# 42 چون ترا پیدا شود آن بحر نور %~% هر دو عالم در دلت گردد نفور
# 43 پادشاهی و بزرگی و جهان %~% مختصر گردد به پیشت آن زمان
# 44 این سپاه و کشور وملک وحشم %~% در نیابد پیش چشمت یک غنم
# 45 این غلامان ظریف و ماهروی %~% جمله را بینی خسیس و زشت روی
# 46 این سرا و باغ چون زندان شود %~% سود این عالم ترا خسران شود
# 47 این زر و املاک و گنج بیشمار %~% جملگی پیش تو گردد همچو مار
# 48 این کلاه و این قبا و این کمر %~% جمله در پیش تو گردد مختصر
# 49 این کنیزان را که می‌بینی به ناز %~% جمله در پیشت نماند چون پیاز
# 50 از هوای این جهان بیرون شوی %~% بر طریق عاشقان مجنون شوی
# 51 ترک گیری لذت دنیا به کل %~% پس برون آئی تو از پندار و ذل
# 52 در ره معشوق خود صادق شوی %~% آن زمان در عشق او لایق شوی
# 53 سر بسر تو درد گردی ای جوان %~% چون نماند غیر رستی از میان
# 54 محو گردی فانی مطلق شوی %~% وانگهی در عشق مستغرق شوی
# 55 چون نماند از وجود تو اثر %~% آن زمان از راه حق یابی خبر
# 56 چون ز خود فانی شوی باقی شوی %~% آن زمان عین خدا دانی شوی
# 57 وارهی از ننگ و نام خویشتن %~% بیشکی گردی تو آن دم بت شکن
# 58 بت چو بشکستی شود گنجت عیان %~% برخوری از گنج وصل جاودان
# 59 بت چو بشکستی حجاب از پیشرفت %~% عشق آمد راه دین و کیش رفت
# 60 بت چو بشکستی شوی مرد خدا %~% وارهی تو از طریق ماجرا
# 61 بت چو بشکستی برستی زینجهان %~% می‌خرامی در جهان جاودان
# 62 بت چو بشکستی ببر زین خاکدان %~% سیر می‌کن در فضای لامکان
# 63 بت چو بشکستی بمنزلگه رسی %~% هم بقرب حضرت الله رسی
# 64 بت شکستی همچو ابراهیم حق %~% چون ز همراهان خود گیری سبق
# 65 چونکه ابراهیم یکتا گشت و فرد %~% زان سبب بتها شکست آن نیک مرد
# 66 این جهان پرهوس بتخانه دان %~% همچو ابراهیم بشکن بت عیان
# 67 چون علی بت نیز در کعبه شکن %~% تا به‌بینی تو جهان ذوالمنن
# 68 کعبه را تو دل بدان ای با بصر %~% تا شوی از راه معنی با خبر
# 69 این خیال با هوس را بت بدان %~% بشکن این بتها و رو در لامکان
# 70 چونکه محمود این سخنهای بلند %~% بشنوید از وی برونشد مستمند
# 71 آتشی در جان او افتاد سخت %~% وارهید از ننگ و نام و تاج و تخت
# 72 گفت ای پیر شریف پیشوا %~% وی حبیب مصطفی و مرتضی
# 73 ای تو سلطان همه عالم یقین %~% وی تو برهان خدای عالمین
# 74 ای تو قطب اولیا و انبیا %~% پیر عالم محرم خاص خدا
# 75 ای تو پیر سالکان در هر طریق %~% رهنمای مؤمنان در هر فریق
# 76 ای تو سلطان و همه عالم حشم %~% وی تو چوپان و همه عالم غنم
# 77 ای تو سر خیل بزرگان جهان %~% خلق عالم از وجودت بی‌نشان
# 78 ای جنید وقت و شبلی زمان %~% با یزید بر مزید خورده دان
# 79 ای تو پیر راهرو در معرفت %~% ذات تو برتر ز وصف است و صفت
# 80 ای تو مرد عشق وحدت آمده %~% از ره معنی بعزت آمده
# 81 ای تو مرد پاکباز با صفا %~% صادقان را رهنما و پیشوا
# 82 ای تو حکمت از خدا آموخته %~% حکمتی هر دو جهان را سوخته
# 83 ای تو توحید خدا کرده بیان %~% از ره توحید داده صدنشان
# 84 ای ترا علم لدنی داده حق %~% در علوم مصطفی خوانده سبق
# 85 ای تو فخر پیشوایان جهان %~% در تو گنجی بینهایت این زمان
# 86 ای توسالار سلوک عاشقان %~% وی تو غمخوار دل صاحب دلان
# 87 ای کمر بسته تو در ره مردوار %~% همچو منصور آمده در پای دار
# 88 ای چو ابراهیم ادهم کهنه‌پوش %~% همچو بصری باده حق کرده نوش
# 89 در ره حق وحدت کل یافته %~% عاشقان حق ز تو مل یافته
# 90 از خودی خود به کل فانی شده %~% در بقای حق به حق باقی شده
# 91 در مقام ترک و تجرید آمده %~% در رموز عین توحید آمده
# 92 بر سریر سلطنت سلطان شده %~% وانگهی در عالم عرفان شده
# 93 صوفیان طالبان با وفا %~% از تو یابند هر زمان صدق وصفا
# 94 هر دو عالم در وجودت قطره %~% عرش و کرسی پیش جودت ذره
# 95 هشت جنت سوخته از هیبتت %~% هفت دوزخ یخ شده از حیرتت
# 96 این جهان و آن جهان خواهان تو %~% امشبی من آمدم مهمان تو
# 97 اکرم الضیف است بر قول رسول %~% امشبی ما را بلطفت کن قبول
# 98 گفت اهلا مرحبا شاه آمدی %~% در ره عشاق همراه آمدی
# 99 بعد از آن سلطان بگفتش ای همام %~% از کجائی و مرا بر گوی نام
# 100 گفت لقمان سرخسی نام ما است %~% گنج وحدت در دل ویران ما است
# 101 گفت سلطان که مرا معلوم بود %~% که تو لقمانی باسم ای بحر جود
# 102 لیک ترسیدم ز وقتت پیر راه %~% زان نگفتم نام تو این جایگاه
# 103 حمدلله که بدیدم روی شیخ %~% آمدم ناخوانده من هم سوی شیخ
# 104 شیخ آنجا آمد و ما بیخبر %~% از قدوم شیخ بینا شد نظر
# 105 بعد از آنش گفت چون رای اوفتاد %~% شیخ اینجا آمد و گشتیم شاد
# 106 شیخ گفتش بود مردی بیقرار %~% بود در عشق خدای کامکار
# 107 از ره توحید برخوردار بود %~% صاحب سر بود و مرد کار بود
# 108 روز و شب در گریه و در آه بود %~% محرم حق بود و پیر راه بود
# 109 از طریق عشق در راه ادب %~% دائما بود آن محقق در طلب
# 110 صوفی صادق بد آن مرد یقین %~% کامل ناطق بد آن دریای دین
# 111 عاشق صادق بد آن مرد خدا %~% واله و شیدا بد آن پیر صفا
# 112 ترک و تجرید بغایت داشت او %~% در ره معنی سعادت داشت او 
# 113 در ره توحید حق پاک آمده %~% در ره تجرید چالاک آمده
# 114 بحر عرفان بود آن مرد خدا %~% سر یزدان بود و گنج بی‌بها
# 115 سر الا الله را دریافته %~% لی مع الله را به جان بشتافته
# 116 بود کنزا گفت کنزا هم به خود %~% محو گشته پیش او هر نیک و بد
# 117 لیس فی جبة روایت کرده او %~% هر زمان از بود خود در شستشو
# 118 کوس سبحانی زده هر دم روان %~% آن محیط بیکران گنج روان
# 119 او اناالحق آشکارا گفته بود %~% در این اسرار را او سفته بود
# 120 دی برفت از داردنیا آن فقیر %~% آن به معنی بس بزرگ و بی‌نظیر
# 121 آمدم من از سرخس اینجایگاه %~% از برای آن ولی و مرد راه
# 122 اندر اینجا بد ملازم او مدام %~% دائما از وصل حق اوشاد کام
# 123 من دراینجا آمدم شوریده حال %~% دیدم او را رسته کل از قیل و قال
# 124 سر بحسرة بر نهاده رو بحق %~% دو ملک در پیش او بادو طبق
# 125 یک ملک ابریق از لؤلؤ پر آب %~% بود در دست دگر مشکو گلاب
# 126 و آندگر یک حله را میداد ساز %~% از برای آن حبیب پاکباز
# 127 چون بدان آبش بشستن آن ملک %~% هم در آن حله که آورد از فلک
# 128 بعد از آن روحانیان آسمان %~% جمع گشتند اندر آنجا آن زمان
# 129 پس مرا در پیش کردند از نیاز %~% تا که بگذاریم ما بروی نماز
# 130 بعد از آن صندوق سبزش آن زمان %~% در نهادند و ببردند آسمان
# 131 آن بزرگی که در آن صندوق رفت %~% هم بدان صندوق در عیوق رفت
# 132 ای برادر یک زمانی هوش دار %~% قصه مردان حق را گوش دار
# 133 هر که او در کار حق برکار بود %~% لاجرم از عشق برخوردار بود
# 134 هرکه عمر خویش را ایثار کرد %~% هر دو عالم را فدای یار کرد
PageV01P13
# 1 جمله مردان زخود فانی شدند %~% در بقای حق بحق باقی شدند
# 2 نفس خود را در ریاضت داشتند %~% از خدای خود سعادت داشتند
# 3 یک زمان نه خواب کردند و نه خورد %~% بوده‌اند از خلقهم آزاد و فرد
# 4 ترک لذات جهان کردی به کل %~% این جهان را دیده اندر عین ذل
# 5 از مراد نفس خود برخواستند %~% هر دوعالم را به کل درباختند
# 6 در ره توحید حق پاک آمدند %~% د رره تجرید چالاک آمدید
# 7 سالها بودند اندر انتظار %~% تا که واصل گشته‌اند با جان نثار
# 8 هم شدم در راه حذ بسیار گوی %~% زان ندیدم در جهان اسرار جوی
# 9 ای دریغا سر اسرار جهان %~% ما بگفتیم و ندانستند خسان
# 10 هر که در پندار نفس خویش ماند %~% کی تواند حرف این اسرار خواند
# 11 هر که او یک دم سزای نفس داد %~% صد در رحمت بروی خود گشاد
# 12 سالکان نه خواب کردند و نه خورد %~% در ره معنی شدند آزاد و فرد
# 13 رستمان در راه رفتند ای پسر %~% این خران در شیب کاهند خیره سر
# 14 در پی آب و علف در مانده‌اند %~% از هزاران گنج معنی مانده‌اند
# 15 چند گویم چون شما را درد نیست %~% در چنین راهی که دیدم مرد نیست
# 16 هیچکس را از رموزم شد خبر %~% باشد از چشم خسان پنهان مگر
# 17 خود نشان عارفان شد بی‌نشان %~% زین سبب پنهان شدند از چشمشان
# 18 تا تو هستی در وجود ای محترم %~% کی خبر یابی ز دریای عدم
# 19 محو شو از خویشتن کلی ببر %~% تا برآری از یکی دریا تو در
# 20 در عدم بحر قدم یابی عیان %~% از قدم بینی جمال جان عیان
# 21 این عدم دریا و در اندریم است %~% جهد کن تا در زنم آری بدست
# 22 والذین جاهدوا حق گفت از آن %~% تا که در کار آوری این جسم وجان
# 23 جسم را شبها بدار اندر قیام %~% تا از آن معنی شوی مرد تمام
# 24 تا بدارش دو رکوع و در سجود %~% کل تو فانی شو ز بحر این وجود
# 25 بعد از آن جان را بفکروذکردار %~% تا برآید در ز بحر بی‌کنار
# 26 چون در تو حاصل آمد از عدم %~% وآن زمان آتش زنی ددبیش وکم
# 27 این در اینجا عشقدان ای بیخبر %~% بیشکی آتش زند در خشک و تر
# 28 چونکه عشق آمد پدید ای مرد کار %~% نه همی دیار ماند و نه دیار
# 29 نه سلوک ونه اصول و نه فروع %~% نه ره تقوی نه زهد ونه ورع
# 30 نه زمان و نه مکان و نه عروج %~% نه سما ونه نجوم و نه بروج
# 31 نه بیان و نه گمان و نه یقین %~% نه بد ونه نیک ونه کفر و نه دین
# 32 نه ره تقلید ونه قال و مقال %~% کل بود توحید در معنی حال
# 33 نه ره طامات نه زرق و فریب %~% نه بلند و پست و نه بالا نه شیب
# 34 نه ره سالوس و دلق و نام وننگ %~% نه سر کبر و نه خشنود و نه جنگ
# 35 نه ره پندار و کبر و معصیت %~% نه ره طامات وذکر ومعرفت
# 36 نه قبول خلق نه رد کسان %~% محو گشته این جهان و آن جهان
# 37 آتش عشقش ز جان افروخته %~% هر زمانی صد جهانی سوخته
# 38 هر که آتش در درون مافکند %~% راز ما را از درون بیرون فکند
# 39 عشق ما را خود از این تن برکشید %~% حاصل ما خود ز تن عشقش کشید
# 40 عشق سر حق بما پیدا نمود %~% کار ما را عشق زیبا برگشود
# 41 عشق ما را برد اندر لامکان %~% عشق ما را راه داد از بحر جان
# 42 عشق ما را از خودی بیزار کرد %~% آتش اندر خرقه و زنار کرد
# 43 عشق جانان در دل ما کار کرد %~% جان ما شایسته دیدار کرد
# 44 عشق آمد سالکان حیران شدند %~% در سلوک خویش سرگردان شدند
# 45 عشق آمد ذاکران در ماندند %~% از حدیث ذکر خود واماندند
# 46 عشق آمد ذاکران بیخودشدند %~% از تفکر هر زمان بیخود شدند
# 47 عشق آمد عارفان محو آمدند %~% وز ره عشاق در صحو آمدند
# 48 عشق آمد کرد دکانها خراب %~% ای بسا کس را که دلها شد کباب
# 49 عشق آمد نام وننگ ما بسوخت %~% خرقه ناموس و رنگ ما بسوخت
# 50 عشق آمد ذکر این آیات کرد %~% شه رخی زد این جهان را مات کرد
# 51 عشق آمد با هزاران های و هوی %~% های را برگیر آنگه باش هوی
# 52 عشق آمد گفت الله شد عیان %~% می‌کند عشق این سخنها را بیان
# 53 عشق چون راز اناالحق وا نمود %~% از زبانش سودها پیدا نمود
# 54 چند گویم هر چه بینی درجهان %~% سر بسر آن را تو سر عشقدان
# 55 عشق چون مشاطه عشاق بود %~% صد هزاران دل از او پر داغ بود
PageV01P14
# 1 بود در بغداد مردی با خبر %~% زینجهان وزانجهان رفته بدر
# 2 از هوای نفس خود وارسته بود %~% او کمر در عشق یزدان بسته بود
# 3 چار تکبیری زده بر کائنات %~% وارهیده ازحیات و از ممات
# 4 شش جهت را او بدر انداخته %~% پنج و شش را در ره حق باخته
# 5 او شراب وصل حق نوشیده بود %~% سر اسرار نهان پوشیده بود
# 6 عاشقی بود او بغایت معتبر %~% از وجود خود شده کلی بدر
# 7 والهی مجنون بدو مردانه بود %~% گه به گورستان و گه ویرانه بود
# 8 نام او بهلول بود آن مرد درد %~% بود از عشق خدا آزاد و فرد
# 9 سالکی آمد به پیش آن فقیر %~% گفت ای در عشق حق گشته منیر
# 10 رمزکی از عشق با ما بازگوی %~% در زمعنی برگشا و راز گوی
# 11 جوهر عشق ازتو گر پیدا شود %~% هر دو عالم در دلت یکتا شود
# 12 گفت ای سالک بگویم با تو راست %~% جوهر عشق از همه دنیا جداست
# 13 پیش تو نه شک بماند نه یقین %~% بگذری از کفر و از اسلام و دین
# 14 آن زمان تو عشق را لایق شوی %~% عشق حق را واقف و سابق شوی
# 15 گر ترا از عشق خود باشد خبر %~% مرتدی باشی در این ره بی‌بصر
# 16 آنچنان خواهم که کلی گم شوی %~% گر ز نسل آدمی مردم شوی
# 17 همچنان باید بسوزی بیخبر %~% ذره در تو نماند خیر و شر
# 18 این سخن را از سر دردی شنو %~% تا نمانی در قیامت در گرو
# 19 این سخن از جان ودل میکن قبول %~% تا شود فردا شفیع تو رسول
# 20 این سخن ازعالم تحقیق دان %~% نه ز فال خواجه و تقلید دان
# 21 این سخن راه سلوک است و یقین %~% تا شود علم الیقین عین الیقین
# 22 این سخن از حال آمد ای جوان %~% نه ز قال و قیل آمد این بیان
# 23 این سخن از بهر مردان خداست %~% نه برای نفس و کوران هواست
# 24 این نه شرع است و نه آیات ای پسر %~% این همه الهام از دل شد خبر
PageV01P15
# 1 شیخ لقمان از زمان بایزید %~% بود باقی تا بدور بوسعید
# 2 عمر او صد بود و هفتاد و سه سال %~% دائما در قرب بود و در وصال
# 3 بوسعید پاک زو بخشش بیافت %~% بود خود را در ره او چست یافت
# 4 یک نظر کردش ورا قطب جهان %~% هر دو عالم را بدو داد آن زمان
# 5 شیخ لقمان بود در راه خدا %~% عارفان و عاشقان را پیشوا
# 6 بایزید آن دم به پیشش رفت زود %~% دید لقمان را برفته در سجود
# 7 ساعتی بنشست آنجا بر زمین %~% تا که فارغ شد ز سجده آن امین
# 8 چونکه لقمان سر برآورد از سجود %~% گفت او با قادر حی ودود
# 9 من بغیر تو نبینم در جهان %~% قادر و پروردگار دو جهان
PageV01P16
# 1 من ترا بینم ترا دانم ترا %~% خود ترا کی غیر بینم جان مرا
# 2 چون جز از تو نیست اندر دو جهان %~% لاجرم غیری نباشد در میان
# 3 اولین و آخرینی ای احد %~% ظاهرین و باطنینی بی عدد
# 4 این جهان و آن جهانی در نهان %~% آشکارا و نهانی در عیان
# 5 هم عیان و خفیه و هر دو توئی %~% هم برون و هم درون هر دو توئی
# 6 در ازل بودی و باشی همچنان %~% تا ابد هستی و باشی همچنان
# 7 ای ز تو پیدا شده کون و مکان %~% ای ز تو پیدا شده جان روان
# 8 ای ز تو عالم پر از غوغا شده %~% جان پاکان در رهت یغما شده
# 9 ای ز تو چرخ و فلک گردان شده %~% صدهزاران دل ز تو حیران شده
# 10 ای ز وصلت کار ما زار آمده %~% همچو ابراهیم در نار آمده
# 11 ای ز وصلت جان ما حیران شده %~% همچو اسماعیل حق قربان شده
# 12 ای ز وصلت جان ما گریان شده %~% همچو یوسف در تک زندان شده
# 13 ای ز وصلت عاشقان اندر فغان %~% همچو موسی از جواب لن تران
# 14 ای ز وصلت زاهدان در تهنیت %~% همچو داود نبی در تعزیت
# 15 ای ز وصلت عالم اندر گیر ودار %~% همچو عیسی آمده در پای دار
# 16 ای ز وصلت خانه‌ها تاراج یافت %~% تا محمد یک شبی معراج یافت
# 17 ای ز وصلت آسمان گردان شده %~% اندر این دریای بی‌پایان شده
# 18 ای ز وصلت کوکبان اندر طلب %~% می نیاسایند هرگز از تعب
# 19 ای ز وصلت ماه تن بگداخته %~% هرمه از حیرت سپر انداخته
# 20 ای ز وصلت آفتاب اندر سما %~% غلط غلطان می‌رود نه سر نه پا
# 21 ای ز وصلت آب از خون جگر %~% هر زمان سر از دگر ره کرده در
# 22 ای ز وصلت آب درکار آمده %~% هر زمان لونی پدیدار آمده
# 23 ای ز وصلت باد بیداد آمده %~% اندر این درگه به فریاد آمده
# 24 ای ز وصلت آتش از غم سوخته %~% چشمه سرخش سیاهی دوخته
# 25 ای ز وصلت بحر در جوش آمده %~% آنگهی زین راز خاموش آمده
# 26 ای ز وصلت قطره باران آمده %~% در تک دریا ودرکان آمده
# 27 ای ز وصلت ماهیان در زیر آب %~% جمله خاموشند در جویان صواب
# 28 ای ز وصلت مرغکان اندر هوا %~% جان خود را صید کرده از قضا
# 29 ای ز وصلت جمله اشیا را ز بود %~% هر یکی را در لباسی وانمود
# 30 ای ز وصلت گشته لقمان بیخبر %~% از وجود خویش کلی شد بدر
# 31 ای ز وصلت گشته لقمان بیقرار %~% جان من برگیر درحق سر برآر
# 32 ای ز وصلت گشته لقمان غرق خون %~% هر زمان در خاک افتد سر نگون
# 33 ای ز وصلت گشته لقمان سوخته %~% جبه از عشق تو بر دوخته
# 34 ای ز وصلت گشته لقمان باوصال %~% محو گشته در جمال ذوالجلال
# 35 ای ز وصلت گشته لقمان در فنا %~% در فنا رفته بدرگاه بقا
# 36 ای ز وصلت هر زمان حیران شده %~% وز تحیر نیز سرگردان شده
# 37 ای ز وصلت غرق توحید آمده %~% لاجرم در عین تحقیق آمده
# 38 ای ز وصلت عارفان مطلق شده %~% عارفی رفته تمامی حق شده
# 39 من توام تو خود منی چند از دوئی %~% هم منی برخیزد اینجا هم توئی
# 40 چون یکی یکی بود نبود دوئی %~% محو گشتم در تو و گم شد دوئی
# 41 چونکه لقمان فارغ آمد از دعا %~% پیش او شد بایزید با صفا
# 42 پس سلامش کرد دست او بدست %~% یک زمان بگرفت و پیش او نشست
# 43 گفت ای مرد خدای کار گر %~% صاحب سری و مردی دیده‌ور
# 44 تو کمال خویش حاصل کرده %~% بس ریاضتهای مشکل برده
# 45 نور تو از روی تو آمد پدید %~% آنچه تودیدی کسی دیگر ندید
# 46 صادقم از حال تو آگاه کرد %~% زان ز بغداد آمدم آزاد وفرد
# 47 پوستین را آن امام پاک دین %~% از برای تو فرستاده یقین
# 48 پوستین را این زمان درپوش تو %~% در ره توحید سر را نوش تو
# 49 این وصیت را بجا آور کنون %~% زانکه هستی مرد کار و ذوفنون
# 50 در زمان پوشید شیخ آن پوستین %~% آن ولی بر حق و مرد یقین
# 51 آن زمان استاد آنجا در نماز %~% آن شفیع پاکباز پر نیاز
# 52 حیرت آمد آن زمان بر وی مگر %~% از وجود خود به کلی شد بدر
# 53 هفت شبانه‌روز سلطان بایزید %~% بو پیشش آنچنان حالت بدید
# 54 شیخ همچون واله و شیدا شده %~% از وجود خویش ناپروا شده
# 55 بعد از آن سلطان برفت وآن همام %~% همچنان استاده بود اندر قیام
# 56 قرب چل سال همچنان ایستاده بود %~% بس عجائب حالتی افتاده بود
# 57 چونکه باز آمد به حال خویشتن %~% اندر آن حالت نه وی بود ونه تن
# 58 از خودی خویش یکتا رفته بود %~% کی چه ما و تو درون پرده بود
PageV01P17
# 1 این چنین رفتند مردان راه دین %~% رهروان حق به پیش حق یقین
# 2 شیرمردان مرکب خود رانده‌اند %~% اندر این ره چون خسان کی مانده‌اند
# 3 مرد عشقی گر تو تن در راه کن %~% ور نه بنشین دست و تن کوتاه کن
# 4 شیرمردی باید این راه شگرف %~% تاکند غواصی این بحر ژرف
# 5 نیست کار بددلان این کار عشق %~% این کسی داند که هست آگاه عشق
# 6 کار پیرانست و مردان یقین %~% درگذشتن هم ز کفر و هم ز دین
# 7 من در این اندیشه بودم سالها %~% زان سبب معلوم کردم حال‌ها
# 8 هیچکس زین ره نشانی وانداد %~% آنکه او دادست خط برجان نهاد
# 9 هیچکس از حال خود واقف نیند %~% جمله سرگردان این دنیا درند
# 10 ای دریغا عمر رفت و وصل نه %~% وی دریغا فرع رفت و اصل نه
# 11 ای دریغا در خودی وامانده‌ام %~% لاجرم در این بلا در مانده‌ام
# 12 ای دریغا نفس شومم ره نبرد %~% وز حریم وصل جانان برنخورد
# 13 ای دریغا خرقه و سجاده‌ها %~% سنتی مانده به ما این دردها
# 14 ای دریغا رنگشان و حالشان %~% کاین زمان بگرفته‌اند این ناکسان
# 15 ای دریغا صحبت مردان مرد %~% خود ندیدیم و بمردیم ما به درد
# 16 ای دریغا شاهبازان و شهان %~% هر یکی در راه دین صدر جهان
# 17 ای دریغا پیشوایان یقین %~% راه رفتند و بماندیم و چنین
# 18 ای دریغا عارفان با صفا %~% رفتن ایشان ما بماندیم از قفا
# 19 ایدریغا صوفیان با صفا %~% رفتن ایشان و بماندیم از جفا
# 20 ای دریغا سالکان راه بین %~% راه رفتند و نبد ما را یقین
# 21 ای دریغا عاشقان با ادب %~% محو در تجرید و مائیم خشک لب
# 22 ای دریغا زاهدان با نیاز %~% جمله در راهند و ما افتاده باز
# 23 ای دریغا عالمان با عمل %~% شد یقینشان حاصل ما در خلل
# 24 ای دریغا رهروان لامکان %~% جمله در سیرند و مادر خاکدان
# 25 ای دریغا راه تحقیق و عیان %~% عارفان دیدند و ما نادیدگان
# 26 ای دریغا نفس ما در معصیت %~% خو بکرد است و ندید او معرفت
# 27 گر تو نفس خویش را فرمانبری %~% صدهزاران تیر از خذلان خوری
# 28 هر صفت کز نفس می‌آید پدید %~% اندر آن عالم بتو خواهد رسید
# 29 ور ترا علم و عمل باشد صفت %~% باز بینی اندر آن جا معرفت
# 30 ور دراینجا باشدت وحدت صفات %~% اندر آنجا پیشت آید نور ذات
# 31 ور در اینجا جهل و نادانی بود %~% اندر آن عالم پشیمانی بود
# 32 ور در این عالم بود کبر ونفاق %~% اندر آن عالم شوی عاصی و عاق
# 33 ور در این عالم بود از بخل و کین %~% اندرآن عالم شوی خار و حزین
# 34 ور ترا اینجا بود زرق و فریب %~% اندر آن عالم بمانی در حجیب
# 35 آتش دوزخ حجاب راه دان %~% این سخن را از دل آگاه دان
# 36 هر که اینجا او زوصل یار ماند %~% تو یقین میدان که اندر نار ماند
# 37 هرکه او اینجا رخ جانان ندید %~% باشد آنجا کور و حیران و پلید
# 38 هرکه اینجا از وجود خود نمود %~% اندر آنجا آتش سوزان ربود
# 39 هرکه او خود را فنای کل نساخت %~% اندر آنجا او بقای کل نیافت
PageV01P18
# 1 بود منصور ای عجب شوریده حال %~% در ره تحقیق او را صد کمال
# 2 حال او حال عجب بود ای پسر %~% نی چو حال این خسان بی‌خبر
# 3 از رموز سر حق ره برده بود %~% نی چو ما و تو رهی گم کرده بود
# 4 از شراب وصل حق نوشیده بود %~% دائما از شوق حق جوشیده بود
# 5 راه توحید حقیقی رفته بود %~% لاجرم از جسم کلی مرده بود
# 6 او یقین خویش حاصل کرده بود %~% در یقینش خویش واصل کرده بود
# 7 راه در گنج معانی برده بود %~% نه که همچون ما و تو در پرده بود
# 8 عاشق صادق بد آن بحر صفا %~% عارف فارغ بد آن کان وفا
# 9 در علوم دین وقوفی داشت او %~% هیچ علمی را فرو نگذاشت او
# 10 عالمان از علم اودرمانده بود %~% عارفان از عشق او وامانده بود
# 11 سالکان بودند شیران کریم %~% جمله پیچیدند سر اندر گلیم
# 12 عاشقان از عشق او حیران شدند %~% هر دم از نوع دگر بریان شدند
# 13 صادقان از صدق او خون جگر %~% سالها خوردند کس را نه خبر
# 14 زاهدان از زهد او رسوا شدند %~% هم ز حال زهد او شیدا شدند
# 15 حال او حال عجب بود ای فقیر %~% بد به معنی و به صورت بی‌نظیر
# 16 بود پنجه سال او اسرار پوش %~% ناگهان از وی برآمد صد خروش
# 17 گفت انا الحق سرخود پیدا بکرد %~% جمله بغدادش پر از غوغا بکرد
# 18 اهل تقلید آن زمان برخواستند %~% از برای خویش فتوا خواستند
# 19 سیصد وهفتاد کس تقلیدیان %~% جمله بر کاغذ نوشتند آن زمان
# 20 وین زمان حلاج کافر گشته است %~% از طریق دین ما برگشته است
# 21 تا بگردد او از این کفر عیان %~% ورنه خونش را بریزیم این زمان
# 22 جمله بغداد پرغوغا شده %~% او بگفت خویش در سودا شده
# 23 بعد از آن نزد خلیفه آمدند %~% کام خود را از خلیفه بستدند
# 24 وانموده حالت منصور را %~% صاحب سر آن شه سیفور را
# 25 چون خلیفه واقف اسرار شد %~% در دل او صدهزاران خار شد
# 26 زانکه دایم او محب او بدی %~% کام خود از گفته او بستدی
# 27 صد کتاب از گفته اوخوانده بود %~% سر مخفی زوبجان بخریده بود
# 28 خود از این سرش عوام قلبتان %~% منع نتوانست کردن آن زمان
# 29 پس بفرمود او که در زندان برند %~% بو که باز آید از این آن مستمند
# 30 من همی دانم که او مرد خداست %~% فارغ از کفر ونفاق و از هواست
# 31 بعد از آن منصور در زندان نشست %~% بد در آن زندان قومی پای بست
# 32 چارصد تن بد در آن زندان ببند %~% خود در آنجا رفت شیخ هوشمند
# 33 شب درآمد گفت ای زندانیان %~% اندر این زندان چرائید این زمان
# 34 جمله واگفتند حال یکدگر %~% کز چه افتادیم ما در این خطر
# 35 بعد از آن منصور گفت ای مردمان %~% جمله را آزاد کردم این زمان
# 36 آن کسان گفتند ما در بند سخت %~% کی توانیم رفت زینجا نیکبخت
# 37 شیخ آندم دست را افشاند زود %~% جملگی را بندها افتاد زود
# 38 بعد از آن گفتند درها بسته‌اند %~% ما در اینجا خوار و زار و مستمند
# 39 چون رویم ای پیشوای سالکان %~% زانکه در بسته است ماهم هالکان
# 40 پس اشارت کرد آن مرد صفا %~% رخنه‌ها شد اندر آن دیوارها
# 41 چارصد رخنه بشد آندم پدید %~% هر یکی از رخنه بیرون دوید
# 42 چونکه زندانبان بدید آن حال و کار %~% پیشش آمد آنگهی بگریست زار
# 43 دست و پای شیخ را او بوسه داد %~% وانگهی سر در کف پایش نهاد
# 44 گفت ای شیخ بزرگ خورده دان %~% خیز و رو تو نیز همچون دیگران
# 45 گفت من آگه شدم از سر کار %~% من نخواهم رفت جز در پای دار
# 46 تا که جمله سالکان آگه شوند %~% از طریق عشق حق رهبر شوند
# 47 بعد از آنش گفت برخیز و برو %~% تا که یک دم با خود آیم از گرو
# 48 چونکه زندانبان برفت آن مرد دین %~% در مناجات آمد آن مرد یقین
PageV01P19
# 1 گفت ای داننده کون ومکان %~% غیر تو کس نیست در هر دو جهان
# 2 گفت ای دارنده عرش مجید %~% عرش و کرسی هم ز تو گشته پدید
# 3 گفت ای دارنده لوح و قلم %~% این جهان وآن جهان از تو علم
# 4 گفت ای پیدا و پنهان آمده %~% خلق عالم از تو حیران آمده
# 5 گفت ای آرام جان عاشقان %~% هم توئی درمان درد بی‌دلان
# 6 گفت ای هر دم به لونی آمده %~% عاشقان از تو شده در دمدمه
# 7 ای وصالت آتشی در ما زده %~% هرچه غیرتست کلی لازده
# 8 ای وصالت عاشقان در یافته %~% جان خود را در وصالت باخته
# 9 ای وصالت عارفان بشناخته %~% جان خود را در وصالت باخته
# 10 ای وصالت صادق و حاذق شده %~% از طریق صدق خود لایق شده
# 11 ای وصالت طالبان در جستجوی %~% اندر این ره آمده درگفتگوی
# 12 ای وصالت سالکان در ره دوان %~% جمله در راهند از ره بی‌نشان
# 13 ای وصالت زاهدان در زهد خویش %~% هر زمان تقریر زهد آرند پیش
# 14 ای وصالت عالمان در های و هوی %~% در ره تقلید بشکافند موی
# 15 ای وصالت انبیا را نقد حال %~% ذات ایشان ماورای قیل وقال
# 16 ای وصالت آسمان و هم زمین %~% هست در تسبیح رب العالمین
# 17 ای وصالت شمس را دریافته %~% نور او بر جمله عالم تافته
# 18 ای وصالت ماه را خالی زده %~% گاه بدر و گه هلالی بر زده
# 19 ای وصالت کوکبان حیران شده %~% اندر این ره جمله در سیران شده
# 20 ای وصالت باد وآتش را بهم %~% داده وصلت از ره لطف و کرم
# 21 ای وصالت کرده آب و خاک را %~% دامگاهی جان و روح پاک را
# 22 ای وصالت بحر را بگداخته %~% هر زمان دردی دگر پرداخته
# 23 ای وصالت کوه را در گلزده %~% صدهزاران عقبها در دل زده
# 24 ای وصالت در درخت و گل شده %~% صدهزاران میوها از دل شده
# 25 ای وصالت سر دریای قدم %~% صدهزاران درشد از کان عدم
# 26 ای وصالت آشکارا و نهان %~% ای وصالت از عیانی در بیان
# 27 ای وصالت نیستی و نیستان %~% ای وصالت هست گشته در جهان
# 28 ای وصالت از جهان بیرون شده %~% ای وصالت عالمی همچون شده
# 29 از وصالت این جهان و آن جهان %~% ای وصالت حاصل صاحب دلان
# 30 ای وصالت هم عیان و هم نهان %~% ای وصالت روشنائی جهان
# 31 ای وصالت هردو عالم سوخته %~% جان ما در جسم ما بر دوخته
# 32 ای وصالت غمگسار مفلسان %~% ای وصالت دستگیر بی‌کسان
# 33 ای وصالت رهنمای سالکان %~% ای وصالت درگشای طالبان
# 34 ای وصالت شور مشتاقان شده %~% ای وصالت وصل عشاقان شده
# 35 ای وصالت صدق صدیق آمده %~% ای وصالت عین تحقیق آمده
# 36 ای وصالت ترک و تجرید آمده %~% ای وصالت گنج توحید آمده
# 37 ای وصالت اولین و آخرین %~% ای وصالت ظاهرین و باطنین
# 38 ای وصالت وصل من دریافته %~% لاجرم از عشق جان را باخته
# 39 ای وصالت کرده در زندان مرا %~% ای وصالت گم شده هجران مرا
# 40 ای وصالت کرده بر من آشکار %~% می‌برد فردا مرادر پای دار
PageV01P20
# 1 بار دیگر عالمان جمع آمدند %~% جمله اندر قصه آن شمع آمدند
# 2 صدهزاران خلق در غوغا و شور %~% بر در زندان دویده از غرور
# 3 شبلی آمد آن زمان پیش جنید %~% گفت شیخا ما درافتادیم قید
# 4 خلق عالم جملگی جمع آمدند %~% کان شه سیفور از زندان برند
# 5 تا که بردارش کنند بر چارسو %~% خلق عالم می‌دوند از سو بسو
# 6 شیخ چون بشنید برخاست آن زمان %~% با مریدان رفت تا زندانیان
# 7 چون رسید آنجا و خلق بی‌شمار %~% دید آن شیخ بزرگ نامدار
# 8 گفت ما را یک زمان مهلت دهید %~% بعد از آن هرچه بیایدتان کنید
# 9 این بگفت و زود در زندان دوید %~% دید آن شه را ز هیبت بر طپید
# 10 گفت ای منصور کم کن طمطراق %~% چند از این گفت وزبان و از نفاق
# 11 تا که تو دم می‌زنی همدم نئی %~% تا که موئی ماندئی محرم نئی
# 12 در خیال خویش دیوانه شدی %~% از حدیث شرع بیگانه شدی
# 13 این حدیث تو همه دیوانگی است %~% عقل را خود این سخن بیگانگی است
# 14 آنچه می‌گوئی تو پیغمبر نگفت %~% او در اسرار را هرگز نسفت
# 15 باز قرآن جمله را شرح و بیان %~% کرد و این سر را نگفت اندر میان
# 16 پیشوای ما همه چون مصطفی است %~% لاجرم آنچه تو گفتی نارواست
# 17 اینکه گفتی کفر محض است ای فقیر %~% درگذر از کفر رستی از سعیر
# 18 بعد از آن منصور گفتش ای پدر %~% از رموز سر مخفی بی‌خبر
# 19 تو به بند صورتی درمانده %~% کی چنین تو حرف احمد خوانده
# 20 من رآنی گفت احمد در بیان %~% تو کجا دانی که هستی بی‌نشان
# 21 لی مع الله گفت احمد از صفا %~% تو کجا دانی که هستی بی‌وفا
# 22 نحن اقرب گفت رب ذوالجلال %~% تو کجا دانی که هستی در ضلال
# 23 حق تعالی گفت معکم بر کمال %~% هر که منکر باشد ایمانش زوال
# 24 تو به صورت همچو کافر بوده %~% سر قرآن را تو منکر بوده
# 25 خرقه ناموس را پوشیده %~% در ره سالوس برکوشیده
# 26 بت پرستی می‌کنی در زیر دلق %~% می‌نمائی خویش را صوفی به خلق
# 27 تو سلوک راه از خود کرده %~% لاجرم در صد هزاران پرده
# 28 دامگاهی کرده این خرقه را %~% می‌فریبی عامه طاغیه را
# 29 در خودی خود گرفتار آمدی %~% لاجرم در عین پندار آمدی
# 30 راه تجرید و فنا راه تو نیست %~% رو سخن کم گوی اینجا و مایست
# 31 رو که در تقلید ماندی مبتلا %~% سر توحید از کجا تو از کجا 
# 32 رو که راه بی‌نشان راه تو نیست %~% عقل تو از راه معنی در شکیست
# 33 چونکه بشنید این سخن از وی جنید %~% در دلش افتاد زو صد گونه قید
# 34 پس برون آمد از آنجا همچو باد %~% رفت اندر خلوت خود سر نهاد
# 35 خواجمان آن دم فغان برداشتند %~% از جنید پاک فتوی خواستند
# 36 شیخ گفت او را به ظاهر کشتنی است %~% لیک در باطن خدادانه که کیست
# 37 چون جنید پاک فتوی دادستان %~% خواجگان و جاهلان شد در فغان
# 38 تا که بر دارش برند منصور را %~% آن حبیب واصل سیفور را
# 39 شبلی آن دم رفت پیش او نشست %~% گفت ای محبوب حق یزدان پرست
# 40 سر اسرار خدا کردی عیان %~% این زمان خون توخواهد شد روان
# 41 سر مگو دیگر عیان ای مرد کار %~% تا نباشی در میان خلق خوار
# 42 می‌برندت این خسان بی‌قرار %~% تا کنندت ایزمان حالی بدار
# 43 بعد از آن منصور گفتش ای رفیق %~% من فتادم در تک بحر عمیق
# 44 محو شد اجزای من کلی بهم %~% فارغم ازخوف و از شادی و غم
# 45 من نه منصورم تو منصورم مبین %~% از ره توحید حق دورم مبین
# 46 گنج پنهانم در این جسم آمده %~% بحر اعیانم در این اسم آمده
# 47 اولین و آخرین من بوده‌ام %~% ظاهرین و باطنین من بوده‌ام
# 48 سر توحید این زمان پیدا کنم %~% عاشقان را در جهان شیدا کنم
# 49 از وجود خویشتن فانی شوم %~% در بقای حق بحق باقی شوم
# 50 بر سر دار آورم این جسم را %~% پس به گفتار آورم این اسم را
# 51 تا بدانند عاشقان سوخته %~% اسم اعظم را ز جسمم روفته
# 52 من برای جمله عالم آمدم %~% لاجرم در نفس آدم آمدم
# 53 من نمودارم به عالم در میان %~% وانمایم سر حق را من عیان
# 54 من برای راه عشاق آمدم %~% لاجرم زین نفس‌ها طاق آمدم
# 55 من برای راه تحقیق آمدم %~% لاجرم در عین تصدیق آمدم
# 56 من برای راه تفرید آمدم %~% لاجرم در ترک و تجرید آمدم
# 57 من برای کل اشیا آمدم %~% لاجرم زین جمله پیدا آمدم
# 58 من طریق دین احمد داشتم %~% تخم دین در راه احمد کاشتم
# 59 اسب را در راه احمد تاختم %~% جان خود در راه احمد باختم
# 60 من شراب از جام احمد خورده‌ام %~% گوی را از خلق عالم برده‌ام
# 61 مصطفی شیخ من است در راه دین %~% او مرا بنموده است راه یقین
# 62 من از این ره برنگردم شبلیا %~% چند داری با من آخر ماجرا
# 63 مهلتی خواهیم این دم از حشر %~% تا بدارندم یک امروز دگر
# 64 زانکه ما را هست یاری باصفا %~% گنج توحید است آن مرد خدا
# 65 جسم خود در راه حق درباختست %~% سر معنی را بجان بشناختست
# 66 کامل است در راه دین مصطفی %~% هر دم از حق یافته او صد عطا
# 67 در حقیقت مرشد عالم وی است %~% زانکه این دم قطب در عالم وی است
# 68 هست نام او در این عالم کبیر %~% سالکان و طالبان را دستگیر
# 69 او ز حال من همی دارد خبر %~% می‌رسد اینجا صباحی ای پدر
# 70 او برون آمد ز شیراز این زمان %~% صورتش فردا ببینی تو عیان
# 71 چون بیاید آن بزرگ پاکباز %~% سر خود با او بگویم من به راز
# 72 چون شود واقف ز حالم آن کبار %~% بعد از آنم گو ببر در پای دار
# 73 شبلی آنگه گفت ای مردان دین %~% مهلتی می‌خواهد این مرد یقین
# 74 می‌رسد فردا یکی شیخ کبیر %~% او به معنی و بصورت بی‌نظیر
# 75 شیخ عالم اوست این دم در جهان %~% هم کرامات ومقاماتش عیان
# 76 جمله گفتند این زمان بگذاشتیم %~% چونکه شیخ آید فغان برداشتیم
# 77 بعد از آن چون روز پیدا شد ز قیر %~% در رسید چون شیر آن شیخ کبیر
# 78 چون ببغداد آمد آن شیخ جهان %~% رفت پیش شیخ منصور آن زمان
# 79 گفت ای مرد موحد از چه کار %~% از برای تو زنند این خلق دار
# 80 سرحق را غیر حق کی پی برد %~% هیچ کس دیدی که با خرمی‌خورد
# 81 تو چرا سر خدا با این خسان %~% گفتی و دیدی جفا از ناکسان
# 82 تو چرا گفتی انا الحق آشکار %~% چون عیان کردی و رفتی پای دار
# 83 گنج مخفی می بد آن سر خدا %~% آشکارا کرده این را چرا
# 84 راه توحید عیانی داشتی %~% گنج اسرار نهانی داشتی
# 85 قرب پنجه سال بودی باده نوش %~% دائما در راه حق اسرارپوش
# 86 این چه بوده است این زمان رفتی ز هوش %~% هر دو عالم کرده پر از خروش
# 87 بعد از آن منصور گفت ای پر هنر %~% من چگویم که توداری زینخبر
# 88 بحر معنی بی‌نهایت آمده است %~% بیشکی بیحد و غایت آمده است
# 89 تو نمی‌دانی که این بحر صفا %~% هر زمانی می برآرد موجها
# 90 کمترین موجش اناالحق آمده است %~% حق حق است و حق مطلق آمده است
# 91 سر توحید این زمان شد آشکار %~% گو برندم این خسان در پای دار
# 92 گر ز تو فتوی بخواهند هم بده %~% منتی هم این زمان بر من بنه
# 93 شیخ گفتش آنچه گفتی نارواست %~% من همی دانم که ذات تو خداست
# 94 چون دهم از جهل و شرک و از گمان %~% من عیان دیدم خدا را این زمان
# 95 گفت منصورش بگو ازگفت ما %~% کاین چنین گفتست آن مرد خدا
# 96 کشتن او را واجب آید این زمان %~% در شریعت زود باش ای خواجمان
# 97 بعد از آن آمد برون شیخ کبیر %~% آن بزرگ دین و آن بدر منیر
# 98 خلق عالم جمله پیش او شدند %~% تا که فتوی را از او هم بستدند
# 99 شیخ گفت ای مردمان منصور گفت %~% قتل بر من گشت این ساعت درست
# 100 در طریق اهل ظاهر گشتنی است %~% لیک در باطن خداداند که کیست
# 101 خواجمان آن دم فغان برداشتند %~% پس طناب دار را آراستند
# 102 بعد از آنش آوریدند پای دار %~% بود آنجا خلق عالم بی‌شمار
# 103 جمله شیخان همه حاضر بدند %~% سالکان و واصلان ناظر بدند
# 104 خواجمان حاضر بدند وجاهلان %~% عامه خود بسیار بودند چون خران
# 105 بس عجب روزی بد آن روز ای پدر %~% روز محشر بود گوئی سر بسر
# 106 در میان حلاج ایستاده بپا %~% همچو شیران در میان بیشه‌ها
# 107 هیچ وی را خوف نی و ترس نی %~% هم زوصلش شم هر یک درنمی
# 108 زد اناالحق آن زمان و شد نهان %~% خلق عالم را همه لرزید جان
# 109 سالکان آندم ز خود فانی شدند %~% واصلان در عین خود دانی شدند
# 110 صوفیان را تن از آن بگداخته %~% عارفان را جان و دل شد کاسته
# 111 زاهدان از زهد بیرون آمدند %~% ترک خود کردند و پرخون آمدند
# 112 خواجمان آن دم فغان برداشتند %~% عامه را بر صوفیان بگماشتند
# 113 جمله گفتند شیخکان با اتفاق %~% جمله در راه محمد گشته عاق
# 114 چونکه منصورش بدید آنجا چنان %~% گفت اینک بر شدم بر دارتان
# 115 دست زد اندر رسن آن مرد کار %~% پای زد بر نردبان برشد به دار
# 116 برسردارآمد آن مرد خدا %~% هر زمان می‌زد اناالحق برملا
# 117 آن سگانی که بر او می‌تاختند %~% سنگهای بروی همی انداختند
# 118 بار دیگر این اناالحق ساز داد %~% جمله عالم باو آواز داد
# 119 خلق عالم آن زمان بی‌خود شدند %~% بی‌خبر آنجا اناالحق می‌زدند
# 120 سنگ و خشت و رشته اندر گیر ودار %~% می‌زدند آنجا اناالحق آشکار
# 121 مفسدی بر رفت و دست او برید %~% آن زمان از دست او خون می‌چکید
# 122 بر زمین نقش اناالحق آشکار %~% این چه سر است این چه عشقست این چه کار
# 123 او فرو مالید دست خود برو %~% گفت مردان را ز خونست آبرو
# 124 پس به ساعد نیز در مالید دست %~% خوش نشاطی کرد و غم را در ببست
# 125 شبلیش گفتا از این چه دیده‌ای %~% دست بر رویت چرامالیده‌ای
# 126 گفت این دم می‌گذارم من نماز %~% پس وضو سازم به خون ای پاکباز
# 127 کین نماز عشق را اینجا وضو %~% راست ناید جز به خون ای راز جو
# 128 بعد از آن شبلی بگفت ای مرد کار %~% از تصوف این زمان رمزی بیار
# 129 گفت کمتر اینکه می‌بینی یقین %~% تا ترا در راه حق باشد یقین
# 130 بار دیگر گفت ای صاحب نظر %~% از طریق عشق ما را ده خبر
# 131 گفت عشق اینجا بود گردن زدن %~% بعد از آن در غیر حق آتش زدن
# 132 این بگفت وهمچنین شد حال او %~% منتشر شد درجهان احوال او
# 133 بعد از آنش سر بریدند از جفا %~% خواجمان و جاهلان بی‌وفا
# 134 چون بریدند رأس آن مرد کبار %~% خوش اناالحق می‌زد آن سر آشکار
# 135 بعد از آنش سوختند آن جاهلان %~% خاک او بر باد دادند آن زمان
# 136 خاک او را باد در آب آورید %~% خاک او بر آب شد الله پدید
# 137 در نگر ای عارف صاحب نظر %~% تا که مردان را چها آمد بسر
PageV01P21
# 1 جمله مردان ز خود فانی شدند %~% در بقای حق به حق باقی شدند
# 2 گرتو مرد راه عشقی راه رو %~% همچو مردان از دل آگاه رو
# 3 جمله مردان ز خود بیرون شدند %~% در ره عشاق غرق خون شدند
# 4 جسم و جان و تن همه در باختند %~% تا کمال راه حق بشناختند
# 5 هستی خود را زره برداشتند %~% نیستی را اندرین ره داشتند
# 6 مال و ملک و آب و جاه این جهان %~% جمله را انداخته پیش خسان
# 7 زهد را و علم و قیل و قال را %~% وسوسه بوده همه این حال را
# 8 صورت خود را به کل کردن خراب %~% این جهان در پیش ایشان چون سراب
# 9 دیده را از غیر حق بردوختند %~% غیر حق را اندر این ره سوختند
PageV01P22
# 1 ای برادر غیر حق خود نیست کس %~% اهل معنی را همین یک حرف بس
# 2 گر تو غیر حق به بینی درجهان %~% بر تو روشن گردد اسرار نهان
# 3 گر تو اندر راه یک بینی شوی %~% از وجود خویشتن فانی شوی
# 4 آن رزمان ز اسرار حق یا بی‌خبر %~% خودشوی از جسم وجان کلی بدر
# 5 عقل از این گفتن چه سودا می‌کند %~% عشق هر دم خانه یغما می‌کند
# 6 پیراین راهت یقین تو عشق دان %~% تا رسی اندر مقام لامکان
# 7 عقل را بگذار در راه ای پسر %~% تا نمانی اندر این ره کور و کر
# 8 عقل شیطان را براه آوردنست %~% زان سبب در راه او سر تافتن است
# 9 عقل و شیطان گفت ما زادیم بهم %~% عقل و شیطان فکر روحانی بهم
# 10 حق تعالی گفت ای ملعون راه %~% از طریق عشق بیرونی ز راه
# 11 آدم معنی ندیدی ای لعین %~% روح پاکست رحمة للعالمین
# 12 او من است و من ویم ای بی‌خبر %~% لاجرم نادیده گشتی کور و کر
# 13 گر ترا دیده بدی در راه ما %~% آدم ما را بدیدی همچو ما
# 14 چون ندیدی آدم ما را یقین %~% نام تو کردند ابلیس لعین
# 15 ای برادر در کمال خویش باش %~% در ره توحید حق بی‌کیش باش
# 16 بگذر از کیش ونفاق وکفر و دین %~% تا رسی در قرب رب العالمین
# 17 این نه راه تست ای طفل نژند %~% راه شیرانست و مرد هوشمند
# 18 زاد این ره نیستی می‌دان یقین %~% شک بسوزان و ببر از کفر و دین
# 19 خودپرستان اندر این ره گمرهند %~% از طریق نیستی آگه نیند
# 20 نفس ایشان رد راه عشق شد %~% عارفان را راه پیش از عشق شد
# 21 عقل را بگزین ونفسک را بسوز %~% نفس تاریکت بگردد همچو روز
# 22 نفس را بت دان و بت را برشکن %~% تا رسی در بارگاه ذوالمنن
# 23 نفس را اینجا حجاب راه دان %~% این سخن را از دل آگاه دان
# 24 هر که اندر بند نفس خویش ماند %~% از ره حق همچو کافر کیش ماند
# 25 این نه تقلید است نه راه هوا %~% راه تحقیقست و راه مصطفی
# 26 راه احمد بود توحید ای پسر %~% از ره توحید حق شد باخبر
# 27 در ره توحید جان ایثار کرد %~% دیده با دیدار حق دیدار کرد
# 28 د رجلال حق جمال حق بدید %~% در صفاتش ذات خود را حق بدید
# 29 اندر این ره کاملی باید شگرف %~% تا کند غواصی این بحر ژرف
# 30 صدهزاران طالب اینجا سرنهاد %~% تا که یک کس اندر این ره پا نهاد
# 31 صدهزاران خلق حیران مانده‌اند %~% اندر این ره زار و گریان مانده‌اند
# 32 صدهزاران عارفان درگفتگو %~% اندر این ره لوح دل در شستشو
# 33 عاشقانه آتشی زن در دو کون %~% تا رهی از نقشهای لون لون
# 34 نقشها را جمله در آتش بسوز %~% بعد از آن شمع وصالت برفروز
# 35 چون نماند نقشها اندر میان %~% آن زمان نقاش را بینی عیان
# 36 بازگویم سر اسرار نهان %~% ای برادر نقش را نقاش دان
# 37 چون ترا باشد کمال دین حق %~% خویش را هرگز نبینی جز بحق
# 38 چون ترا معلوم گردد آن عیان %~% غیر حق هرگز نبینی در میان
# 39 هرچه بینی آن تو باشی بیشکی %~% چه صداست و چه هزار و چه یکی
# 40 جمله اجزای تواند ای بی‌خبر %~% ذات کلی این جهان را سر بسر
# 41 عرش و فرش و لوح و کرسی و قلم %~% از توشان شد علم در عالم علم
# 42 نور تو از هر دو عالم برتر است %~% این جهان و آن جهان را برتر است
# 43 گر شود چشمت بنور خویش باز %~% قدسیان پایت ببوسند از نیاز
# 44 جوهر تو جمله کروبیان %~% چون بدیدند سجده کردند آن زمان
# 45 جهد کن تا جوهرت آید به چنگ %~% تا رهی از گیر ودار و صلح و جنگ
# 46 جوهر جان در هوس گم کرده‌ای %~% با هوای نفس خود خو کرده‌ای
# 47 داده‌ای بر باد عمر جاودان %~% یک زمان آگه نه‌ای از سر جان
# 48 گر شوی آگه ز جان خویشتن %~% ترک گیری این حدیث ما و من
# 49 جمله را یک رنگ بین مرد خدا %~% تا نبینی غیر او راتو جدا
# 50 دو مبین ذاتش تو ای مرد ولی %~% تا نباشی در مقام احولی
# 51 گر تو راه عشق را مایل شوی %~% یک ره و یک قبله و یک دل شوی
# 52 ننگری از هیچ سوای مرد کار %~% دائما از عشق باشی بی‌قرار
# 53 عشق جانان جوهر جان آمده است %~% زان سبب از خلق پنهان آمده است
# 54 هست پیدا لیک پنهان از شما %~% کی شود خفاش را تاب ضیا
# 55 این جهان و آن جهان با هم ببین %~% بگذر از راه گمان می‌بین یقین
# 56 عشق باعشاق بین آمیخته %~% روح اندر خاک دان آویخته
# 57 چندگویم ای پسر در من نگر %~% تا ببینی خویش را در خود مگر
# 58 گفت پیغمبر که ما اخوان شدیم %~% همدگر را آینه از جان شدیم
# 59 جسم واحد خواند ما را آن زمان %~% انبیا و اولیا را این زمان
# 60 وانمود او سر اسرار عدم %~% آوریده درمعنی از قدم
# 61 سر حق را وانمود از لطف حق %~% آورید از بحر معنی این سبق
# 62 راه را بنموده آن بحر صفا %~% تا شود عارف به حق خیرالورا
# 63 عارفان زین معرفت دریافتند %~% سالکان مرکب در این ره تاختند
# 64 طالبان در جستجوی او بدند %~% عالمان در گفتگوی او شدند
# 65 زاهدان یک شمه از او یافتند %~% سالها با سوختن در ساختند
# 66 عاشقان دیدند روی او عیان %~% دست‌ها شستند در ساعت ز جان
# 67 راه بر علم محمد(ص) آمد است %~% اسم او محمود و احمد آمد است
# 68 راه از وی جو اگر تو رهروی %~% تا نمانی در بلای کجروی
# 69 گر به فقرت نیست فخری چون رسول %~% هست راهت کفر و دینت بی‌اصول
# 70 گر ز دنیا ور ز عقبی نگذری %~% در ره احمد تو هم کور و کری
# 71 راه راه اوست هم دنیا ودین %~% سر حقست رحمة للعالمین
# 72 هر که از راه محمد راه یافت %~% سر حق را از دل آگاه یافت
# 73 احمدآنجا بد احد ای مرد کار %~% سر حق را با تو کردم آشکار
# 74 میم را بر دار احمد شد احد %~% فهم کن تحقیق الله الصمد
# 75 هست این اسرار از جای دگر %~% سر این را کی شناسد کور و کر
# 76 کور را خود از رخ زیبا چه سود %~% گرچه داند لذت آواز عود
# 77 کور و کر از راه عقبی مانده‌اند %~% روز و شب در بند دنیا مانده‌اند
# 78 راه بینا عین توحید آمد است %~% منزلش تجرید و تفرید آمد است
# 79 بگذر از هستی خود یکبارگی %~% تا زوصلش برخوری یکبارگی
# 80 خودپرستی راه شیطان آمد است %~% بت شکستن راه یزدان آمد است
# 81 بت شکن در راه حق ای مرد کار %~% تا نباشی در قیامت شرمسار
# 82 گر ز خود نتوانی این بت را شکست %~% کی بیاری راه وصلت را به دست
PageV01P23
# 1 پادشاهی پاکباز و سر فراز %~% در حقیقت بد ورا سوز و گداز
# 2 نام او محمود بود ای با بصر %~% از ره دین خدا بد با خبر
# 3 دائما در جنگ کفار لعین %~% بود آن کیخسرو روی زمین
# 4 بود یک بت خانه اندر سومنات %~% یک بتی بد اندر آنجا نام لات
# 5 صدهزاران گبر آن را خواستار %~% می‌پرستیدند آن بت آشکار
# 6 شاه چون آگاه شد از کارشان %~% از خیال فاسد گمراهشان
# 7 لشگری را جمع کرد آن شهریار %~% بود آن لشگر شمارش صدهزار
# 8 بود اندر لشگرش مردان مرد %~% همچو سام و همچو رستم در نبرد
# 9 شیر مردان خدا در راه دین %~% دائما در جنگ کفار لعین
# 10 جمله آن ساز و سلاح آراستند %~% در غزا از جان خود برخواستند
# 11 شه سپاه خویش را بیرون کشید %~% دامن خیل فلک درخون کشید
# 12 شه حکیمان و ندیمان را بخواند %~% مشورت کردند ز انجا گه براند
# 13 شاه و لشگر جمله رفتند آن زمان %~% غلغلی افتاد زیشان در جهان
# 14 بانگ بردابردبر خواست آن زمان %~% چتر شه را برکشیده در میان
# 15 چشم عالم آن چنان لشگر ندید %~% در همه عالم چنان زیور ندید
# 16 بود هفتصد پیل سربر کستوان %~% برگزیده از برای دشمنان
# 17 این چنین می‌رفت آن شاه جهان %~% تا رسید اندر بلاد مشرکان
# 18 مشرکان را شد خبر کآمد سپاه %~% شاه محمود است سرورزان سپاه
# 19 قلعه را کردند درها استوار %~% اندر آن قلعه بد از مردم هزار
# 20 بر فراز قلعه آندم آمدند %~% دل پر آتش دیده پر نم آمدند
# 21 چترها را بر کشیدند آن زمان %~% هم از آنجا سنگها کرده روان
# 22 لشگر محمود بر گرد حصار %~% بود ایستاده مبارز صدهزار
# 23 مشرکان چون سنگها انداختند %~% لشگر محمود از جا خواستند
# 24 قلعه بد سخت و پر از کافران %~% عاجز آمد لشگر شاه جهان
# 25 شش مه آزاد آنجا جنگ بود %~% که ندانستند آن قلعه گشود
# 26 شاه را می‌شد از آنحالت ملال %~% گفت ای حی قدیم ذوالجلال
# 27 قادر پروردگار بی‌نظیر %~% کارم افتاده است دست من بگیر
# 28 سر به سجده داشت آن شه در دعا %~% در تضرع راز گفت آن باصفا
# 29 دید مردی را به چهره غرق نور %~% گرد بر گردش نهاده خیل خود
# 30 بود خشتی بر کف آن پیشوا %~% زد به برج قلعه آن دم خشت را
# 31 قلعه بر هم ریخت آن ساعت چو ریگ %~% گفت ای محمود کارت گشت نیک
# 32 لشگری چون او عیان دیده به چشم %~% کاندر آمد از هوا خشتی به چشم
# 33 زد به قلعه قلعه را ویران بکرد %~% کار دشوار آن زمان آسان بکرد
# 34 غلغلی افتاد آن دم در سپاه %~% شاه از غلغل بجست از جایگاه
# 35 پس ایاز خاص گفت ای شهریار %~% شاد بنشین این زمان در کار و بار
# 36 حق تعالی داد نصرت ای قباد %~% از هوا خشتی بیامد همچو باد
# 37 زد به برج قلعه و قلعه شکست %~% هم کنون می‌باید آن بت را شکست
# 38 شاه گفتا خشت را آور کنون %~% تا ببینم روی آن خشت فنون
# 39 رفت و جست آورد پیش شهریار %~% بررخ آن خشت خطی چون نگار
# 40 بد نوشته نام قطب اولیآ %~% شیخ لقمان معدن صدق و صفا
# 41 شاه فرمود آن زمان ای رستمان %~% بت بیارید و بسوزید این زمان
# 42 بت بسوزانید و جان کافران %~% جمله را ویران کنید ای پردلان
# 43 همچنان کردند آن مردان دین %~% آتش اندر بت زدند مردان ز کین
# 44 نفس را چون بت بسوز ای مرد کار %~% تا ببینی سر حق را آشکار
# 45 هر دلی کان خانه شیطان بود %~% شهر کفر است آن نه شهر جان بود
# 46 شهر شیطان را بکن کلی خراب %~% شهر ما جانست و دیگرها خلاب
# 47 بت شکست آن پیر و شرع نبی %~% لاجرم نامش شده شاه ولی
# 48 بت توئی هر دم به حب آن صور %~% تا بیابی بهره از بحر صور
# 49 جمله مردان شفیع تو شوند %~% در طریقت هم رفیع تو شوند
# 50 شد شفیع شاه شیخ نامدار %~% عاقبت محمود شد آن شهریار
# 51 شاه چون دید آن کرامات قوی %~% رفت زانجا پیش شاه معنوی
# 52 با بزرگان و حریفان و ندیم %~% می‌شد اندر راه پیش آن حکیم
# 53 چون زده فرسخ بر شیخ آمدند %~% اسبهاشان جملگی مانده شدند
# 54 جهد کردند و بسی سودش نبود %~% بودنی چون بود بهبودش نبود
# 55 پس حسن را گفت آن دم شهریار %~% رو پیاده پیش شیخ نامدار
# 56 چون رسی آنجا به عزت باش تو %~% در ره عزت به حرمت باش تو
# 57 چون حسن در راه شد آن دم روان %~% تا رسید آنجا که بد قطب زمان
# 58 چون بدید از دور روی شیخ را %~% در تضرع آمد و اندر دعا
# 59 گفت ای شیخ جهان ای راهبر %~% آمده محمود پیشت در نگر
# 60 تا به‌بیند روی شیخ نامدار %~% از محبان تو است آن شهریار
# 61 اسبهاشان اندر این ره مانده است %~% هم زده فرسنگ یک دم رانده است
# 62 شاه را یاری بده ای پاکباز %~% تا ببیند نور روی شاه باز
# 63 شیخ گفتش این زمان ای مرد کار %~% شاه را با عاشقان حق چه کار
# 64 شاه را با عارفان راه حق %~% کی بود وصلت بگو ای مرد حق
# 65 اهل دنیا را کجا باشد خبر %~% هم ز حال سالکان باخبر
# 66 عام را با طالبان دل کباب %~% کی بود وصلت در این دیر خراب
# 67 آنکه دایم در پی جاهست و برگ %~% کی خبر دارد ز حال برگ و مرگ
# 68 آنکه دارد هر زمان با عز و ناز %~% کی نشان دارد ز سوز و از نیاز
# 69 با کنیزان خطائی و سرا %~% کی رسد در راه مردان خدا
# 70 با غلامان ظریف و ماه روی %~% کی بیابد اندر این ره رنگ و بوی
# 71 با کلاه و با قبا و با کمر %~% کی شود از حال ما او را خبر
# 72 پادشاهی جهان و تخت زر %~% هست ظلمت کی ببیند نور خور
# 73 با سپاه و لشگر و طبل و علم %~% کی تواند غوطه خورد اندر عدم
# 74 با حکیمان و ندیمان ظریف %~% کی رسد در راه مردان شریف
# 75 با سواران دلیر این جهان %~% کی رسد در زمره صاحب دلان
# 76 با سر او باغ و بستان و غلام %~% کی رسد در راه این مردان تمام
# 77 با بزرگی جهان و طمطراق %~% کی خبر یابد ز درد و از فراق
# 78 در هوای طبع خود وامانده است %~% لاجرم از راه معنی مانده است
# 79 آنکه او را باشدش صد رنگ و بو %~% اندرین ره کی بود جویان او
# 80 چون بگفت این نکته‌ها شه شد خموش %~% خود ز هیبت رفت او آنجا ز هوش
# 81 شیخ چون دیدش که بی‌طاقت شده %~% بس ضعیف افتاده و بی‌خود شده
# 82 رحم کرد آن ساعت آن شیخ کبار %~% بازش آورد از ضعیفی ونزار
# 83 بار دیگر چون به حال آمد حسن %~% گفت ای خاص خدای ذوالمنن
# 84 لطف کن تا شاه آید این زمان %~% تا ببیند روی قطب و عارفان
# 85 شیخ را رحم آمد و پا برکشید %~% شاه با لشگر ز راه آمد پدید
# 86 پس حسن رفت و بگفت ای شهریار %~% هست لقمان قطب عالم هوش دار
# 87 یک زمانی مرده شو در پیش او %~% با ادب می‌باش اندر پیش او
# 88 بو که زین بحر خطر بیرون رویم %~% یا تمامت غرق بحر خون شویم
# 89 هستئی دارد بغایت سهمناک %~% صدهزاران جان شود در دم هلاک
# 90 پیش چشمش هشت جنت مرده است %~% هفت دوزخ همچو یخ افسرده است
# 91 این جهان و آنجهان یک قطره‌شان %~% پیش چشمش ای شه گردنکشان
# 92 همتی دارد بغایت با کمال %~% هست محو اندر جمال ذوالجلال
# 93 من چو دیدم روی آن مرد خدا %~% هوش از من رفت و افتادم ز پا
# 94 من نماندم آن زمان و گم شدم %~% همچنان یک قطره در قلزم شدم
# 95 بعد از آنم شیخ چون آگاه کرد %~% با خودم آورد و ره کوتاه کرد
# 96 پس بفرمود آن زمان شاه جهان %~% کل فرود آئید از اسب این زمان
# 97 خیمه و خرگاه را در هم کشید %~% قبه و چتر و علم را برکشید
# 98 پس ایاز خاص و سلطان وحسن %~% هر سه رفتند پیش شاه انجمن
# 99 چون رسیدند پیش شاه راهبر %~% در قدم افتاده گشتند بی‌خبر
# 100 شیخ ایشان را بهوش آورد باز %~% دید آندم روی شیخ پاکباز
# 101 پس زبان بگشاد محمود آن زمان %~% گفت ای خاص خدا قطب جهان
# 102 خشت از معنی زدی بر سومنات %~% قلعه و بتخانه را کردی خراب
# 103 در سرخسی و به معنی در جهان %~% هرکجا خواهند بینندت عیان
# 104 بر امیدی آمدم از راه دور %~% تا شود ما را ز دیدارت حضور
# 105 رای آن دارم که پیشت بنده‌ام %~% روز و شب در خدمتت افکنده‌ام
# 106 بگذریم از پادشاهی جهان %~% اختیار ما بخواری جهان
# 107 بر میان بندیم پیش تو کمر %~% خدمتی از جان کنم با فرق سر
# 108 خانقاهی سازم اینجا با صفا %~% سفرها گردان کنم پیش شما
# 109 گفت لقمانش که ای محمود شاه %~% لشگر اسلام را هستی پناه
# 110 حق تعالی شاهیت داد و خبر %~% خوار مگذار این سپه را ای پسر
# 111 در ره دین خدا مردانه باش %~% طالب درد دل دیوانه باش
# 112 دل بدست آور که دل شد آینه %~% تا به‌بینی خویشتن معاینه
# 113 چون کمال خویشتن حاصل کنی %~% حاصل خود هم ز دل حاصل کنی
# 114 در وصال خویشتن آ ای قباد %~% وارهی از خسروی و از جهاد
# 115 آن زمان خواه شاه باش و خواه فقیر %~% از همه عالم تو باشی بی‌نظیر
# 116 بعد از آنش گفت بنشین ای قباد %~% رفت شاه و روی بر دستش نهاد
# 117 گفت بنگر تا چه می‌بینی کنون %~% چون نظر کرد شاه بر دستش فنون
# 118 دید شه محمود قومی بی‌شمار %~% جمله در خدمت ستاده مرد وار
# 119 در میان جمع مردی همچو نور %~% جمله را ارشاد کردی از حضور
# 120 شاه آن را دید از خود رفته بود %~% باز شیخ او را بخود آورد زود
# 121 گفت ای محمود پنجاه و دوصد %~% از وفات ما رود اندر عدد
# 122 این چنین قومی که دیدی در رسند %~% راه حق را هم بجان و دل روند
# 123 جمله اندر خدمت مردان بوند %~% روز و شب در طاعت یزدان بوند
# 124 شیخ ایشان باشد آن پیر صفا %~% حق تعالی داده او را صد عطا
# 125 نام او باشد محمد (ص) ای امیر %~% او به معنی و به صورت بی‌نظیر
PageV01P24
# 1 بعد لقمان شیخ محمد شد پدید %~% آن در اسرار معنی را کلید
# 2 مرشدی بود او بغایت با کمال %~% دائما در قرب بودی و جمال
# 3 سر الاالله بجان بشناخته %~% مرکب معنی در این ره تاخته
# 4 من رآنی را به جان بگرفته بود %~% سر احمد را به جانان گفته بود
# 5 در اناالحق بوددائم آن همام %~% عاشقان و عارفان را بد امام
# 6 سر سبحانی عیان می‌کرد او %~% جسمها را همچو جان می‌کرد او
# 7 سالکان را ره نمود آن پیشوا %~% طالبان را جان نمود آن رهنما
# 8 عارفان جمله از او کامل شدند %~% عاشقان از صحبتش واصل شدند
# 9 زاهدان را ره نمود از مرگ و برگ %~% اختیار خویش کرده ترک ترک
# 10 جسم خود را در ریاضت سوخته %~% دیده نفس بهیمی دوخته
# 11 غیر حق در پیش او فانی شده %~% دائما در عین حق بینی شده
# 12 در حقیقت سر پنهان یافته %~% در شریعت راه ارکان داشته
# 13 در ره تحقیق بد مردان مرد %~% بود او صاحب دلی بسیار درد
# 14 بس کرامات و مقامات قوی %~% داشت آن مرد خدای معنوی
# 15 بس ریاضت‌های مشکل کرده بود %~% تا کمال خویش حاصل کرده بود
# 16 روز و شب در خدمت کردار بود %~% زان سبب از عشق برخوردار بود
# 17 یک زمان غافل نبود آن پاکباز %~% دائما در قرب بود و در نیاز
# 18 واصل حق بود آن مرد خدا %~% عاشق صافی بد آن بحر صفا
# 19 در ره معنی ریاضت برده بود %~% گوی از مردان مردان برده بود
# 20 سالها در راه حق بد پیشوا %~% آن ولی سر حق کان وفا
# 21 صدهزاران خلق را در ره نمود %~% صد هزاران درد دل را برگشود
# 22 مرشدی بود او به وقت خویشتن %~% مثل او مرشد نبد در انجمن
# 23 بی‌عدد بودش مریدان در جهان %~% با کرامات و مقامات عیان
# 24 چارصد مرد مرید معتبر %~% بود اندر خدمت ان راهبر
# 25 هر یکی در راه دین مردانه‌ای %~% در طریق عاشقی فرزانه‌ای
# 26 در ریاضت نفسها را سوخته %~% دیده اغیار بر هم دوخته
# 27 جمله یکتا گشته اندر بحرجان %~% سیر کرده در فضای لامکان
# 28 از خودی خود بکل ببریده‌اند %~% شربت معنی به جان نوشیده‌اند
# 29 در شریعت موی می بشکافتند %~% در طریقت سر دین بشناختند
# 30 در طریقت جان خود بگداختند %~% سالها با سوختن در ساختند
# 31 بود پیری درمیانشان با حجب %~% می نیاسود از ریاضت روز و شب
# 32 شیخ را پیوسته با او کار بود %~% زانکه پیش شیخ او سردار بود
# 33 بود نام او ابوبکر آن فقیر %~% هم به معنی و به صورت بی‌نظیر
# 34 یک شبی در پیش شیخ آمد به راز %~% گفت ای شیخ جهان پاکباز
# 35 من در این ره سالها رفتم بدرد %~% خود ندیدم اندر این ره هیچ گرد
# 36 هر زمان این راه بی‌پایان تراست %~% هر زمان این درد بی‌درمان تراست
# 37 عقل من زین راه دیوانه شده است %~% از خودی خویش بیگانه شده است
# 38 هر دمم حیرت فرو گیرد بتر %~% کرده‌ام گم اندر این ره پا و سر
# 39 من ندانم تا در این ره چون روم %~% هر نفس از عشق غرق خون روم
# 40 چند منزل باشد این ره را بگو %~% کی رسم در کام خود این نیکخو
# 41 گفت ما را پنج منزل در ره است %~% چار بگذشتی و پنجم در گهست
# 42 منزل اول بود کون وفساد %~% ای بسا کس کاندر این ره سر نهاد
# 43 پس دوم منزل بود خوف و رجا %~% شد بسی جانها در این منزل فدا
# 44 سیمین از جان گذر کن ای فقیر %~% چون گذشتی رستی از نار و سعیر
# 45 چارمین باشد انیس و یا جلیس %~% اندر این منزل بود روح نفیس
# 46 منزل پنجم جمال ذوالجلال %~% اندر این منزل بود عین کمال
# 47 چون فرود آئی تو در کون و فساد %~% صدهزاران خلق بینی کیقباد
# 48 هر یکی حکمی دگر کرده ز خود %~% هر یکی را بینشی در نیک وبد
# 49 هر یکی راهی گرفته اختیار %~% روز و شب با همدگرشان کار و بار
# 50 این همی گوید که ره راه من است %~% و آن همی گوید که چه جای منست
# 51 این همی گوید که رهبر آمدم %~% وان همی گوید که مهتر آمدم
# 52 این همی گوید که اندر راه ما %~% هر که ناید نیست او مرد خدا
# 53 اندر این منزل بسی درمانده‌اند %~% هر یکی در کار خود وامانده‌اند
# 54 باز بعضی قال کرده بحثشان %~% از ره تقلید کاذب صد نشان
# 55 باز بعضی حکمت نوساخته %~% از ره حکمت سخن پرداخته
# 56 باز بعضی در نجوم و در بروج %~% غافلند و فارغ از سیر و عروج
# 57 باز بعضی در طبیعت مانده‌اند %~% همچو کوران در ودیعت مانده‌اند
# 58 باز بعضی در تناسخ مانده‌اند %~% در خیال نفس خود درمانده‌اند
# 59 باز بعضی کور دهری همچو خر %~% از ره توحید و معنی بی‌خبر
# 60 باز بعضی ملحد راه آمدند %~% از ره حق کور و گمراه آمدند
# 61 باز بعضی زرق و سالوس آمدند %~% روز و شب در بند ناموس آمدند
# 62 باز بعضی در پی ناموس وننگ %~% بازمانده درگل و در خار و سنگ
# 63 باز بعضی در پی پندار خویش %~% روز و شب درمانده‌اندر کار خویش
# 64 باز بعضی مکر و تلبیس آمدند %~% اندر این ره همچو ابلیس آمدند
# 65 باز بعضی در نفاق و کین شده %~% در ره حق مرتد و بی‌دین شده
# 66 باز بعضی در پی جاه آمده %~% در ره عشاق گمراه آمده
# 67 باز بعضی در غرور این جهان %~% همچو خر کوشیده اندر خاکدان
# 68 باز بعضی در خیالات و هوس %~% برنجاست جمع گشته چون مگس
# 69 باز بعضی در تکبر مانده‌اند %~% همچو خرسی در تکدر مانده‌اند
# 70 باز بعضی را بخیلی ره زده %~% صد نحوست بردلش اندر زده
# 71 باز بعضی گمره و کافر شده %~% از ره توحید حق خاسر شده
# 72 باز بعضی فاسق و پیچ آمده %~% در ره مردان حق هیچ آمده
# 73 باز بعضی در تنعم مانده‌اند %~% تخته لهو طرب برخوانده‌اند
# 74 باز بعضی در عمارات جهان %~% عمر خود بر باد داده رایگان
# 75 باز بعضی با غلامان ظریف %~% بوده درخمارخانه با حریف
# 76 باز بعضی از خیالات گزاف %~% خوش بخفته فارغ ازحج و طواف
# 77 باز بعضی پادشاه ملک دار %~% بازمانده هم ز لطف کردگار
# 78 باز بعضی چاکرند و لشگری %~% در ره حق بازمانده از خری
# 79 باز بعضی فاسقان ره شده %~% بی‌خبر از راه حق گمره شده
# 80 باز بعضی عامه مسکین شده %~% اندر این ره جاهل و غمگین شده
# 81 باز بعضی عقلشان شد پای بند %~% بی‌خبر از عاشقان دردمند
# 82 باز بعضی عاشق در و گهر %~% از ره حق بازمانده کور و کر
# 83 باز بعضی عاشق باغ و سرا %~% بیخبر از بارگاه کبریا
# 84 باز بعضی عاشق ملک و جهان %~% کی کند پرواز اندر لامکان
# 85 باز بعضی در علوم و در بیان %~% فضل خود را گفته از لذت عیان
# 86 باز بعضی درتذکر مانده‌اند %~% روز و شب غرق تفکر مانده‌اند
# 87 باز بعضی در رکوع ودر سجود %~% راه می‌جویند در دریای جود
# 88 باز بعضی واله و حیران شده %~% اندر این دریای بی‌پایان شده
# 89 باز بعضی صوفیان با حضور %~% راه حق رفتند بی‌کبر و غرور
# 90 باز بعضی صادقان در ره شده %~% در طریق عشق خود آگه شده
# 91 باز بعضی زاهدان از ترک خود %~% گفته و فارغ شده از نیک و بد
# 92 باز بعضی عاشقان سوخته %~% جبه وصل حقیقی دوخته
# 93 صدهزاران ره در این منزل بود %~% هر رهی را صد چنان حاصل بود
# 94 این نه کارتست مردانه درآی %~% عقل بر هم سوز و دیوانه درآی
# 95 بگذر از کون ومکان ای مرد دین %~% تا رسی در قرب رب العالمین
# 96 چند مانی اندر این کون و فساد %~% عمر خود ضایع کنی در ترهات
# 97 همچو مردان بگذر از کون و فساد %~% بنده باشد پیش تو صد کیقباد
# 98 آتشی زن همچو مردان در دو کون %~% تا بسوزد رنگهای لون لون
# 99 چون نماند رنگها یک دل شوی %~% آن زمان زین راه در حاصل شوی
PageV01P25
# 1 بود برنائی بغایت ماهرو %~% پیش خلق عالمی پر آب و رو
# 2 مال و ملکی داشت بی‌حد آن غلام %~% در نشابورش بدی او را مقام
# 3 بود یک خیلی همه خویشان او %~% دائما خویشان دل پیشان او
# 4 روز و شب در خدمتش بودند شاد %~% جمله همچون چاکران کیقباد
# 5 ماهرویان خطائی و سرای %~% بود اندر خدمت آن پاکرای
# 6 روز و شب در غرق شادی و طرب %~% بد نشسته فارغ از راه طلب
# 7 ناگهان دردی درآمد در دلش %~% در خیال کار شد بس مشکلش
# 8 عزم کعبه کرد آندم آن غلام %~% پس وداعی کرد خویشان را تمام
# 9 زاد ره برداشت سوی قافله %~% قافله می‌رفت هر دم مرحله
# 10 آن جوان می‌رفت در ره شادشاد %~% تا رسید آن قافله در باغداد
# 11 چون درآمد آن جوان در باغداد %~% در تفرج گشت حج رفتش زیاد
# 12 هر زمان در یکطرف می‌گشت او %~% جمله خلقان بدیده گشت او
# 13 هر یکی سرگشته کردار خویش %~% دل نهاده کار خود در کار خویش
# 14 هر طرف هنگامه ایستاده دید %~% بهر نظاره زهر سو می‌دوید
# 15 بس عجایبهای گوناگون بدید %~% خویشتن راهر زمان مجنون بدید
# 16 همچنان می‌رفت تا دجله رسید %~% در تعجب ماند کشتی را بدید
# 17 گفت یک ملاح او را ای پسر %~% اندرآ در کشتی وزان سو گذر
# 18 اندر آن در کشتی و بغداد بین %~% صدهزاران قامت شمشاد بین
# 19 اندرآ در کشتی ای سرو روان %~% تا ببینی آن طرف آن سروران
# 20 اندرآ در کشتی ای مرد حزین %~% تا ببینی آن طرف صد نازنین
# 21 اندرآ در کشتی ای خو بروی %~% تا ببینی آن طرف صد ماهروی
# 22 اندرآ در کشتی ای مرد لطیف %~% تا ببینی آن طرف حسن ظریف
# 23 اندرآ درکشتی و بنشین تو خوش %~% تا ببینی آن طرف صد ماهوش
# 24 اندرآ در کشتی ومیکن نظار %~% تا ببینی آن طرف صد گلعذار
# 25 اندرآ در کشتی ای مرد جوان %~% تا ببینی آن طرف تیر وکمان
# 26 اندرآ در کشتی و شو در پناه %~% تا ببینی آن طرف زلف سیاه
# 27 اندرآ در کشتی و میزن دو دست %~% تا ببینی آن طرف چشمان مست
# 28 اندرآ درکشتی و بنشین بخند %~% تا ببینی آن طرف لبها چو قند
# 29 اندرآ در کشتی این دم بیقرار %~% تا ببینی آن طرف روی نگار
# 30 اندرآ در کشتی و بنشین خموش %~% تا ببینی آن طرف صد باده نوش
# 31 وسوسه کردش بسی آن بوالفضول %~% تا فریبانید او را همچو غول
# 32 رفت در کشتی و شد زانسوی شط %~% شد ز گفت آن لعین او را غلط
# 33 هر کنار شط یکی قصری بدید %~% چشم او هرگز چنان قصری ندید
# 34 بر سر آن قصر یک دختر چو ماه %~% بد نشسته چشم چون خال سیاه
# 35 در زمان آمد همان آزاد مرد %~% دل بدست او بداد و خاک و خورد
# 36 دل به دست او بداد آن بیقرار %~% گشت عاشق بر رخ آن گلعذار
# 37 در میان آمد ز دست گلعذار %~% جامه رادرید بر تن تار تار
# 38 خاک بر سر کرد و او در خون فتاد %~% عشق آن دختر چو آن مجنون فتاد
# 39 زاد خود را پیش آن معشوقه برد %~% گفت جانم از غم عشق تو مرد
# 40 زاد راه او بخورد آن هیچکس %~% مفلس و بیچاره ماند از همنفس
# 41 دخترش گفت آن زمان زرها بیار %~% تا نمایم روی خود ای گلعذار
# 42 گفت وصل وشادئی می‌بایدت %~% بی‌زری این حاصلت کی آیدت
# 43 بعد از آنش گفت برخیز و برو %~% تا نگردد مال وملکت در گرو
# 44 پس خجل شد آن جوان زرمی‌نداشت %~% عشق دختر رفت و کارش سر نداشت
# 45 چون پسر زانحال بازآمد بدید %~% پیره زالی در برابر شد پدید
# 46 هر دو چشمش از رق ودندان دراز %~% چون بدید آن را و شد اندر گداز
# 47 یادش آمد آن زمان از قافله %~% در دلش افتاد آن دم ولوله
# 48 سر برهنه پا برهنه شد برون %~% از دلش می‌رفت آن دم موج خون
# 49 هر که را می‌دید او از مردمان %~% می‌بپرسید آن زمان از کاروان
# 50 هاتفش گفتا که ای جان پدر %~% قافله رفت و تو بودی بیخبر
# 51 بشنو این احوال از من ای فقیر %~% وصف حال تست گر باشی بصیر
# 52 قافله را رهروان دین بدان %~% راه رفتند و رسیدند در جنان
# 53 در بهشتند آن عزیزان در وصال %~% محو گشته در جمال ذوالجلال
# 54 شهر بغدادت در اینجا کون دان %~% در تعجب مانده در لون آن
# 55 هست آن دجله تو را این دم خیال %~% جسم تو کشتی و غرقی در ضلال
# 56 ای پسر ملاح را تو دیو دان %~% وسوسه کرده ترا اندر جهان
# 57 بحر دنیا آن شیطان آمده است %~% بیشکی در بحرکشتیبان بداست
# 58 در طلسم کشتی آن دیو پلید %~% صدهزاران خلق را درخون کشید
# 59 در طلسم کشتی آن دیو نژند %~% سالکان را کرد هر دم پای بند
# 60 در طلسم کشتی آن دیو لعین %~% ظالمان را باز داشت از راه دین
# 61 در طلسم کشتی و شد هم ز سر %~% زشت بنموده به پیشت چون قمر
# 62 در طلسم کشتی و لاوه گری %~% دیو را بنموده پیشت چون پری
# 63 چون بود راه تودر کشتی جسم %~% قصر را بنموده آن دم در طلسم
# 64 دختر زیبای رخ را وانمود %~% بود دنیا و ندانستی چه سود
# 65 دل ز دست خود بدادی ای غلام %~% همرهان رفتند در خوابی مدام
# 66 عاشق دنیای دون رفتن ز دست %~% در بلا و رنج ماندی پای بست
# 67 دختری بنمود دنیا بس ظریف %~% در یقین بد پیره زالی بس خریف
# 68 همرهان رفتند و حج دریافتند %~% کام خود از راه حق دریافتند
# 69 تو بماندی اندرین کون وفساد %~% هر دمی کعبه همی دادی به باد
# 70 می‌روی هر سوی و می‌پرسی خبر %~% قافله رفتند و ماندی کور و کر
# 71 هر که اودر کون ماند همچنین %~% کی رسد در قرب رب العالمین
# 72 هر که او در بند دنیا بازماند %~% بیشکی از راه مولا باز ماند
# 73 هر که را روئی در این عالم بود %~% او کالانعام است کی آدم بود
# 74 هر که اندر عالم فانی بماند %~% در عذاب جاودانی باز ماند
# 75 هر که در دنیای دون وامانده است %~% از لقای حی بیچون مانده است
# 76 هر که در گرداب دنیا اوفتاد %~% بی‌شکی از راه عقبی اوفتاد
# 77 هر که از دنیای دون شادان بود %~% بی‌شکی در آتش سوزان بود
# 78 هر که را محبوب اودنیا بود %~% در جهنم دائمش ماوا بود
# 79 هر که در دنیا به حرصی بازماند %~% تو یقین می‌دان کز این ره بازماند
# 80 هر که در دنیا کند یاوه گری %~% بی‌شکی باشد چو قوم سامری
# 81 هر که در دنیا به کامدل نشست %~% هست او در راه دنیا بت پرست
# 82 هر که را شد قبله دنیا ای غلام %~% ماند اندر آتش سوزان مدام
# 83 هر که او دنیای دون راترک کرد %~% گرد نعلینش شرف بر جمله مرد
# 84 هر که از دنیای دون ماند خلاص %~% او بود در راه حق خاص الخواص
# 85 هر که بند این جهان بر هم شکست %~% در ره تحقیق باشد حق پرست
# 86 هر که از دنیای دون آزاد گشت %~% در نعیم جاودانی شاد گشت
# 87 هر که ازدنیا و شغل او برست %~% بر سریر جنت المأوا نشست
# 88 هر که دنیا را به چشمش ننگرد %~% از نعیم جاودانی بر خورد
# 89 خانه نفس است دنیا سر بسر %~% بگذر از دنیا و شو صاحب نظر
# 90 هر که او در راه شیطانی بود %~% بی‌شکی در کیش نفسانی بود
# 91 هر که رحمانی بود اندر جهان %~% خاک او بهتر ز خون دیگران
# 92 طالب راه خدا باش ای پسر %~% از ره شیطان ملعون کن حذر
# 93 در ره حق دائما مردانه باش %~% همچو مجنون در طلب دیوانه باش
# 94 راه رو از جانو دل ای مرد کار %~% تا شوی در هر دو عالم بختیار
# 95 بگذر از نفس بهیمی ای فقیر %~% عاشقانه دامن مردان بگیر
# 96 نفس سگ را اندر این ره خوار کن %~% جان خود در راه حق ایثار کن
# 97 جهد کن تا در ره معنی رسی %~% در حریم وصل آن مولی رسی
# 98 در بهشت عدن دائم جاودان %~% باش اندر صحبت آن شادمان
# 99 گر بمانی اندر این ره ای جوان %~% در بلا و درد مانی جاودان
# 100 پند من بشنو برو این راه را %~% تا ببینی حضرت الله را
# 101 پند من بشنو وجود خود بباز %~% عشق تو آید در این ره شاهباز
# 102 عشق چون خواند ترا جانان شوی %~% آن زمان شایسته رحمن شوی
# 103 عشق آنجا ره نماید مر ترا %~% عشق آنجا در گشاید مر ترا
# 104 گر تو اندر راه حق عاشق شوی %~% راه حق را آن زمان لایق شوی
# 105 اندر این ره عشق باید ای پسر %~% تا شوی در راه معنی با خبر
# 106 عشق را دردی بباید ای فقیر %~% درد باشد در دو عالم دستگیر
# 107 رودراین ره درد خواه ای مرد کار %~% درد باشد اندر این ره بختیار
# 108 درد شد درمان جان عاشقان %~% درد شد معشوق جان بی‌دلان
# 109 درگذر از راه تقلید و بیان %~% درد باید تا شود راهت عیان
# 110 هر که را در راه بینش درد نیست %~% خاک بر فرقش که آنکس مرد نیست
# 111 درد آمد اندر این ره پیر راه %~% هر که با درد است آگه شد ز شاه
# 112 درد را بگزین و ترک قال کن %~% جان خود را باز و ره در حال کن
# 113 درگذر از ذکر و زهد و قیل و قال %~% درد را بگزین ز بی‌دردی بنال
# 114 درد درمان دل ما آمده است %~% درد در جان رهبر ما آمده است
# 115 درد ما را ره نمود از وصل یار %~% سر پنهان کرد بر ماآشکار
# 116 درد ما را برد اندر سر جان %~% درد ما را برد اندر لامکان
# 117 درد ما را داد هر دم صد صفا %~% درد ما را داد هر دم صد عطا
# 118 درد ما را داد هر دم خلعتی %~% درد ما را داد هردم نعمتی
# 119 درد ما را از خودی فانی بکرد %~% در بقای حق به حق باقی بکرد
# 120 درد ما را از جهان آزاد کرد %~% درد هر دم جان ما را شاد کرد
# 121 درد ما را کرد بینا در جهان %~% تا بدیدم سر پنهان و عیان
# 122 درد ما را برد راه مصطفی %~% درد ما را داد سر اولیا
# 123 درد ما را داد حال صوفیان %~% درد ما را داد شوق عارفان
# 124 درد ما را برد اندر پیش حق %~% حق به درد ما همی دادی سبق
# 125 درد ما را از خدا آگاه کرد %~% درد راه حق بما کوتاه کرد
# 126 درد ما را قربت مسند نهاد %~% بر سریر شوق آن حضرت نشاند
# 127 درد ما را در صف جان بار داد %~% وانگهی در تخت جانان بار داد
# 128 درد ما را کرد راه حق عیان %~% وانکه بی‌درد است کی یابد نشان
# 129 درد حاصل کن که درمان درد تست %~% مقصد و مقصود جانان درد تست
PageV01P26
# 1 یک صحابه بود در عهد رسول %~% درد و سوزی داشت آن صاحب قبول
# 2 دائما با درد بود آن مرد کار %~% درد دین را کرده بود او اختیار
# 3 دائما در راه حق گریان بدی %~% هم ز درد دین چنین بریان بدی
# 4 روز و شب بنشسته بود آن مستمند %~% دائما اندوهگین و دردمند
# 5 گاه او را درد پا گه درد سر %~% گاه درد سینه و گاهی کمر
# 6 او به ظاهر دائما با درد بود %~% پا و سر اعضای او پر درد بود
# 7 درد معنی در دل او کار کرد %~% جان و دل در راه حق ایثار کرد
# 8 درد دین را بود او مردانه‌ای %~% هم ز درد دین خود فرزانه‌ای 
# 9 آشکارا بود درد آن ولی %~% بود محبوب رسول هاشمی
# 10 بود بادرد آن ولی پاک دین %~% نام او گفتند بودردا ازین
# 11 درد را بگزین که در راه خدا %~% درد آمد راهبر بر مصطفی(ص)
# 12 همچو بودردا بکن درد اختیار %~% تا شوی در راه معنی بختیار
# 13 همچو سلمان باش و در ایمان بکوش %~% می‌نیوش و سر این اسرار پوش
# 14 بگذر از غیر خدا وفرد باش %~% در ره توحید حق با درد باش
# 15 راه مردان درد آمد ای پسر %~% درد را بگزین و بگذر از حشر
# 16 بگذر از کون و فساد و راه رو %~% در حریم حضرت الله شو
# 17 چون حذر کردی ز کون و راه پیش %~% بعد از آن خوف و رجا آید به پیش
# 18 یک زمان با وصل باشی ای فقیر %~% یک زمان در هجر باشی و زحیر
# 19 گاه سلطان گه رعیت آمدی %~% گه بکام و گه بحیرت آمدی
# 20 گاه باقی گاه فانی آمدی %~% گه نهانی گه عیانی آمدی
# 21 گاه طالب گاه مطلوب آمدی %~% گاه شاه و گاه دربان آمدی
# 22 گاه صوفی گاه صادق آمدی %~% گاه عابد و گاه فاسق آمدی
# 23 گاه عالم گاه عامل آمدی %~% گاه عاقل گاه جاهل آمدی
# 24 گاه از ترس خدا بگداختی %~% گه ز شادی مرکبی می‌تاختی
# 25 اندر این ره خار باخرما بود %~% اندر این ره عشق با غوغا بود
# 26 اندر این ره نیش با نوش آمده است %~% اندر این ره عقل با هوش آمده است
# 27 اندر این ره وصل با هجران بود %~% اندر این ره درد با درمان بود
# 28 اندر این ره خوف باشد با رجا %~% اندر این ره امن باشد با بلا
# 29 گر در این منزل بمانی ای فقیر %~% گاه شادی را ببینی گه زحیر
# 30 بگذر از خوف و رجا ای مرد کار %~% تا نمانی مبتلا پایان کار
# 31 گر بخواهی کار تو پایان رسد %~% کار را از جان بکن درمان رسد
PageV01P27
# 1 در خبر دیدم که یحیی دائما %~% بود درخوف خدا او قائما
# 2 روز و شب در گریه و زاری بد او %~% دائما در ساز هشیاری بد او
# 3 از میانخلق بیرون رفته بود %~% بر سر که پاره بنشسته بود
# 4 دائما در خوف بودی آن امام %~% بر سر کوهش بدی دائم مقام
# 5 ناگهی عیسی رسید آنجا ز راه %~% دید یحیی را میان سوز و آه
# 6 آه می‌کرد و بزاری می‌گریست %~% هر زمان از خوف حق چون مرده زیست
# 7 گفت عیسی رحمت حق را ببین %~% چند گرئی ای نبی راه بین
# 8 گفت یحیی که تو قهرش را نگر %~% چند باشی ایمن ای صاحب نظر
# 9 عیسیش گفتا که رحمت سابق است %~% حق تعالی گفت این خود واقف است
# 10 گفت یحیی گر بیاید جبرئیل %~% این زمان گوید مرا از این دلیل
# 11 نه رجادانم نه خوف از این نشان %~% بگذر از خوف و نگردر بی‌نشان
PageV01P28
# 1 بی‌نشان شو یک دم از یاد و نشان %~% تا ببینی سر پنهانی عیان
# 2 بی‌نشان شو ای پسر در راه یار %~% تاتو باشی در دو عالم بختیار
# 3 بی‌نشان شو در ره مردان مرد %~% تا تو باشی در جهان آزاد وفرد
# 4 بی‌نشان شو در میان عام و خاص %~% تا بباشی پیش حق خاص الخواص
# 5 بی‌نشان شو ای فقیر پاکباز %~% تا تو باشی دردو عالم شاهباز
# 6 بی‌نشان شو در ره حق ای پدر %~% تا ز اسرار خدایابی خبر
# 7 بی‌نشان شو در ره توحید باش %~% دائما در ترک و در تجرید باش
# 8 بگذر از خوف و رجا ای مرد کار %~% تا جمال دوست بینی آشکار
# 9 بعد منزل هیبت و انس ای فقیر %~% سالکان و طالبان را دستگیر
PageV01P29
# 1 انس چون بادوست باشد باد و آتش هم توئی %~% انس چون با دوست باشد آدم عالم توئی
# 2 انس چون با دوست باشد ذره‌ها دریا شود %~% انس چون با دوست باشد رازها پیدا شود
# 3 انس چون بادوست باشد طالبان مطلوب شد %~% انس چون با دوست باشد هر بلا محبوب شد
# 4 انس چون بادوست باشدخاکدان شدآسمان %~% انس چون با دوست باشد خودمکان شدلامکان
# 5 انس چون بادوست باشددوزخت جنت شود %~% انس چون بادوست باشد لعنتت رحمت شود
# 6 انس چون بادوست باشد این جهان شدآن جهان %~% انس چون با دوست باشد سر پنهان شد عیان
# 7 انس چون با نور باشد نار را تونور دان %~% انس چون بادوست باشد دیو را تو حور دان
# 8 انس چون بادوست باشدظلمت تو روشنست %~% انس چون بادوست باشد گلخن تو گلشن است
# 9 انس چون بادوست باشد راه تو منزل شود %~% انس چون با دوست باشد کام تو حاصل شود
# 10   %~%  PageV01P30
~~1 هیبت حق جمله را یکسان کند %~% جسم‌ها را جملگی چون جان کند
# 2 هیبت حق جمله را زیبا کند %~% این عددها را همه یکتا کند
# 3 هیبت حق جمله را فاضل کند %~% بیشکی آندم ترا واصل کند
PageV01P31
# 1 سائلی بنشست پیش بایزید %~% گفت از لطف خدای برمزید
# 2 در ره حق دائما مردانه‌ای %~% در میان عارفان فرزانه‌ای
# 3 راه حق راتو به جان کوشیده‌ای %~% دائما از شوق حق جوشیده‌ای
# 4 تو شراب سر حق نوشیده‌ای %~% سر اسرار خدا پوشیده‌ای
# 5 سر سبحانی ز تو شد آشکار %~% در میان عاشقان نامدار
# 6 جان و تن را در طلب بگداختی %~% تا کمال معرفت در یافتی
# 7 هر دو عالم را در این ره باختی %~% مرکب معنی در این ره تاختی
# 8 در وجود خویشتن فانی شدی %~% در بقای حق بحق باقی شدی
# 9 دیده نفس بهیمی دوختی %~% این جهان و آن جهان را سوختی
# 10 سر تو از فکر جمله برتر است %~% فکر تو از عرش اعلی برتر است
# 11 مظهر تحقیق و تجرید آمدی %~% لاجرم در عین توحید آمدی
# 12 غیر حق را اندر این ره سوختی %~% چشم خود بینی در این ره دوختی
# 13 طالبان و سالکان در راه تو %~% جمله همچون چاکرند شاه تو
# 14 عاشقان در راه تو حیران شدند %~% عارفان از درد تو بیجان شدند
# 15 زاهدان از زهد تو وامانده‌اند %~% عالمان از علم تو درمانده‌اند
# 16 پیر ما در ره توئی این دم یقین %~% نام تو کردند سلطان عارفین
# 17 مشکلی افتاده اندر ره مرا %~% مشکل ما را بکن حالی روا
# 18 اندر این ره می‌روم با پا و سر %~% هر زمان پیش آیدم لونی دگر
# 19 گاه نورانی و گه ظلمانیم %~% گاه روحانی و گه نفسانیم
# 20 گاه در علویم و گه در اسفلی %~% گاه در عقلیم و گه در غافلی
# 21 گاه طالب گاه مطلوب آمدم %~% گه محب و گاه محبوب آمدم
# 22 گاه عاشق گاه صادق آمدم %~% گه منافق گاه فاسق آمدم
# 23 گه محقق گه موحد آمدم %~% گاه زاهد گه مقلد آمدم
# 24 هر زمان لون دگر می‌دیده‌ام %~% اندر این ره راه را نادیده‌ام
# 25 گفت سلطانش چو انس حق رسد %~% این خیالات از سرت بیرون کند
# 26 چونکه انس حق ترا حاصل شود %~% راه حق در پیش تو واصل شود
# 27 اندر این ره جسم تو یکتا شود %~% طالب و مطلوب هم یکجا شود
# 28 علو را در سفل بینی ای پسر %~% بشنو این اسرار شو صاحب نظر
# 29 نور در ظلمت ببینی آشکار %~% فهم کن اسرار ای مرد کبار
# 30 عشق و عاشق هر دو را محبوب دان %~% سالک و طالب همه مطلوب دان
# 31 یافتن اینجا بود نایافتن %~% گم شدن اینجا بود پیدا شدن
# 32 هست را میدان در این ره غافلی %~% خیز ونادان شو اگر تو عاقلی
# 33 بعد از آن بینی انیس با جلیس %~% اندر این منزل شوی روح نفیس
# 34 دائما بنشسته باشی با خدا %~% فارغ ازکبر و نفاق و از هوا
# 35 روح اندر خلوت جانان بود %~% در حریم وصل با جانان بود
# 36 یک زمان غایب نباشی از خدا %~% دائما از نور حق گیری ضیا
# 37 سر این اسرار را حاصل کنی %~% جان و دل در معرفت کامل کنی
# 38 در جلیس این جسم تو چون جان شود %~% در حریم حضرت جانان شود
# 39 در جلیسی با خدا و مصطفی %~% هم انیست می‌شود دایم صفا
PageV01P32
# 1 بود درویشی مسافر ای غلام %~% سال و مه اندر سفر بودی مدام
# 2 بارها در راه مکه رفته بود %~% بس ریاضتهای مشکل کرده بود
# 3 عرصه عالم همه گردیده بود %~% خاک مردان را زیارت کرده بود
# 4 عمر خود را در سفر بگذاشته %~% بهره خود از سفر نایافته
# 5 دائما می‌کرد در عالم طواف %~% رفته بود آن مرد تا دامان قاف
# 6 آبله می‌کرد هر دم پای او %~% یک دمی ننشسته بر یکجای او
# 7 همچنین می‌رفت اندر ره مدام %~% تا رسید اندر خراسان والسلام
# 8 در خراسان بود مردی نامدار %~% شیخ عالم بوسعید آن مرد کار
# 9 در کرامات و مقامات عیان %~% بود آن مرد خدای خورده دان
# 10 در شریعت پیشوای عالمان %~% در طریقت رهنمای صوفیان
# 11 در حقیقت واصل برحق بد او %~% دائما در شرع مستغرق بد او
# 12 نام او مشهور بود اندر جهان %~% سالکان را مرشدی بود از عیان
# 13 آن مسافر آمد از ره پیش شیخ %~% آبله بر پا فتاده همچو میخ
# 14 شیخ گفتش ای جوان خوبروی %~% آبله گر بر دلت باشد بگوی
# 15 در جلیس آ همچو مردان ای فقیر %~% تا ز اسرار نهان گردی خبیر
# 16 در جلیس آ ای فقیر نور بین %~% صد هزاران عالم پرنور بین
# 17 در جلیس آ و ببین جان جهان %~% سر سبحانی شود هر دم عیان
# 18 در جلیس آ و نشین با دادگر %~% شاد بنشین و مرو تو در بدر
# 19 در جلیس آ و جمال حق ببین %~% در جلیس آ و جلال حق ببین
# 20 در جلیس آ و خدا را یاد گیر %~% در جلیس آ و خدا را یاد گیر
PageV01P33
# 1 بعد از آن بینی جمالی با جلال %~% اندر این منزل بود عین وصال
# 2 قطره اندر عین دریا اوفتد %~% ذره درخورشید والا اوفتد
# 3 قطره اندر بحر ناپیدا شود %~% قطره در دریا فتد دریا شود
# 4 محو گردد صورت آفاق کل %~% عزها کلی بدر گردد بذل
# 5 آنچنان گفته است عطار امین %~% نور روشن منطق الطیرش ببین
# 6 سایه در خورشید گم گردد مدام %~% کل همه خورشید گردد والسلام
# 7 گفته عطار خود از مغز بود %~% لیک اندر صد لباس نغز بود
# 8 گفته بهلول خود از جان بود %~% هرچه گوید آیت و برهان بود
# 9 گفته بهلول را توحید دان %~% دائمش در ترک ودر تجرید دان
PageV01P34
# 1 شیخ لقمان بود در عین وصال %~% محو گشته در جمال ذوالجلال
# 2 ازوجود خویشتن فانی شده %~% در بقای حق بحق باقی شده
# 3 از خودی بگذشته آن مرد خدا %~% دائما در وصل بود آن باصفا
# 4 از سلوک و از طلب بگذشته بود %~% با جمال اندر طلب پیوسته بود
# 5 هم به ذکر و فکر تقوی سوخته %~% جنبه وصل حقیقی دوخته
# 6 قیل وقال علم و تقلید و بیان %~% ترک کرده آمده اندر عیان
# 7 محو بود اندر جمال آن پاکباز %~% زان نکردی گاه و بیگاهی نماز
# 8 هست خدمت با وجود ای مردکار %~% چون وجودت محو شد رستی ز کار
# 9 شیخ رفت و ازوجود خودبرست %~% در حریم حضرت سبحان نشست
# 10 آنکه باشد دائما اندر جمال %~% کی بود در فکر و ذکر و قیل وقال
# 11 آنکه با سلطان نشیند در وصال %~% گر به خدمت رونهد باشد وبال
# 12 شیخ دائم محو بود اندر جمال %~% غیر حق در پیش او گشتی زوال
# 13 در بخارا بود شیخی پاکباز %~% گفت لقمان چون نمی‌آرد نماز
# 14 من روم او را بفرمایم نماز %~% بندگی باشد در این ره با نیاز
# 15 در زمان برخواست اندر ره فتاد %~% بود با او چل مرید پاک زاد
# 16 دست جنبانید پیر رهنمون %~% خیل شیران آمد از بیشه برون
# 17 هر یکی بر شیر نر گشته سوار %~% تازیانه ساختند آنگه ز مار
# 18 همچنان در راه شد آن ذوفنون %~% شیخ را اعلام دادند از درون
# 19 شیخ بر کوهی نشست آن دم روان %~% رفت آن کوهش چو اسب تکدوان
# 20 آن فقیر آن شیخ را دیده ز دور %~% از قدم تا فرق گشته غرق نور
# 21 بر نشسته کوه را شهباز شاد %~% می برفت آن کوه در ره همچو باد
# 22 با مریدان گفت پیر این دم ز شیر %~% هین فرود آئید پیش این دلیر
# 23 جمله‌شان از شیر افتاده به زیر %~% از پی تعظیم آن شیخ کبیر
# 24 چون رسیدند آن زمان با یکدگر %~% در قدوم او نهاده جمله سر
# 25 اندر آن صحرا یکی چه یافتند %~% بر سر آن چاه منزل ساختند
# 26 اندر آمد آن زمان وقت نماز %~% پیر و اصحابش شدند اندر نیاز
# 27 بعد از آن آن پیر گفت ای پاکباز %~% چه سبب نگذاردی این جا نماز
# 28 گفت لقمان چون صباح آید فراز %~% با تو بگذارم در این موضع نماز
# 29 پیر و اصحابش ز هیبت سوختند %~% دیده عقل آن زمان بردوختند
# 30 جمله آندم از خودی بیرون شدند %~% در مقام بیخودی مجنون شدند
# 31 سر نهادند آن همه رفتند خواب %~% چون شدند از خواب حاجت شد به آب
# 32 پیرو اصحابش چو قصد چاه کرد %~% تا که آب آرند از چه بهر خود
# 33 دلو را در چه فکنده کاروان %~% دلوشان در چاه نرسید آن زمان
# 34 پر نشد از آب در دلو ای عجب %~% در تعجب ماند آن قوم از تعب
# 35 آمد آن دم پیش شیخ انصاف داد %~% روی خود بر پای لقمانش نهاد
# 36 شیخ اندر چه فکند آب دهان %~% آب بیرون آمد از چه شد روان
# 37 پیر و اصحابش وضو چون ساختند %~% غسل کردند و به خود پرداختند
# 38 بعد از آن گفتند تو اولی‌تری %~% در حقیقت غالب و والاتری
# 39 رفت لقمان بعد از آن اندر نماز %~% گفت تکبیر و نشست آن شاهباز
# 40 پیر و اصحابش بگفتند ای همام %~% تو بکردی این نماز اینجا تمام
# 41 شیخ دست از خرقه بیرون آورید  %~% از سر هر موی او خون می‌چکید
# 42 چونکه آن حالت بدیدند آن نفر %~% از حدیث عشق گشتند با خبر
# 43 آن زمان گفتند لقمان واصل است %~% هردمی عین وصالش حاصل است
# 44 هر که او واصل شود تکلیف نیست %~% در میان وصل حق تصریف نیست
# 45 هر که باشد در جمال ای نامدار %~% او به غیر حق ندارد کار و بار
# 46 هر که جان شد جسم را با او چکار %~% یافت معنی اسم را با و چه کار
# 47 هر که واصل شد برست از ننگ ونام %~% وانکه عارف شد بجست از زرق ودام
# 48 هرکه را آمد جمال با جلال %~% محو شد از خویش در عین وصال
# 49 هرکه واصل شد برست از ترهات %~% شه رخی زد این جهان را کرد مات
# 50 هر که او واصل برست از نام وننگ %~% شیشه سالوس بشکست او به سنگ
# 51 هرکه واصل شد برست از خاکدان %~% هست با محبوب خود در لامکان
# 52 هرکه او واصل ز پنج و چار رفت %~% گنج وحدت یافت برخوردار رفت
# 53 هر که واصل شد جمال حق بدید %~% در جمال حق جلال حق بدید
# 54 هر که واصل شد عددها را بسوخت %~% هر دو عالم را به یک ارزن فروخت
PageV01P35
# 1 جهد کن ای دوست تا واصل شوی %~% یک ره و یک قبله و یک دل شوی
# 2 والذین جاهدوا فرمود حق %~% جهد کن در راه تا گیری سبق
# 3 هر که را این راه حق حاصل شود %~% بی‌شکی او با خدا واصل شود
# 4 هر که را این راه ناید در شمار %~% در قیامت پیش حق شد شرمسار
PageV01P36
# 1 پادشاها ره نما این بنده را %~% این فقیر بی‌کس افکنده را
# 2 ای خدای انبیا و اولیا %~% رحمت تو مصطفی و مرتضی
# 3 ای خدای انبیا و مرسلین %~% ای خدا مؤمنین و مسلمین
# 4 ای خدای عاقلان و کاملان %~% ای خدای عاشقان و عارفان
# 5 ای خدای زاهدان و صوفیان %~% ای خدای غازیان و عالمان
# 6 ای خدای جمله پیدا ونهان %~% ذات تو بر تر ز فکر است و بیان
# 7 ای خدای وحش و حیوان و طیور %~% زندگی دادی تمامت را ز نور
# 8 ای خدای بی‌نهایت جز تو کیست %~% هم توئی بی‌حد و غایت جز تو کیست
# 9 اولین و آخرینی یا کریم %~% ظاهرین و باطنینی یا عظیم
# 10 محو گردان ای خدا بهلول را %~% وارهان از خویشتن این گول را
# 11 رحمت للعالمینی بر همه %~% ختم گردان راه دین را بر همه
PageV01P37
# 1 ای پاکی تو منزه از هر پاکی %~% قدوسی تو مقدس از ادراکی
# 2 در راه تو صد هزار عالم گردی %~% در کوی تو صدهزار آدم خاکی
PageV01P38
# 1 در وصف تو عقل طبع دیوانه گرفت %~% جان تن ز دو با عجز بهم خانه گرفت
# 2 چون شمع تجلی تو آمد به ظهور %~% طاوس فلک مذهب پروانه گرفت
PageV01P39
# 1 ای هشت بهشت یک نثار در تو %~% وی هفت سپهر پرده‌دار در تو
# 2 رخ زرد و کبود جامه خورشید منیر %~% سرگشته ذره غبار در تو
PageV01P40
# 1 هر دل که ز لطف تو نشان یابد باز %~% سررشته خود در دو جهان یابد باز
# 2 در راه تو هر که نیم جانی بدهد %~% از لطف تو صدهزار جان یابد باز
PageV01P41
# 1 ای خلق دو کون ذکر گوینده تو %~% وی جمله کاینات پوینده تو
# 2 هر چند به کوشش نتوان در تو رسید %~% تو با همه ای همه جوینده تو
PageV01P42
# 1 ای آنکه ز کفر دین تو بیرون آری %~% وز کوه و کمر نگین تو بیرون آری
# 2 از گل گل نازنین تو بیرون آری %~% وز خار تر انگبین تو بیرون آری
PageV01P43
# 1 ای آنکه چنانکه مصلحت میدانی %~% کار که و مه به مصلحت میرانی
# 2 رزاق و نگهدار همه حیوانی %~% سازنده کار خلق سرگردانی
PageV01P44
# 1 کاری که ورای کفر و دین می‌دانم %~% آن دوستی تست یقین می‌دانم
# 2 در حلق من آن سلسله کانداخته‌اند %~% هرگز نشود گسسته این می‌دانم
PageV01P45
# 1 از سر تو هر که با نشان خواهد بود %~% مشغول حضور جاودان خواهد بود
# 2 گر بی تو دمی بر آید از دل امروز %~% فردا غم او دوزخ جان خواهد بود
PageV01P46
# 1 بی یاد تو دل چو سایه در خورشید است %~% با یاد تو بی‌نهایت امید است
# 2 هر تخم که در زمین دل کاشته‌ایم %~% جز یاد تو تخم حسرت جاوید است
PageV01P47
# 1 گیرم که به تو لطف الهی آمد %~% در ملک تو ماه تا به ماهی آمد
# 2 در هر وطنی باغ و سرائی چکنی %~% می‌پنداری که باز خواهی آمد
PageV01P48
# 1 چون روی تو در هلاک خواهد آمد %~% قسم تو دو کز مغاک خواهد آمد
# 2 بر روی زمین چه می‌کنی چندین جای %~% چون جای تو زیر خاک خواهد آمد
PageV01P49
# 1 از آتش دل چو دود برخواهی خواست %~% وز راه زیان و سود برخواهی خواست
# 2 وین کلبه که ایمن اندر او بنشینی %~% ایمن منشین که زود برخواهی خواست
PageV01P50
# 1 زان پیش که در عین هلاکت فکنند %~% بفکن همه پاک بو که پاکت فکنند
# 2 زیرا که ز روزگار روزی چندی %~% بر تو شمرند و بس به خاکت فکنند
PageV01P51
# 1 تا کی به نظاره جهان خواهی زیست %~% فارغ ز طلسم جسم و جان خواهی زیست
# 2 یک ذره به مرگ خویشتن برگت نیست %~% پنداشته که جاودان خواهی زیست
PageV01P52
# 1 گاهی به قبول خلق خواهی آویخت %~% گاهی به عصا و دلق خواهی آویخت
# 2 زیرک تر مرغان جهانی لیکن %~% تا چشم زنی به حلق خواهی آویخت
PageV01P53
# 1 گر در کوهی مقیم و گر در دشتی %~% بر خاک گذشتگان مجاور گشتی
# 2 بر خاک تو بگذرند نا آمده‌گان %~% چندانکه تو بر گذشتگان بگذشتی
PageV01P54
# 1 چون آفت بی‌قیاس داری در پی %~% چندانکه روی هراس داری در پی
# 2 ای خوشه سر سبز سر مفراز %~% چون می‌دانی که داس داری در پی
PageV01P55
# 1 بگشای نظر خلق پراکند نگر %~% سرگردانی مرده و زنده نگر
# 2 از شربت ناگوار دنیا به منال %~% در شریت گور ناگوارنده نگر
PageV01P56
# 1 هر رنگ که ممکن است آمیخته گیر %~% هر فتنه که ساکن است انگیخته گیر
# 2 وین روی چو ماه آسمانت بدریغ %~% از صرصر مرگ باز در ریخته گیر
PageV01P57
# 1 ره بس دور است توشه بردار و برو %~% فارغ منشین تمام کن کار برو
# 2 تا چند کنی جمع که تا چشم زنی %~% فرمان آید که جمله بگذار برو
PageV01P58
# 1 گیرم که جهان بکام دیدی و شدی %~% زلف همه دلبران کشیدی و شدی
# 2 چیزی که ترا هوا بدان می‌دارد %~% انگار بدان چیز رسیدی و شدی
PageV01P59
# 1 قومی که بخواب مرگ سرباز نهند %~% تا حشر ز قال و قیل خود باز رهند
# 2 تا کی گوئی کسی خبر باز نداد %~% چون بیخبرند از چه خبر باز دهند
PageV01P60
# 1 در حبس وجود از چه افتادم من %~% کز ننگ وجودخود بفریادم من
# 2 چون می‌مردم بصد هزاران زاری %~% از مادر خویشتن چرا زادم من
PageV01P61
# 1 خلقی که در این جهان پدیدار شدند %~% در خاک به عاقبت گرفتار شدند
# 2 چندین غم خود مخور که همچون من و تو %~% بسیار درآمدند و بسیار شدند
PageV01P62
# 1 بس خون که دلم ز اول کار بریخت %~% تا آخر کار چون گل از خار بریخت
# 2 سرسبزی خاک از چه سبب می‌بایست %~% چون زرد شد و بزاری زار بریخت
PageV01P63
# 1 تا چند زمرگ غمناک شوی %~% آن به که ز اندیشه خود پاک شوی
# 2 یک قطره آب بوده اول کار %~% تا آخر کار یک کف خاک شوی
PageV01P64
# 1 ماتمزدگان عالم خاک هنوز %~% می خاک شوند در غم خاک هنوز
# 2 چندانکه تهی می‌شود از پشت زمین %~% پرمی نشود این شکم خاک هنوز
PageV01P65
# 1 چون رفت ز جسم جوهر روشن ما %~% از خار دریغ پر شود گلشن ما
# 2 بر ما بروند و هیچکس نشناسد %~% تا زیر زمین چه می‌رود بر تن ما
PageV01P66
# 1 هر خاک که درجهان کسی فرسود است %~% تن‌هاست که آسیای چرخش سوداست
# 2 هر گرد که بر فرق عزیز تو نشست %~% مفشان که سرو فرق عزیزی بوده است
PageV01P67
# 1 لاله ز رخ چو ماه می‌بینم من %~% سبزه ز خط سیاه می‌بینم من
# 2 وان کاسه سرکه بود پر باد غرور %~% پیمانه خاک راه می‌بینم من
PageV01P68
# 1 هر کوزه که بیخود بدهن باز نهم %~% گوید بشنو تا خبری باز دهم
# 2   %~%  
PageV01P69
# 1 بر بستر خاک خفتگان می‌بینم %~% در زیر زمین نهفتگان می‌بینم
# 2 چندانکه به صحرای عدم می‌نگرم %~% ناآمده‌گان و رفتگان می‌بینم
PageV01P70
# 1 هر سبزه و گل که از زمین بیرون رست %~% از خاک یکی سبز خطی گلگون رست
# 2 هر نرگس و لاله کز که و هامون رست %~% از چشم و بتن وز جگر پرخون رست
PageV01P71
# 1 ای اهل قبور خاک گشتید و غبار %~% هر ذره زهر ذره گرفتید کنار
# 2 این خود چه سرابست که تاروز شمار %~% بیخود شده‌اید بیخبر از همه کار
PageV01P72