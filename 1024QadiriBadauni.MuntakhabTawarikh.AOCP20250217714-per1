######OpenITI#

#META# Creator: escriptorium
#META# Created: 2025-02-17T08:48:56.699526+00:00
#META# LastChange: 2025-02-17T08:48:56.699545+00:00
#META# transcription layer pk: 12848
#META# transcription layer name: kraken:all_arabic_scripts
#META# avg transcription confidence: 0.9727100253103591


#META#Header#End#

![image filename](./1024QadiriBadauni.MuntakhabTawarikh_V02_0006.jpg)

# بسم الله الرحمن الرحيم وبه نستعين
~~ای یافته نامها ز نام تو رواج %~% شاهان به درت چو ما بدیشان محتاج
~~حالی که رسید صدمت عبرت تو %~% نتی پای به کفش ماند و نی فرق به تاج
~~جهان پادشاها با این دل بی حاصل که منزل دیو و دد شده سپاس تو چه سان
~~اندیشم و با این زبان فرسودهٔ بیهوده گو که طمعهٔ گربه و سگ گشته ستایش تو
~~چگونه سرایم؟
~~چه زهره خاک مسکین را که توحید خدا گوید
### | بدین آلودگی ذات مقدّس را ثنا گوید
~~علاوه آنکه همیشه اندیشهٔ وسوسه پیشه را در این راه نااگاه پای جست و جو
~~لنگ است و پیوسته زبان سست بیان را در این بیابان بیپایان فضای گفت وگو تنگ.
~~آنچه دل داند حدوث است آنچه لب گوید حروف
### | من به دل چون دانمت یا با زبان چون خوانمت
~~همان بهتر که قدم قلم از طیّ این وادی کوتاه داشته و سر تحیّر به گریبان تفگر
~~انفسی و آفاقی فرو کشیده دیدهٔ عبرت به معرفت صنع پر کمال و ملک بی زوال تو
~~بگشایم و از تغیّر در احوال کائنات پی به وحدت ذات رفیع الدّرجات تو برده سری
~~به عالم توحيد و تقرير برآريم تا به عين اليقين ببينم، بلکه بشناسم که:
# دویی را نیست ره در حضرت تو %~% همه عـالم تویی و قدرت تو
~~و زبان را به زلال درود بر آن سرور محمّد نام عاقبت محمود صاحب حوض
~~موعود و درود معدود -صلی الله عليه و آله و سلم - تر دارم که خلعت تشریف

PageV01P001

![image filename](./1024QadiriBadauni.MuntakhabTawarikh_V02_0007.jpg)

~~پادشاهی ازلی و ابدی بر قامت همت چست و خطبه و سکهٔ مملکت لایزالی
~~ذوالجلالی به نام عالى او درست است.
# شاه عربی که شد جهان مظهر او %~% سوگند سرش خورد جهان داور او
# همسایهٔ حق بود از آن سایه نداشت %~% تا پا ننهد کسی به جای سر او
# و هزاران آفرین و تحسین بر آل گزین و اصحاب حق بین او باد خصوصاً خلفای
~~راشدین -رضوان الله علیهم اجمعین - که برای اعلای اعلام دین و اعلان کلمهٔ حق
~~مبین جانها باخته و سرها فدا ساخته ساحت ملک شرع را از خار کفر و خاشاک
~~بدعت پاک گردانیدهاند.
# بعد از حمد الهی ونعت حضرت رسالت پناهی - علیه و علی آله و صحبه صلوة
~~مصونة عن التناهی -نموده میآید که علم تاریخ در حدّ ذات علمی است شریف و
~~فنّی است لطیف، چه سرمایهٔ عبرت ارباب خبرت و مستوجب تجربهٔ اهل دانش و
~~بینش است و اصحاب قصص و سیر از زمان آدم تا این جزو زمان که ما در آنیم در
~~این فن تآلیف معتبره ساخته و مجلدات مبسوط پرداخته و فضیلت آن را به دلایل و
~~براهین اثبات نموده و بدین نباید نگریست که قرائت و مطالعهٔ این علم نسبت به
~~جمعی از سست دینان و ارباب شک و شبهه که کوتاه بیناناند باعث انحراف از جادهٔ
~~قويم شريعت غرّای محمّدی -صلی الله عليه و آله وسلم - و ورود در مناهل
~~مختلفه و مشارب مکدرهٔ اهل هوا و بدعت از خذلان ابدی گشته و میگردد، چه
~~جمعی را که در مبدأ فطرت از دین بی مناسبت واقع شدهاند خوانندگان کلام ازلی که
~~مفتاح سعادات مبین و شِفٰاءٌ وَ رَحْمَةٌ للْعالمینَ است سبب شقاوت و خسران جاوید
~~گشته وَ اِذْ لَمْ یَهْتَدُوا بِهِ فَیَقُولُونَ هذا افک قدیمّ تا به تاریخ چه رسد؟
~~چو حس سمع ازماخولیا ضایع شود کس رانیابد بهره از مزمار داوودی و الحانش
# و ما سخن به آن جماعت داریم که به صفت سلامت طبع و جودت ذهن و شیوهٔ
~~انصاف متّصف باشند، نه گروهی که نامقید شرع و منکر اصل و فرعاند که ایشان
~~قابل این خطاب نیاند و داخل زمرهٔ اهل اعتبار و اولی الابصار و ارباب الباب نه و
~~چگونه منکر علمی تواندشد علی الاطلاق که یک سبع از سبع المثانی است که مبنای
~~اتقان ایمان وایقان بر آن است وَکَلاْ نَقْصّ عَلَیْکَ مِنَ آنْباءِ الرُّسُلِ ما تُثَبِتْ بِهِ فُوادَکَ از

PageV01P002

![image filename](./1024QadiriBadauni.MuntakhabTawarikh_V02_0008.jpg)

~~آن خبر می دهد و جمعی غفیر از علمای حدیث و تفسیر مثل امام بخاری و قاضی
~~بيضاوی الى يومنا هذا اشتغال به تحرير این علم دلپذیر نمودهاند و قول و عمل
~~ایشان شرقاً و غرباً سند طوایف امم است عَلی اختلاف طبقاتهم و تفاوت درجاتهم
~~به خلاف شرذمهٔ قلیلهٔ مبتدعهٔ مخترعه که به شومی تعصب نفس اماره و هوای متبع
~~و کوتاه بینی ظاهر و باطن قدم در وادی جرأت نهاده تخلیط و تخبیط در اخبار
~~صحیحهٔ مأثوره نمودهاند و محامل و توجیهات و تأویلات وجیهه را ترک داده
~~محاربات و مشاجرات صحابهٔ کرام و تابعین عظام را قیاس بر حال خود کرده بر
~~تناقض و تباغض و تنافس و تكاثر در اموال واولاد محمود داشتند و داعی
~~ساده لوحان هیولانی اعتقاد گشته به اضلال و تضلیل راهبر به دار البوار جهنم شدند.
# إِذا كـانَ الغُـراب دليـلَ قـوم %~% سَيَهْديهِمْ سـبيلَ الهـالكينا
# اگر دیدهٔ کسی به کحل توفیق مکحّل و به نور یقین منوّر باشد از هر سانحه که در
~~عالم کون و فساد میگذرد پی به وحدت صانع قدیم ذوالجلال مبرّا از وصمت
~~حدوث و منزّه از داغ تغیّر و انتقال میبرد و چون نیکو نظر میکنم عالم خود
~~نسخهیی است کهن که نه سر دارد و نه بن، در هر ورقی از اوراق این دفتر ابتر
~~فهرست احوال جمعی از افراد انسانی که زمام حل و عقد امور به دست ایشان باز
~~بسته بود مسطور و مقرر است:
# ز احوال جهان گیتی بود شهنامهیی کهنه
### | تو دایم از سر عبرت در آن میبین و میخوانش
# فسون این فسانه خواب خوش میآورد آن را
### | که سرسام است و از سودا دماغ آمد پریشانش
# ولی بیدار هم میسازد آن کس را که از نخوت
### | به خواب غفلت افتادهاست بازی داده شیطانش
# و چون داعى الاسلام كافهٔ انام عبدالقادر بن ملوک شاه بداؤنی - محی الله اسمه
~~عن جرايد الاثام - در شهور سنة تسع وتسعين و تسعمائه (۹۹٩) برحسب فرمان
~~قضاجريان قدر نشان حضرت خليفة الزمان ظل اللهى اكبرشاهى از انتخاب تاريخ
~~کشمیر که به حکم دلپذیر آن شهنشاه جهان گیر گردون سریر یکی از فضلای بی نظیر

PageV01P003

![image filename](./1024QadiriBadauni.MuntakhabTawarikh_V02_0009.jpg)

~~هند از زیان هندی به فارسی ترجمه کرده بود، فراغ یافت به موجب الفتی که از صغر
~~سنّ تا کبر به این علم داشت و کم زمان بود که به خواندن و نوشتن آن به طوع و
~~رغبت یا به حسب امر مشغول نبود بارها در خاطر خطور و عبور میکرد که مجملی
~~از احوال پادشاهان دارالملک دهلی نیز که:
# جمله عالم روستایند وان سواد اعظم است
# از زمان ابتدای ا سلام تا زمان تحریر به طریق اختصار نویسد تا سفینهیی باشد
~~مشتمل بر نبذی از احوال هر پادشاهی به طریق اجمال و تذکرهیی بود برای احباب
~~و تبصرهیی به جهت ارباب الباب و هر چند که کتابی نباشد معول علیه و تصنیفی
~~مشارّالیه، اما به موجب آنکه گفتهاند:
~~این کهن اوراق گردون کش زانجم زیورست %~% کهنه تاريخ بسى شاهان انجم لشکرست
# شاید که بر دل مقبلی از مطالعهٔ آن واردی از عالم ملکوت و سر غیب پرتوی
~~اندازد که باعث ترک و تجرید شده، دل از محبت این سرای فانی بردارد و جامع این
~~اوراق را نیز در سرکار وی کنند و آرزوی عبث نمیباشد و چون هر روز غمی روی
~~مینمود تازه وهمّی دست میداد بیاندازه و بواعث کم و موانع بسیار و از حدوث
~~محن و صروف زمن قرار به یک جای دشوار بود:
# هر روز به منزلی و هر شب جایی
# و با این همه برات رزق مابین زمین و آسمان معلق و خاطر از جهت فراق اقربا و
~~احبا پریشان مطلق بود آن مدعا در حیّز تعویق و تسویق میافتاد تا آنکه یکی از
~~دولتمندان موفق موافق و سعاد تمندان رشید مسترشد که او را با فقیر محبتی تمام و
~~ما را نیز با او الفتی مالاکلام دست داده بود، خاطر از تحریر تاریخ نظامی که مجلدی
~~است بزرگ و تمام آن تاریخ تحریر میشود پرداخته رخت حیات به جانب فردوس
~~كشيد:
# او رفت و رویم ما ز دنبالآخر همه را همین بود حال
# در این زمان که روزگار بر خلاف عادت خود مسامحه فرصت گونه یی نموده
~~پارهیی از ساعات معوّج عمر از دست او دزدیده آمد و آن باعث مجدّد و آن داعیه
~~مؤکد گشت وبه تقریب آنکه هیچ سابقی نیست که برای لاحقی چیزی نگذاشته باشد:

PageV01P004

![image filename](./1024QadiriBadauni.MuntakhabTawarikh_V02_0010.jpg)

# اگر دهقان ته خرمن کند پاک %~% گذارد حصهٔ گنجشک در خای
# شمهیی از احوال بعض سلاطین صاحب استقلال هند از تاریخ مبارک شاهی و
~~نظام التواریخ نظامی که در حکم صبابهیی است از تیار و حبابی از دریای زخار
~~انتخاب نموده به در نویسی کرده چیزی از خود هم اضافه ساخت و غایت اختصار
~~را مرعی داشت و از تکلفات در عبارت و استعارت احتراز لازم شمرد و نام این
~~انموذج منتخب التواریخ نهاده آمد. امید که این جمع و تألیف ناتمام که غرض از آن
~~ابقای نام فرخنده فرجام پادشاهان اهل اسلام است و گذاشتن یادگاری در این
~~سرای مستعار تا سرانجام سبب مغفرت مؤلف بشود نه باعث مزید علت:
# تو ای بلبل چو بخرامی درین باغ %~% به هر لحنی نگیری نکته بر زاغ
# چون وجه همت بر راست نویسی است، اگر بی قصد سهوی و لغوی بر زبان قلم
~~و قلم زبان گذرد، امید که حق سبحانه تعالی آن را به کرم عمیم قدیم خود در گذارد و
~~ببخشد:
# به بد گفتن زبان من مگردان %~% زبان من زیان من مگردان
# از اینجا تا آخر احوال همایون شاه که مصنف از کتب پیشینیان نقل کرده بود ترک
~~نموده شد.

PageV01P005

![image filename](./1024QadiriBadauni.MuntakhabTawarikh_V02_0011.jpg)


PageV01P006

![image filename](./1024QadiriBadauni.MuntakhabTawarikh_V02_0012.jpg)

# جلال الدین محمّد اکبر پادشاه
# شهنشاه دوران خلیفهٔ زمان جلالالدین محمّد اکبر پادشاه که همیشه بر تخت
~~خلافت و مسند رأفت متکمن باد به استصواب بیرام خان خانخانان در باغ کلانور که
~~تا حال مرمت آن میکنند به تاریخ روز جمعه دوم ماه ربیع الاول سنهٔ ثلث و ستین و
~~تسعمائة (۹۶۳) به طالع سعد سریر سلطنت را رفعت و زینت داده فرامین استمالت
~~و نوازش بر امرای سرحد فرستادند تا خطبه در دهلی نیز خوانده شد و این مصرع
~~که: «از همه شاهزادهها اشرف» تاریخ یافتند و دیگر فرد.
~~جلال الدين محمّد اكبر آن شهزادهٔ دوران %~% به تاریخ پدر میگفت شاهنشاه دورانم
# و دیگر «کام بخش» یافتند و عالم چون گلستان شد و زمانهٔ جافی آن شکستگیها
~~را تلافی نموده میگفت:
# چو مرگ افکند افسری از سری %~% نهد در زمان بر سر دیگری
# چو دیرینه دوری سر آورد عهد جوان دولتی سر بر آرد ز مهد
# پیش از امر جلوس بیرام خان پیر محمّدخان شروانی را که با جماعتی از عقب
~~سکندر در کوه سوالک تا حدود موضع دَهمیری رسیده بودند به لطایف الحیل
~~طلبیده بود تا خبر فوت پادشاه مغفور۱ انتشار نیابد و شاه ابوالمعالی که سیدزادهٔ

PageV01P007

![image filename](./1024QadiriBadauni.MuntakhabTawarikh_V02_0013.jpg)

~~عالی نسب از ولایت کاشغر در نهایت تناسب اعضا و به صفت شجاعت از اقران
~~ممتاز و پادشاه غفران پناه را نسبت به او توجهی خاص و نیازمندی افزون از قیاس
~~بود، چنانکه به خطاب فرزندی سر بلند گشته بود خام طمع شد و نسبت او از اینجا
~~باید دانست که بیرام خان قصیدهٔ موشح گفته به قافیهٔ عظیم و قدیم و روی حرف
~~میم، بیست و چهار بیتی که از اوایل مصاریع اولی حضرت محمّد همایون پادشاه
~~غازی و از اوایل مصاریع آخر شاهزاده جلالالدین محمّد اکبر و از اواخر مصاریع
~~اول میرزا شاه ابوالمعالی با الفاظی که از خاطر رفته و از آخر آن ابیات چون بیست و
~~چهار میم را جمع کنند تاریخ نظم قصیده میشود که نهصد و شصت باشد و از ثقات
~~مسموع است که چون پادشاه مغفرت پناه نوبت اخیر به قندهار تشریف بردند، شاه
~~ابوالمعالی شبی شراب خورده یکی از غلات شیعه را به تقریب تعصب به قتل
~~رسانید. چون وارثان مقتول به دادخواهی آمدند شاه ابوالمعالی را طلب فرمودند. او
~~جامهٔ مقتول مخمل سیاه که آستر سرخ ازرق داشت پوشیده و همان یک اویز۱
~~مصقول براق را که کار مقتول به او ساخته بود زیر دامن گرفته خمارآلود با صد کرّ و
~~فربه مجلس پادشاهی در آمد و انکار کرد. بیرام خان این بیت به تقریب خواند:
~~نشان شبروان دارد سر زلف پریشانش %~% دلیل روشن است اینک چراغ زیر دامانش
# پادشاه را بسیار خوش آمد و خون آن بیچاره خاک پوش گشت و به ثبوت نرسید.
~~الغرض چون امرای پادشاهی شاه ابوالمعالی را در مجلس جلوس طلبیدند، جواب
~~داد که عذری دارم و نمیتوانم آمد. مرتبهٔ دوم گفته فرستادند که کنکاشی در میان
~~است و موقوف بر حضور شماست. باز عذری آورد و پیغام بعضی تکلیفات
~~مالایطاق فرستاد. بیرام خان بنا بر مصلحت قبول کرد و بعد از آمدن او تولک خان
~~قورچی را که بسیار قوی هیکل بود و حالا چون تار عنکبوت به نظر می درآمد، فرمود
~~تا شاه ابوالمعالی را به حسب قرارداد از عقب آمده غافل ببست و میخواست که
~~لوح وجود را از نام او پاک سازد ولیکن شاهنشاه کرم پیشه به این اندیشه رضا نداده،
~~فرمودند که در اول جلوس حیف باشد خون بیگناهی ریختن و او را به لاهور
~~فرستادند تا از آن حبس گریخته به جانب کمالخان گهکر رفت و در آن زمان

PageV01P008

![image filename](./1024QadiriBadauni.MuntakhabTawarikh_V02_0014.jpg)

~~سلطنت آن ولایت در تصرف آدم گهکر عموی کمال خان بوده و شاه ابوالمعالی را
~~اعتبار نموده و لشکری به هم رسانیده به استعداد تمام متوجه تسخیر کشمیر شدند.
~~چون به سرحد کشمیر رفته در راجوری، مفلوکی چند از هر جانب بر شاه گرد آمدند
~~و جماعتی از چکّان که قبیله یی است مشهور و داور ملک در سنهٔ خمس و ستین و
~~تسعمائة (۵۶۵) او را به قصد تسخیر کشمیر بردند و جنگی صعب با غازی خان
~~چک حاکم آنجا کرد و هزیمت یافت. بعد از آن کمال خان عذرخواهی نموده از او
~~جدا شد و شاه ابوالمعالی تغیر هیأت نموده در پرگنهٔ دیبالپور رفته پناه به نوکری از
~~بهادرخان تولک نام که حکومت آنجا داشت و چندگاه نوکر شاه هم بود برد و تولک
~~او را پنهان داشت. اتفاقاً این تولک شبی با زن خود جنگ کرد و آن عورت از او
~~رنجیده، صباح نزد بهادرخان رفته گفت که تولک، شاه ابوالمعالی را پنهان در منزل
~~خود داشته به اتفاق قصد غدر با شما دارند. بهادرخان سوار شده و شاه را در بند
~~کشیده نزد بیرام خان فرستاد و تولک را سیاست فرمود و بیرام خان شاه را به
~~ولی بیگ ترکمان سپرده به جانب بکّر روانه گردانید. ولی بیگ او را در راه ایذای
~~بسیار رسانیده به طرف گجرات فرستاد که از آن راه به مکّهٔ معظمه رود او آنجا خونی
~~کرده و فرار نموده به علی قلی خان پیوست. بیرام خان بعد از این خبر فرمانی به
~~علی قلی خان فرستاد که او را به آگره فرستد. به موجب حکم چون به آگره رسید
~~همان زمان فترات بیرام خان واقع شد و بیرام خان به جهت دفع بدگمانی پادشاه او را
~~چند گاه در قلعهٔ بیانه فرستاد و چون داعیهٔ حج پیدا کرد او را نیز همراه گرفت و بعد
~~غرور سواره دریافت و این معنی باعث حبس دیگر باره شد. تا به مکّه فرستادند،
~~چنانکه مآل حال او مذکور شود.
# القصّه او چون در هنگام جلوس از لاهور گریخت پهلوان گل گزکه محافظ او بود
~~از ترس شاهنشاهی خود را هلاک ساخت و بعد از استقرار امر جلوس افواج قاهره بر
~~سر سکندر در کوهستان نامزد شدند و سکندر تا مدت سه ماه جنگ و جدال داشته
~~آخر مغلوب گشت و راجه رام چند از نگرکوت به ملازمت آمده دید و رایات عالیات
~~به جهت موسم برشکال به جالندهر رسیده پنجه در آنجا گذرانید و مقارن واقعهٔ

PageV01P009

![image filename](./1024QadiriBadauni.MuntakhabTawarikh_V02_0015.jpg)

~~پادشاه مغفور و جلوس شاهنشاهی تردی بیگ خان حاکم دهلی میرزا۱ ابوالقاسم
~~ولد کامران میرزا با کارخانههای شهنشاهی و فیلان چیده به مصحوب خواجه
~~سلطان علی وزیرخان و میر منشی اشرف خان به ملازمت فرستاده بود و در این سال
~~میرزا سلیمان با ابراهیم میرزا به قصد تسخیر کابل آمدند و منعم خان متحصن شده
~~عرایض به درگاه فرستاد و محمّد قلی خان برلاس و اتکه خان و خضرخان هزاره را با
~~جمعی برای آوردن بیگم پادشاه و سایر بیگمان که در کابل بودند نامزد ساختند و
~~پیش از رسیدن این گروه میرزا سلیمان قاضی نظام بدخشی را که از علمای نامدار
~~بود و آخر خطاب قاضی خان یافت نزد منعم خان به وکالت فرستاده مقدمات صلح
~~در میان آورد مشروط به اینکه یک بار نام او را نیز در خطبه داخل سازند. منعم خان
~~بنا بر مصلحت عموم به لوا قبول نمود و ميرزا سليمان به همان قدر خرسند شده
~~متوجه بد خشان گردید و در اوایل جلوس علی قلی خان خطاب خان زمانی یافته در
~~سرکار سنبل بر سر شادی خان افغان که یکی از امرای عدلی بود لشکر کشید و بر سر
~~آب رهب با فوج کارآمدنی خانزمان که دو سه هزار سوار بودند جنگ عظیم کرده
~~هزیمت داد. خانزمان در استعداد رفع و دفع او بود که هم در این اثنا خطوط از
~~دهلی و آگره و اتاوه رسید که هیمون بقّال با لشکر قتّال و فیل و مال بسیار از جانب
~~عدلی به استعداد قتال امرا را از حدود هندوستان برداشته نزدیک به دهلی رسید و
~~اسکندرخان اوزبک از آگره و قیاخان کنک از اتاوه و عبد الله خان ازبک از کالپی و
~~حیدر محمّد خان از بیانه ودیگران از سرحدها آمده در دهلی با تردی بیگ خان جمع
~~شدند و خان زمان همان طرف آب جون ماند و نتوانست به ایشان ملحق گشت و پیر
~~محمّدخان شروانی که از اردوی بزرگ به و کالت نزد تردی بیگ خان آمده بود با عساکر
~~منصور همراه شد و نزدیک به تغلق آباد در سواد دهلی محاربهٔ صعب دست داد و
~~عبدالله خان اوزبک و لعل خان بدخشی که در برانغار بودند صف اعدا را برداشته
~~راست تا قصبهٔ هودل و پلول۲ تعاقب نمودند و غنیمت بسیار گرفتند و هیمون که از
~~قلبگاه با فیلان کوه پیکر جدا مانده بود آوازه در انداخت که حاجی۳ خان از جانب

PageV01P010

![image filename](./1024QadiriBadauni.MuntakhabTawarikh_V02_0016.jpg)

~~الور آمد و بر سر تردی بیگ خان که جمعیتی اندک داشت راند، او را به یک حمله
~~برداشته فیروزی یافت و از ترس خدیعت بازگشت، مغول تعاقب نکرد و نماز شام
~~چون امرای لشکر از تعاقب بازگشته به معسکر رسیدند آنجا خود هیمون فرود آمده
~~بود. آهسته آهسته از شهر دهلی گذشته راه فرار پیش گرفتند و هیمون مردم خود را
~~از تعاقب ایشان منع کرد وخانزمان از راه میرتهه در سرهند به این جماعت رسید.
~~شاهنشاه چون این خبر موحش شنیدند، خضرخان خواجه را که گلبدن بیگم عمهٔ
~~شهنشاهی در حبالهٔ او بود به مقابله سکندر نامزد فرموده متوجه استیصال هیمون
~~گشته در سرهند نزول اجلال واقع شد و امرای منهزم در آنجا ملازمت کردند.
~~خان خانان که از تردی بیگ خان انحراف مزاج داشت و با وجود آن او را طوقان،
~~یعنی برادر بزرگ میگفت، باعث شکست آن لشکر بود. نفاق تردی بیگ خان را
~~دانسته و خاطرنشان شاهنشاهی ساخته و خانزمان و جمعی دیگر را گواه بر ثبوت
~~مدعای خویش کشیده رخصت گونهیی از برای قتل او حاصل کرد و نماز دیگری
~~سیرکنان به منزل تردی بیگ خان رفته و او را همراه گرفته به منزل خود در خرگاهی
~~آورده آخر نماز شام خود به بهانهٔ طهارت برخاست و جمعی را که مقرر ساخته بود
~~اشاره به قتل تردی بیگ خان کرد تا کار او را تمام ساختند و صباح به دیوان نیامده
~~خواجه سلطان علی و میرمنشی را نیز متهم به نفاق داشته همراه خنجر بیگ خویش
~~تردی بیگ خان گرفته مقید ساختند و بعد از چند گاه مخلص یافتند و هیمون در
~~دهلی خود را راجه بِکْرَماجیت که راجهٔ بزرگ در هندوستان بود و ابتدای تاریخ اهل
~~هند از زمان او است که هزار و شش صد سال و کسری از آن گذشته خطاب داد و
~~احکام دین اسلام را تغیر نموده با هزار و پانصد فیل جنگی و خزینهٔ بی حد و قیاس
~~و لشکر گران در پانیپت به استقبال جنگ برآمد چون توپخانه را پیشتر از خود
~~فرستاده بود بر جمعی از امرای کبار مثل خانزمان و اسکندرخان و دیگران به رسم
~~منقلای آمده پیش دستی نموده توپخانهٔ او را به اندک جنگی در پانیپت به دست
~~آوردند و هیمون امرای افغان را که مقدم ایشان شادی خان مُسوانی بود به زیادتی
~~مناسب و جایگیر امیدوار ساخته در خزانه را گشاده و انعامات وافر داده تسلی سپاه
~~نمود و افغانان بس که از تحکّمات او به جان آمده بودند زوال او را از خدا

PageV01P011

![image filename](./1024QadiriBadauni.MuntakhabTawarikh_V02_0017.jpg)

~~می خواستند و به زبان حال و مقال نِعْمَالانْقِلابُ وَلَوْ عَلَیْنا می خواندند و شباشب
~~یلغار کرده و از پانیپت گذشته بر فیلی هوای نام سوار به موضع کهرمنده که حالا در
~~آنجا سرای است مشهور آمد و صباح روز جمعه دهم ماه محرم المکرم از سنهٔ اربع و
~~ستین و تسعمائه (۹۶۴) که روز عاشوره باشد:
# بر دوست مبارک است و بر دشمن شوم
~~آغاز قتال و جدال مابین امرای منقلای و افواج هیمون واقع شد شاهنشاه و
~~خان خانان در آن روز در سه کروهی معرکهٔ جنگ بودند و مدد میفرستادند تا خبر
~~فتح آمد و هیمون که لشکراو همه بیدل بود و اعتماد کلی بر فیلان داشت با حلقهٔ
~~خاصه حمله بر افواج قاهره آورد تذبذب و تسلسل و تزلزل تمام در برانغار و
~~جرانغار انداخت و باز به سعی جوانان تیرانداز و ضربت شمشیر کارآزمایان کین گذار
~~آن رخنه التیام یافت و کار از دست رفته انتظام گرفت و هیمون بر قلب که خانزمان
~~بود رانده تمام فیلان را چون کوه برداشته بدان جا برد و غازیان او را زیر تیرباران
~~گرفتند و هیمون در آن حالت سربرهنه چون دیوانهٔ سگ گزیده فریاد بده و بستان
~~میکرد، افسونی که تعلیم یافته بود میخواند. ناگاه تیر اجل که هیچ سپری دافع آن
~~نتواند بود در چشم احول او رسید چنانچه از کاسهٔ سرتهی مغز اوگشت و بی شعور
~~شد و جمعی که نزدیک او تردد می کردند این حال دیده متفرق گشتند و لشکریان
~~اهل اسلام تعاقب ایشان نموده قتل عام کردند و شادی خان مسوانی که مقدمة
~~الجیش بود کشته شد و شاه قولی خان محرم به فیل هیمون رسید و فیلبان گفت مرا
~~نکشید هیمون بر فیل من سوار است و او را بدان حال در معسکر آوردند و شیخ
~~گدایی کمبوه و جماعتی به شاهنشاهی گفتند که چون غزای اول است شمشیر را بر
~~این کافر باید آزمود که ثواب بسیار دارد. فرمودند این را حالا که حکم مرده دارد چه
~~بزنم؟ اگر در او حسّ و حرکتی میبود تیغ آزمایی میکردم پیش از همه خان خانان به
~~نیت جهاد شمشیری انداخت بعد از آن گدایی شیخ و دیگران به تلاش کشتند و آن
~~مثل راست آمد که سوختنی راکشتن چه سود، و این تاریخ یافتند:

PageV01P012

![image filename](./1024QadiriBadauni.MuntakhabTawarikh_V02_0018.jpg)

~~دبیر صنع بر لوح بقا با خامهٔ قدرت %~% رقم زد بهر سال فتح آن بگرفت هیمو را
# قريب به هزار و پانصد فيل و خزينه و اسباب خارج از حساب محاسب وهم
~~غنیمت یافتند و پیر محمّدخان و حسین خان خویش مهدی قاسم خان و جماعت
~~به اتفاق سعید خان مغول از دهلی تعاقب گریختگان کرده و از الور گذشته و خود را
~~به زن هیمون که فیلان پربار زر می برد نزدیک رسانیدند و او در کوهستان و جنگل
~~موضع کواده۱ از بجواره در آمد، اما زر را گذاشت و اکثری را کواران ولایت بجوار
~~تاراج کردند و پارهیی که به دست غزاة افتاد چندان بود که به سپرها بخش نمودند و
~~«نثار زرها» تاریخ یافته شد و در آن راهی که رانی گذشت آن قدر اشرفی و خشتها
~~از طلا افتاده بود که تا چند سال رهگذریان و مسافران می یافتند و خزینهیی که
~~شیرشاه و اسلیم شاه و عدلی سالها جمع کرده بودند به این گونه تلف شد.
~~بخور بپوش و بپاش و بده که حاصل عمر %~% خرد نداشت کسی کو به دیگری بگذاشت
~~منه ذخیره که بسیار کس زغایت حرص %~% نهاد گنج به صد رنج و دیگری برداشت
~~چون روز دوم از فتح به پانی پت رسیدند مناری از گلها بنا فرمودند و از پانی پت
~~بی توقف به دهلی رسیدند و هر منبر را از سرنو به خطبه زینت دادند و یک ماه
~~توقف واقع شد و امرای نامدار به جانب آگره و سنبل و دیگر شهرها نامزد شدند و
~~خبر در دهلی رسید که در نواحی چمیاری۲ که موضعی است به بیست کروهی
~~لاهور، خضرخان از پیش سکندر شکست یافته به لاهور آمد. شاهنشاهی به
~~جالند هر نهضت فرموده بودند که سکندر باز به کوه سوالک رفت ورایات عالیه
~~تعاقب نموده تا دیسوهه و دهمیری حرکت نمود.
# مخفی نماند که به جهت عروض عوایق میخواهد که بعد از این جزئیات وقایع
~~را به اصل گذاشته به کلیّات حوادث پرداخته، جواد خامه را عنان گسسته یک اسبه
~~در سواد این میدان دواند و سوانح این چهل سال را از جلوس خلافت پناهی مجملاً
~~تمام سازد ومنه التوفيق.
# در این سال سکندر در قلعهٔ مانکوت متحصن شد و امرای کبار هر روز جنگ

PageV01P013

![image filename](./1024QadiriBadauni.MuntakhabTawarikh_V02_0019.jpg)

~~انداخته کار بر او تنگ ساختند، خصوصاً محمّد حسین خان خویشِ مهدی
~~قاسم خان در آن جنگها ترددی کرد که اگر رستم زنده میبود انصاف میداد و
~~برادرش حسن بیگ کشته شد.
# بر سر کوی تو حسن کشته شد  ای سرکویت بتر از کربلا
# و آن ترددها که از این طرف شاهنشاهی و از آن طرف سکندر می دید باعث
~~اعتبار حسین خان گشته او را روز به روز به درجات عالی رسانید و اولکههای معتبر
~~در جایگیر او مقرر گشت تا عاقبت به حکومت لاهور رسید و بسیار جا شمشیر
~~نمایان زد. چون مدت محاصره به طول انجامید و غله در اهل قلعه بسیار قیمتی شد
~~و امرای نامی سکندر یکان یکان مثل سید محمود بارهه و غیر آن جدا شده به درگاه
~~آمدند. سکندر مقدمات صلح در میان آورده پسر خود عبدالرحمن نامی را همراه
~~غازی خان سور به وسيلهٔ اتكهخان و پيرمحمّدخان به تاريخ بيست و هفتم ماه
~~رمضان سنهٔ اربع وستین و تسعمائة (۹۶۴) به ملازمت شاهنشاهی فرستاد و چند
~~فیلی نامی پیشکش کرد و قلعه را سپرد و فرمان نوشتند که جونپور در وجه جایگیر
~~سکندر بالفعل مقرر باشد و چون ولایت پیش را از دست افغانان مستخلص سازد،
~~خان زمان، قایم مقام وی شود و سکندر به راه دامن کوه به جونپور رسید و چون
~~خانزما،ن جونپوررا متصرف گشت او بر حسب فرمان ولایت گور۱ را خواست که در
~~تحت تصرف بیارد آنجا وقایع گوناگون پیش او آمد و بعد از چندگاه از بازی چرخ
~~منصوبه چنان نشست که او هم با حریفان هم دست سابق لاحق گردید و روزگار
~~دغاباز بساط نشاط او را هم درنوشت.
# دایم نه بساط عشرت افراشتنی است %~% پیوسته نه تخم خرمی کاشتنی است
# این داشتنیها همه بگذاشتنی استجز ذرهٔ دردی که نگه داشتنی است
# و هم در ایام محاصره، محمّد قلی خان برلاس و اتکه خان و امرای دیگر بلقیس
~~زمان بیگم پادشاه را با دیگر مخدرات ستر عفاف از کابل به معسکر رسانیدند و به
~~تاریخ دوم شهر شوال سنهٔ نهصد و شصت و چهار رایات اجلال به جانب لاهور
~~متوجه گردید و در این یورش خانخانان را نسبت به اتکه خان به تقریب دویدن فیل

PageV01P014

![image filename](./1024QadiriBadauni.MuntakhabTawarikh_V02_0020.jpg)

~~خاصهٔ شاهنشاهی بر سراپرده سرای او بدمظنگی واقع شد و اتکه خان در لاهور
~~آمده همه پسران را همراه آورده به منزل خان خانان سوگند کلام مجید خورد تا شبهه
~~مرتفع گشت و در این سال سلطان آدم گهکر در لاهور به وسیلهٔ ملاعبدالله
~~سلطان پوری به ملازمت درگاه شتافت و در میان خان خانان و او عقد اخوّت صورت
~~بست و به حضور بندگان شاهنشاهی نزاعی که میان کمال خان و برادرزادهٔ او بود
~~به اصلاح انجامید و سلطان آدم به اعزاز و احترام تمام و انعام واکرام موفور به
~~جانب وطن مألوف مراجعت نمود و بعد از گذشتن موسم بشكال، اعلام
~~شاهنشاهی به جانب دهلی نهضت فرمود و در منزل جالندهر صحبت عقد
~~خان خانان به مهد علیای سلیمه سلطان بیگم دختر میرزا نورالدین محمّد خواهرزادهٔ
~~پادشاه غفران پناه منعقد شد وجشن عالی ترتیب یافته نثارها وایثارها وقوع یافت.
# و به تاريخ بيست و پنجم جمادى الثانى سنهٔ خمس وستين وتسعمائة (۹۶۵)
~~موکب عالی به دهلی نزول فرمود وخانخانان در آن ایام در هفته دو روز
~~به دیوانخانه آمده به اتفاق اعیان مملکت مهمات به فیصل می رسانید و از جمله
~~سوانحی که در آن ایام روی داد، قصهٔ عشق بازی خانزمان است به شاهم بیگ.
~~مجملا آنکه در ملازمت پادشاه غفران پناه دو صاحب جمال خوش خلق پسندیده
~~اطوار در سلک قورچیان انتظام داشتند: یکی خوشحال بیگ، دوم شاهم بیگ که
~~پسر ساربان باشی شاه طهماسب بوده هر دو در حسن خلق و خلق یگانهٔ زمانه و در
~~شیوهٔ دلیری نشانه بودند وخان زمان وقتی که هنوز به جانب سنبل تعیین نشده بود با
~~شاهم بیگ پنهان نظری داشت و زبان حالش همه با این مقال گویا بود:
# نشان بر تختهٔ هستی نبود از عالم و آدم
### | که جان در مکتب شوق از تمنای تو میزد دم
# که دارد این چنین عیشی که درعشق تو من دارم
### | شرابم خون، کبابم دل، ندیمم درد، نقلم غم
# و چون بعد از حادثهٔ غفران پناهی به ملازمت شاهنشاهی رسید به شاهم بیگ که
~~داخل قورچیان درگاه بود پیمان به آیمان مؤکد شد و از حدود لکهنو کسان در دهلی

PageV01P015

![image filename](./1024QadiriBadauni.MuntakhabTawarikh_V02_0021.jpg)

~~ماوراءالنهر که جوانان را به پادشاهی برداشته هنگامهٔ بهار را به جهت شوق و
~~انبساط گرم میدارند، به شاهم بیگ نیازمندی تمام پیداکرده او را پادشاهم میگفت
~~و خود را در رضای او باخته و تسلیم کرده و اکثر اوقات یتاق گرفته مانند دیگر
~~خدمتکاران به حضور در خدمتش قیام مینمود و امثال آن، و فقیر از مرحومی و
~~مغفورى امير۱ ابوالغيث بخاری دهلوی - رحمةالله علیه - که شاهم بیگ نسبت
~~ارادت گونه به میر داشت، شنیدهام که در آن ایام که شاهم بیگ از اردوی معلی
~~به جونپور رفت به مقتضی عهد صبی که قریب العهد من ربی است به نماز با
~~جماعت و درود و تلاوت و ادعیه و دوام طهارت بسیار مقید بود و نظر بر
~~نامشروعات نمیانداخت و خانزمان نیز بنابر تبعیت او به صفت تشرع وصلاح
~~آراسته گشته بود و برای خاطر شاهم بیگ محتسبان در اردوی خود گماشت تا به امر
~~معروف و نهی منکر قیام نموده کسر ملاهی و مناهی کنند و میر سید محمّد مکی را
~~که به هفت قرائت قاری کلام مجید و جامع این اوراق نیز در سنبل قرآن پیش او در
~~زمان اسلیم شاه درست کرده بود برای تعلیم شاهم بیگ نگاه داشته رعایت
~~فوق الحد والغایه فرمود. چون زهد کودکان کم بقا میباشد آن صلاح در اندک مدت
~~به ضد مبدل شد.
~~عمری به شکیب می ستودم خود را %~% در شیوهٔ صبر مینمودم خود را
~~چون عشق آمد کدام صبر و چه شکیب %~% المـنة للـه آزمـودم خـود را
# شاهم بیگ بر زن لولی آرام جان نامی که بسیار دل ربا و شیرین حرکات بود به
~~موجب آنکه:
# به مقبولی کسی را دست رس نیست %~% قبول خاطر اندر دست کس نیست
# بسا لولیوش شیرین کرشمه %~% که ریزد خون زدلها چشمه چشمه
# بسا زیبا رخ و شیرین شمایل %~% که سویش طبع مردم نیست مایل
~~مایل شد و او نیز به صد دل و جان راغب و طالب این گشت و با آنکه خان زمان آن
~~لولی را به صیغهٔ نکاح در تصرف خود داشت، به شاهم بیگ ایثار کرد و شاهم بیگ
~~روزی چند با او به کام دل بوده و او را به عبدالرحمن بن مویدبیگ که محبت جانی

PageV01P016

![image filename](./1024QadiriBadauni.MuntakhabTawarikh_V02_0022.jpg)

~~به او داشت بخشید و گذاشت. چون اخبارخانزمان به عرض درگاه رسید غیرت
~~شاهنشاهی تاب نیاورده فرمان طلب شاهم بیگ به نام خان زمان از آگره و دهلی به
~~جونپور صادر شد و فرمانی دیگر به نام جایگیرداران آن حدود صدوریافت که اگر
~~خان زمان در این باب اهمال ورزد بر سر او اغناغ، یعنی جمعیت کرده به سزا
~~رسانند. خان زمان، برج على نام، معتمدی را از نوكران خود به جهت تلافی این
~~تقصیرات و تدبیر کار از دست رفته به در خانه فرستاد. او نخست از همه به منزل
~~پیرمحمّد خان که نیابت مطلق از جانبخانخانان داشت و منزل او بر سربرجی بود
~~رفته پیغام گزارد و شاید سخنی درشت هم در این ضمن گفته باشد. پیر محمّدخان
~~او را از بالای برج پایان انداخت تا خرد گشت و از قساوت قلب به قهقهه گفت که
~~این مردک حالا مظهر اسم خود گردید. خانزمان این خبر شنیده و دل به مفارقت
~~شاهم بیگ نهاده به زبان حال می گفت:
# وصل چو سر زد زولایت برون %~% باد فراق زنهایت برون (کذا)
# در هوس وصل بود سینه سوز %~% وعده به دکانچهٔ مویینه دوز
# و به حسب ضرورت او را رخصت پرگنهٔ سرهرپور که هیجده کروهی جونپور
~~است و به جایگیر عبدالرحمن بیگ مقرر بود داد تا ایامی چند در آنجا به سیر و
~~شکار مشغول باشد و بعد از آنکه اطفاء نائرهٔ غضب شاهنشاهی شود مراجعت
~~نماید. شاهم بیگ، عبدالرحمن بیگ را گرفته در آن قصبه که حوض آبی صاف و
~~باغی روح افزای و عمارتی دلکش میان حوض دارد جای نزه و مرفه است آمده به
~~سر میبرد تا آنکه روزی مجلس شراب داشتند و سرگرم شدند. شاهم بیگ به
~~مقتضای آنکه:
# سرود و عاشقی و میپرستی %~% سبب شد هر سه چیز از بهر مستی
# شراب و عاشقی چون شد به هم یار %~% معاذ الله به رسوایی کشد کار
# از عبد الرحمن بیگ، آرام جان را طلبید. او عذر نکاح آورد. شاهم بیگ از او
~~آزرده خاطر گشته آن محبت در ساعتی به عداوت انجامید.
~~دیدهام بسیار کز سیر سپهر بیمدار %~% دوستان دشمن شدند و دوستیها دشمنی
# و از روی غرور و مستی شراب و جوانی فرمود تا عبدالرحمن را بستند و

PageV01P017

![image filename](./1024QadiriBadauni.MuntakhabTawarikh_V02_0023.jpg)

~~آرام جان را به گمان آنکه اول از او بود از منزل عبدالرحمن طلبیده با وی صحبت
~~داشت و مؤید بیگ برادر خُرد عبدالرحمن بیگ از روی غیرت جمعیت به هم
~~رسانیده قصد بالاخانهیی که شاهم بیگ با آرام جان بر آن بود نمود و شاهم بیگ
~~به مدافعه برخاست و جنگ شد در آن حالت مستی تیری به مقتل او رسید و به آن
~~درگذشت و این مصراع تاریخ یافتند که:
# برداشت آه وگفت که شاهم شهید شد
# مخفی نماند که چون عدد آه ساقط گردد نهصد و شصت و سه تاریخ میشود با
~~وجود این در اینجا تردد است که آیا قضیهٔ شاهم بیگ در این سال واقع شده یا در
~~سال گذشته و قياس ثانی است، والله اعلم. و عبدالرحمن بیگ خلاص یافته به
~~درگاه آمد و تربیت یافت وخان زمان لباس ماتم پوشیده تا به آب گنگ تعاقب
~~عبدالرحمن بیگ نمود و بر مقصود دست نیافته با چشم گریان و دل بریان مأیوس
~~بازگشت.
~~در ماتم شمس از شفق خون بچکیدمه روی بکند و زهره گیسو ببرید
~~شب جامه سیاه کرد ازین ماتم و صبحبرزد نفسی سرد و گریبان بدرید
# و خانزمان در آن چند سال به اندک مردم با فوج بسیار از افغانان جنگهای مردانه
~~کرده فتح نمود و جنگهای او کارنامهیی بود بر جریدهٔ روزگار، از آن جمله جنگ
~~لکهنو است که حسن خان بچگوتی با بیست هزارکس آمد وخان زمان مجموع از سه
~~چهار هزار کس زیاده نداشت و تا زمانی که غنیم از آب کروی گذشته با فوج
~~بهادرخان جنگ انداخته است او خود را مشغول به خوردن طعام داشته، باز چون
~~خبر آوردند که غنیم در آمده رسید، گفت بساط شطرنج بیاورید. او به فراغ بال بازی
~~میکرد. بازگفتند که فوج بیگانه مردم ما را برداشت آن زمان سلاح طلبیده پوشیده و
~~زمانی که سراپردهها را به تاراج میبردند، تمام لشکر او پریشان شده بود، بهادرخان
~~را گفته حالا تو برو. بعد از آن خود به اندک مردمی که داشت طبل نواخته به جنگ
~~در آمد و خصم را برداشت و تا هشت و هفت کروه تعاقب نموده از کشته پشته و از
~~مرده توده ساخت و مظفر بازگشت و هم چنین در جونپور باگوریه که خود را سلطان
~~بهادر خطاب کرده و سکه و خطبه خود را در بنگاله خوانده با سی چهل هزار سوار

PageV01P018

![image filename](./1024QadiriBadauni.MuntakhabTawarikh_V02_0024.jpg)

~~تخیمناً به جونپور رسید و حشم و خدم خانزمان تمام در جنگ به غارت رفت و
~~زمانی که خان زمان از سر سفره برخاست، غنیم سفره را همان طور گسترده یافت و
~~شروع در تاراج کرد. عاقبت خانزمان با جمعی معدود بر آمده دمار از روزگار افغانان
~~برآورد و کشت و اسیر ساخت و چندان غنیمت یافت که لشکرش را آرزوی هیچ
~~چیز نماند و الحق به اقبال شاهنشاهی فتوحاتی که او و برادرش با جماعت خویش
~~در شرق رویهٔ هندوستان نمودند ازکم کسی به وجود آمد و اگر داغ معصیت بر
~~جبین اخلاص نمینهادند این هر دو برادر سمت پادشاه نشانی داشتند. اما آخرالامر
~~آن همه تردد و سعی را به خاک سلطانی و خانی و درجهٔ امیرالامرایی رسانیدیم، اما
~~چون پرداخت دولت و جاه در حوصلهٔ تو نیست، احتمال انگیز فتنه و فساد در تو
~~باقی است، بنابراین از تو هم چند روز اسباب غرور تو را انتزاع مینماییم تا مزاج
~~فاسد و دماغ مغرور تو به حال آید. الان مناسب چنان است که علم و نقاره و اسباب
~~حشمت را بسپاری. پیر محمّد خان به موجب فرموده عمل نموده آن موادّ پندار را
~~که خیلی مردم أمّی را مخبّط ساخته و میسازد و از جادهٔ مروت و فتوت انداخته و
~~میاندازد و با غول بیابان رفیق گردانیده و میگرداند در لحظهیی به کسان خانی
~~سپرد و همان ملاّ پیرمحمّد که بود شد بلکه بدتر از آن گشت.
# عاریّت است هر چه دهد گردش سپهر %~% عارض بود بیاض که بر گرد آسیاست
# و مقارن آن حال مولانا را به قلعهٔ بیانه فرستادند در آنجا محبوس بود و از آنجا هر
~~چند رسالهیی در باب برهان تمانع که عبارت است از ماحصل کریمهٔ لَؤْکانَ فیهِمٰا
~~الّهَةٌ اِلاّ اللّه لَفَسَدَتا، در ميان متكلمين بحث مشهور است و غير آن به نام خانخانان
~~نوشته و وسيلهٔ استشفاع و استخلاص خود ساخته فرستاد سودمند نیامد.
# دل شیشه یی است چون شکنی کی شود درست
### | ظرف کلال نیست که سازی و بشکنی
# بعداز چند روز او را از بیانه به حکم خان خانان به مکهٔ معظمه فرستادند و هنوز
~~در گجرات بود که فترات خانان شد و او بازگشته به ملازمت شاهنشاهی رسید و
~~خطاب ناصرالملکی یافته به تعاقبخان خانان نامزد گشت، چنانچه به جای خود
~~مذكور شود، ان شاء الله تعالى. و منصب وكالت خان خانان به جای پيرمحمدخان به

PageV01P019

![image filename](./1024QadiriBadauni.MuntakhabTawarikh_V02_0025.jpg)

~~حاجی محمّدخان سیستانی که او هم از نوکران خانی بود انتقال یافت و این مصرع
~~حسب حال بود که:
# سگ نشیند به جای کیپایی
~~و شیخ گدایی کنبوه پسر جمال کنبوی شاعر دهلوی را به تقریب آشنایی
~~خان خانان که بعد از شکست ثانی هند در ایام غربت در گجرات به او به هم رسیده
~~بود بر جمیع اکابر هندوستان و خراسان تقدیم داده منصب رفیع القدر صدارت بر او
~~مسلم داشتند و خان خانان بلکه شاهنشاهی نیز اکثر اوقات در منزل او به مجلس
~~سماع که از آن سراسر تکلف میبارید و دکّان تزویر ساخته بود حاضر میشدند و
~~چون از آن زمانی که بنای اسلام در هندوستان واقع شده، حق سبحانه و عز شأنه
~~اعیان و اشراف دنیادار به خلاف مشایخ کبار این دیار را همیشه رعیت سرشت و
~~محکوم طبیعت و پست فطرت آفریده و جاه [و] جلال دولت ایشان هرگز به ضرب
~~شمشیر نبوده جزبه تزویر دیگر و نفاق ذاتی و بدنامی و جامهٔ سروری و سرداری بر
~~قامت همت ایشان کوتاه آمده بود. اکابر ائمّه از این معراج شیخ گدایی که در علوّ
~~نسب او هم سخن داشتند و خانه به خانه در ماتمی عظیم افتادند و سرّکَبَّرَنی مَوْتُ
~~آلكبراء آشكارا شد.
# در تنگنای حیرتم از نخوت رقیب یارب مباد آنکه گدا معتبر شود
# و او قلم نسخ براراضی مدد معاش و اوقات خانزادههای قدیم کشیده هرکس را
~~که رذالت دربار او میکشید سیورغال میداد و الا فلا و با وجود آن نظر به این زمان
~~که سخن در هیچ جریب زمین انعام مدد معاش میرود، بلکه کمتر او را عالم بخش
~~توان گفت و اعیان و اشراف ولایت هم که میآمدند از ممر ترفع و تحکم و تصدر
~~بی موقع او نیز بودند و بعضی خود را به این تسلی میدادند که:
# إنَ الجهُولَ اذا تصدّر بـالغنى %~% فى مجلس فوق العليم الفاضل
# فـهو المـؤخر بالمعالى كلها %~% كتقدم المـفعول فـوق الفـاعل
# گر فروتر نشست خاقانی %~% نی ورا عیب و نی ترا ادب است
# می نبینی که سورهٔ اخلاص %~% زیر تبّت يدا ابی لهب است
# و میر سید نعمت رسولی که مذکور شد قطعهیی گفته در جوامع و صوامع شهرت

PageV01P020

![image filename](./1024QadiriBadauni.MuntakhabTawarikh_V02_0026.jpg)

~~داد و خبیثها آن را در مسجد و دیوان خانهٔ شیخ گدایی نوشتند تا خواند و محو
~~ساخت، اما فایده نداشت و این بیت از آن جمله است:
# نام گدایی مبر نان گدایی مخور %~% زانکه گدایی بدست روی گدایی سیاه
# و از او بعضی آثار بی اخلاصی و بی رایی و بدراهی نسبت به بندگان شاهنشاهی
~~ظاهر شد که به جای خود مذکور شود و در این ایام پیش قدوة الاکابر میر
~~عبد اللطیف که از اعاظم سادات سیفی قزوین است و از ولایت عراق در سال نهصد
~~و شصت و سه به هند آمده بود شاهنشاهی دیوان لسان الغیب بنیاد کرده سبق
~~می خواندند و پسر رشیدش ملکی ملکات حمیده اطواری امیر که مظهر الوَلَدُ آلحْرُ
~~يَقْتَدى بِآبائهِ آلغُرّ مسمى به مير غياثالدين الملقب به نقيبخان است ودر علم
~~سیر و تواریخ و اسماء رجال و سایر محاضرات آیتی است از آیات روزگار و برکتی از
~~برکات زمانه و ثانی لوح محفوظ است و جامع این منتخب را به او نسبت هم عهدی
~~و هم درسی و عقد اخوّت دینی است، حالا در ملازمت شاهنشاهی به خواندن علم
~~تاریخ و سایر کتب نظم و نثر روزانه و شبانه اشتغال دارد.
# و در سنهٔ ستة وستين و تسعمائة (۹۶۶) فتح قلعهٔ گوالیار شد و غلامی بهیل خان
~~نام از عدلی که متحصن در آن بود امان طلبیده کلید سپرد و «فتح باب قلعهٔ گوالیار»
~~تاریخ یافتند ودر این سال سنگرام خان نام نیز غلام عدلی قلعهٔ رنتهنبور به دست
~~رای سُرجن هادا فروخت و مجمل۱ آن واقعه این است که پیش از آنکه شاهنشاهی
~~بلدهٔ آگره را محطّ رحال اقبال سازند و جمعی را از امرا مثل هندو بیگ مغول و غیر
~~آن به تسخیر قلعهٔ رنتهنبور نامزد فرموده بودند آن جماعت سنگرام خان را در قبل
~~داشته اطراف و نواحی قلعه را تاختند، اما کاری نساختند و چون بیانه در وجه
~~جایگیر حبیب علیخان که یکی از نوکران خان خانان بود بساور و توده ترک علی که به
~~توده بهیون مشهور است به چغتایی خان مقرر شد و حبیب علی خان را سرداران
~~لشکر اعتبار کرده امرای نواحی را تابعین او ساخته نامزد فرمودند و تا مدت یک
~~سال در محاصره داشت. کار بر اهل قلعه تنگ آوردند و سنگرام خان مقدمات صلح
~~در میان آورده، سفیری التماس نموده به جهت خاطرنشان ساختن بعضی مقدمات

PageV01P021

![image filename](./1024QadiriBadauni.MuntakhabTawarikh_V02_0027.jpg)

~~نزد خود طلبید. خوانین والد فقیر را با حاجی الحرمين الشریفين، حاجی بهیگن
~~بساوری به جهت اصلاح این مهم انتخاب نموده فرستادند. بعد از ردّ و بدل بسیار،
~~سنگرام خان سپردن قلعه را مشروط به چند شرط ساخت، از آن جمله دادن پاره
~~خرجی از نقد و جنس و مهم سازی او از در خانه و امرا چون در این باب تقاعد و
~~تکاسل ورزیدند و زرهم نداشتند که بدهند و گمان فتح به قهر و غلبه هم علاوهٔ آن
~~شد و قلعه را به رای سرجن داد و هر چه خواست از او گرفت و سعی چندین سالهٔ
~~این جماعت پریشان نامشکورگشت و سنگرام خان به همراهی حاجیخان الوری
~~به گجرات رفت و رای سرجن قلعه را به آزوقه و یراق استحکام داد و او به تقریب
~~زرداری و جمعیت بعضی پرگنات حوالی قلعه را نیز متصرف شد و حبیب علی خان
~~و امرا بعد از مدتی که تاخت و باخت کردند متفرق شده به جایگیرها رفتند و در این
~~سال جمال خان غلام عدلی که چنار را متصرف بود، وکیلی به درگاه فرستاده
~~التماس نمود که اگرکسی شایستهٔ کاردان را فرستند قلعه را به او سپارد و خان خانان،
~~مهرعلی بیگ سلدوز را که آخر به مرتبهٔ خانی رسیده حاکم قلعهٔ چتورگشت، همراه
~~وکیل جمال خان با فرمان استمالت فرستاد و هم در آن ایام چون فقیر از خانه برآمده
~~و از بساور به قصد طالب العلمی به آگره رسید به مهرعلی بیگ آشنا شده در منزل او
~~میبود و مهرعلی بیگ مبالغهٔ بسیار به اوستادی مرحومی شیخ مبارک ناگوری
~~-رحمة الله عليه - والد مرحومی مغفوری شیخ ملوکشاه -طاب ثراه - نمود. کار
~~به جایی رسانید که اگر فلانی در این سفر رفیق من نباشد مهم رفتن را برطرف
~~میسازم و هر دو عزیزنام برده به تقریب مروتهای آشنایی مصلحت در رفتن فقیر
~~دیده، خواهی نخواهی الحاح مرافقت نمودند تا در عین بشکال به جهت استرضای
~~خواطر اساتذه با وجود نو سفری از تحصیل علم باز مانده مرتکب اخطار اسفار
~~گردید و از راه قنوج و لکهنو و جونپور و بنارس سیرکنان عجایب عالم دیده و به
~~صحبت بعضی از مشایخ و علمای کبار آن دیار رسیده در ذیقعدهٔ سنهٔ ستة و ستین و
~~تسعمائة (۹۶۶) از آب گنگ گذشته به چنارا در آمده شد و جمال خان کسان
~~به استقبال او فرستاده، مهرعلی را اندرون برد و محال شیرشاهی و سلیمشاهی و

PageV01P022

![image filename](./1024QadiriBadauni.MuntakhabTawarikh_V02_0028.jpg)

~~یراق قلعه داری نموده به مراسم مهمانداری کما ینبغی بپرداخت. چون فرمان
~~استمالت مشتمل بر انعام پنج پرگنه از نواحی جونپور در عوض قلعهٔ چنار خوانده
~~شد، او توقعات دیگر نموده و تکلیفات مالایطاق کرده مهرعلی را تا زمانی که جواب
~~عرض داشتِ او از درگاه بیاید خواست که معطل دارد. در این ضمن از روی پرکاری
~~حرف و حكایت با خان زمان جدا داشت و با فتح خان افغان تبنی۱ که با جمعیت
~~تمام در قلعهٔ رهتاس بود جدا وعدهٔ قلعه میداد و مهرعلی چون بر مکر و فریب او
~~آگاه شد و به خاطرش توهمی از فتح خان نیز راه یافت که مبادا با یکدیگر هم عهد
~~شده ضرری به او رسانند، خود تنها به بهانهٔ سیر از قلعه پایان آمده و مایان را همانجا
~~گذاشته از آب گنگ به صد اضطراب گذشت و با جمال خان صحبت به
~~لطایف الحیل داشته و دار و مداری کرده به تقریب باز آوردن مهرعلی و صلح و
~~صلاح وقت شام بر کشتی نشسته قصد عبور نموده آمد. اتفاقاً کشتی در ورطهٔ هایل
~~به دامن کوه افتاد که متصل به دیوار قلعه است و تندبادی غریب برخاسته آن را
~~متزلزل ساخت و اگر لطف خالق البرار و البحار بادبانی نمیکرد کشتی امید در آن
~~گرداب بلا به کوه اجل رسیده ذره ذره شده بود.
~~رسیدم من به دریایی که موجش آدمی خوار است
### | نه کشتی اندر آن دریا نه ملاحی عجب کار است
# و در جنگل دامن کوه چنار به مسکن و مأوای شیخ محمّد غوث که از کبار مشایخ
~~اهل هند و صاحب دعوت بود رسیده شد و [به] یکی از خویشان شیخ دوچار
~~گشته، غاری نمود که آن بزرگوار دوازده سال در آن منزوی بوده اوقات به غذای برگ
~~و میوهٔ درختان بیابانی میگذرانید و کار او به برکت دعوت به جایی رسید که
~~پادشاهان عالی مقدار کامکار سر اخلاص و ادب به تعظیم او فرود میآوردند و بعد
~~از آنکه مهرعلی به آگره آمد، قلعهٔ چنار را فتوغلام عدلی در تصرف آورد و در سنهٔ
~~ستة وستين وتسعمائة (۹۶۶) شیخ مشارالیه با مریدان و معتقدان وکر و فرتمام از
~~گجرات به آگره رسید و شاهنشاهی به اعتقاد درست او را دیدند و شیخ گدایی را به

PageV01P023

![image filename](./1024QadiriBadauni.MuntakhabTawarikh_V02_0029.jpg)

~~موجب تنگ چشمی و نفاق و حسدی که ائمهٔ هندوستان را با همدیگر لازمهٔ ذاتی
~~است، آمدن اودکانی بالای دکانش ساختن خوش نیامد.
# به نزد خرد این سخن روشن است  که هم پیشه هم پیشه را دشمن است
# و خان خانان نیز به تقریب تصرفی که شیخ گدایی در مزاجش نموده بود با شیخ
~~محمّد آشنایی چنانکه بایستی نکرد، بلکه مجالس متعدد منعقد ساخته و رسالهٔ
~~شیخ محمّد غوث راکه در آنجا کیفیت معراج خود بیان کرده گفته که در بیداری مرا
~~مجالسه ومكالمه با حضرت رب العزة عز شأنه واقع شد وبر حضرت رسالت پناهی
~~-صلی الله علیه و آله و سلم - تقدیم کردند و امثال این خرافات که عقلاً و نقلاً مذموم
~~و ملوم باشد در میان آورده شیخ را پیش کشیده هدف تیر ملامت ساختند تا به
~~خاطر آزرده به گوالیار رفت و به لوازم مشیخت و ارشاد بپرداخته به جاگیر یک کرور
~~که بداده بودند قناعت نمود.
# در این سال بهادرخان برادر خانزمان به قصد تسخیر ولایت مالوه که باز بهادر
~~پسر سزاول خان در تصرف داشت تا قصبهٔ سپری۱ رسیده بود که فترات خان خانان
~~شد و بازگشته آمد و به رخصت خان خانان به درگاه پیوست.
# و هم در این سال حسین خان از اندری به آگره آمد و با چندی از سرداران نامی
~~جانب رنتهنبور رفته در سوپر تردّدهای مردانه کرد و نمایان تاخت از آنجا حمله بر
~~قلعهٔ رنتهنبور بود چنانچه رای سرجن را در جنگ برداشته گریزانده به درون قلعه برد
~~و از او حساب گرفت و به تقریب برهم زدگی معرکه خانخانان آن معرکه را ناتمام
~~گذاشته به گوالیار آمد و از آنجا قصد مالوه داشت که خان خانان او را به آگره طلبید و
~~به تاريخ بيستم جمادى الثانى سنهٔ سبع وستين و تسعمائة (۹۶۷) شهنشاهی به
~~عزم شکار از آب جون عبور نمودند، جمعی از غرض گویان که حسد بر استقلال
~~وکالت خان خانان داشتند، خصوصاً ادهم خان که به سبب نسبت فرزندی ماهم انکه
~~درجهٔ تقرب او از همه زیاده بود و صادق محمّدخان و غیره فرصت یافته سخنان
~~خخان خانان به عرض رسانیدند والحق شاهنشاهی هم که تصرف نافذ در ملک نداشتند
~~و از ممر بعضی خرجهای ضروری گاه گاهی معطل میماندند و خزینه اصلاً نبود و

PageV01P024

![image filename](./1024QadiriBadauni.MuntakhabTawarikh_V02_0030.jpg)

~~نوکران پادشاهی همه جایگیرهای زبون و پریشانی احوال بر وجه کمال داشتند و
~~ملازمان خان خانان همه بسامان و مرفه الحال می خواستند که معرکه به طرحی دیگر
~~شود ولیکن قدرتتام نبودتا به مقتضای اِذٰا آرادَ اللّهُ شیئاً هَیأ اَسْبٰابَهُ دواعی جمع شد.
# چون معانی جمع گردد شاعری آسان بود
# و نزدیک به سکندره راؤ که نصف راه دهلی است ماهم انکه به عرض رسانید که
~~بیگم پادشاه را که در دهلی بودند در این ایام ضعفی طاری شده است. شاهنشاهی
~~را بسیار یاد میکند لاجرم عنان توجه به آن صوب معطوف داشتند و شهابالدین
~~احمدخان حاکم دهلی به استقبال آمده و به اتفاق همدیگر سخنان چون کاه را
~~کوهی در نظر نموده خاطر شاهنشاهی را بر خان خانان گران ساختند.
# خال وخطّ و زلف وابرويت همه يكجا شدند
### | از برای کشتن مسعود محضر میشود
# و کار به اینجا رسانیدند که خان خانان قدوم موکب همایون را در دهلی از سعی
~~ما دانسته در عزم انتقام خواهد بود و ما را مجال مقاومت به او نیست و مناسب
~~همان است که رخصت مکهٔ معظمه بیابیم. شاهنشاهی به مفارقت ماهم انکه
~~نتوانستند دل نهاد و تسلی ایشان داده به خانخانان پیغام فرستادند که چون
~~بی استصواب و رضای شما این قدر راه آمدهایم مقربان ما همه متوهم شدهاند،
~~انسب آن است که ایشان را استمالت دهید تا به خاطر جمع توانند در خدمت ما
~~قيام داشت. خان خانان خواجه امينا و حاجی محمّدخان سیستانی و ترسون
~~محمّدخان را که مرجع و مدار مهمات بودند به ملازمت فرستاد تا مقدمات عذرآمیز
~~مشتمل بر اظهار اخلاص و دولت خواهی گفتند و این سخنان به درجهٔ قبول نیفتاده
~~نامبردگان هم رخصت انصراف نیافتند و شهابالدین احمدخان و ماهم اتکه کار و
~~بار از پیش خود گرفته آوازهٔ تغیر مزاج شاهنشاهی از خانخانان در انداختند تا
~~شهرت تمام یافت و امرا یکی بعد از دیگری از آگره به جانب دهلی راهی شدن
~~گرفتند و این معامله بعینها معاملهٔ سلطان ابوسعید مغول بود با امیر چوپان که وزیر
~~پادشاه نشان بود و درکتب تواریخ مذکور است و مشهور سرّ الدّنیا کدَأبِ الحِمٰارِ اِذٰا
~~آقبَلَتْ اَقْبَلَت وَ اِذا اَدْبَرَتْ اَدْبَرَتْ ظاهر شد.

PageV01P025

![image filename](./1024QadiriBadauni.MuntakhabTawarikh_V02_0031.jpg)

# چو دولت خواهد آمد بندهیی را %~% همه بیگانگانش خویش گردند
# چون بر گردد زمان نیک بختی %~% در و دیوار بر وی نیش گردند
~~و پیش تر از همه قیام خان کنگ این راه را سر کرد او هر کس را که میرفت
~~شهابالدین احمدخان و ماهم اتکه به زیادتی منصب و جایگیر امیدوار ساخته پایهٔ
~~تقرب او میافزودند واز جهت رعایت حزم در پی استحکام قلعه شدند و
~~خان خانان در آگره با جمعی از مخصوصان خویش کنکاش طلبید. رای شیخ گدایی
~~با چندی دیگر این بود که پیش از آنکه پله گران شود خود به ایلغار رفته شاهنشاهی
~~را به دست باید آورد تا مجال دخل حسّاد فساد نباشد. خانخانان این رای را
~~نپسندید و گفت چون مزاج شاهنشاهی از من متغیر شده است ظاهراً دیگر صحبت
~~راست نیاید و صورت دیگر خود چه احتمال دارد، چه بعد از آنکه عمری در
~~دولتخواهی صرف کرده باشم در زمان پیری داغ بدنامی بر پیشانی حال خود نهادن
~~موجب خسران ابدی است. چون همیشه سیر اماکن شریفه مرکوز خاطر وی بود
~~جهاز سفر حجاز نموده متوجه بیانه شد تا به راه ناگور رود و بر ما فی الضمیر خویش
~~اطلاع داده همه را رخصت درگاه داد و بهادرخان را که از مالوه طلبیده بود همراه این
~~مردم روانه گردانید و محمّد امین دیوانه را از حبس قلعهٔ بیانه خلاص بخشید و
~~گذاشت.
~~بقایی نیست هیچ اقبال را چند آزمودستی %~% خود اینک لابقا مقلوب اقبالست برخوانش
# و اهل دخل به عرض رسانیدند که خان خانان داعیهٔ رفتن پنجاب دارد و
~~شاهنشاهی از دهلی به دست میر عبداللطیف قزوینی پیغام فرستادند که مقصود ما
~~از این آمدن پرداختن مهمات ملکی بود به طریق استقلال به ذات خود و چون از
~~مدتی باز میل تجرّد داشتهاید و داعیهٔ سفر حجاز کرده مبارک خواهد بود. حالا از
~~پرگنات هندوستان آن قدر که خواهید متصرف شوید گماشتههای شما محصول آنها
~~هر جا که باشید می رسانیده باشند. خانخانان به سمع رضا شنیده از میوات عازم
~~ناگور گشت و از اعیان با او غیر از ولی بیگ ذوالقدر و حسن قلی خان که خان جهان
~~شد و اسماعیل قلی خان برادرش و شاه قلی خان محرم و حسین خان خویش مهدی
~~قاسم خان کسی دیگر نماند و از ناگور اسباب حشمت را از نقاره و علم آنچه داشت

PageV01P026

![image filename](./1024QadiriBadauni.MuntakhabTawarikh_V02_0032.jpg)

~~به دست حسن قلی خان روانه درگاه گردانید و شیخ گدایی نیز عاقبت در حدود
~~بیکانیر مفارقت گزید و سرّ مضمون:
# وَ كُـلّ اخ يُـفارقه اخـوهُ %~% لـعمر ابـيك إلا الفـرقدان
# ظاهر گردید و شاهنشاهی از دهلی به عزیمت پنجاب به قصبهٔ جهجر رسیده
~~بودند که این امارات را آوردند و مسرور شدند و در آن منزل شاه ابوالمعالی به
~~ملازمت رسيده از خبط دماغ خواست که سواره دریابد او را مقید ساخته به
~~شهابالدین احمد خان سپردند و هم در آن منزل پیرمحمّدخان شیروانی که در
~~گجرات انتظار موسم میبرد، خبر برهم زدگی معامله یافته و اسباب تفرقهٔ خان خانان
~~شنیده به ایلغار رسیده ملازمت نموده خطاب ناصر ملکی یافتند، اسباب و علامات
~~خانی داده او را به تعاقب خان خانان نام زد فرمودند تا به سرعت به جانب مکّهٔ
~~معظمه روان سازد و فرصت ندهد پیرمحمّدخان به تعجیل رفت و به تأنّی در ناگور
~~توقف نمود از یک دو منزل دو رقعه نوشته به خان خانان فرستاد که:
~~آمدم در دل اساس عشق محكم همچنان %~% با غمت جان بلا فرسوده همدم همچنان
# خان خانان در جواب نوشته که آمدن مردانه، اما نزدیک رسیده توقف کردن
~~نامردانه و بعد از آنکه شاهنشاهی به دهلی مراجعت فرمودند منعم خان را از کابل
~~برای وکالت طلبیدند و خان خانان از جهت ملاحظهٔ مالدیو راجهٔ جوده پور که با
~~جمعیت تمام سر راه گجرات گرفته بود از ناگور به بیکانیر آمد و از خبر تعاقب پیر
~~محمّدخان آزار بسیار یافته مأیوس شد و به اغوای بعضی دیو مردم عازم پنجاب
~~گشت و اهل وعیال واموال را به همراهی خلف صدق خود میرزا عبدالرحیم که
~~حالا به منصب خان خانانی و سپه سالاری مخصوص است در سنّ سه سالگی در
~~قلعهٔ تبرهنده که جاگیر شیر محمّد دیوانه پسرخواندهٔ خان خانان بود نگاهداشت و
~~خبر در دیبال پور رسید که دیوانهٔ مذکور آن همه اسباب و اشیا را متصرف شده انواع
~~اهانت به متعلقان خانی رسانید و خواجه مظفر علی دیوانه را که آخر مظفرخان
~~باسد که تا از حرگات شنیع حود پشیمان سده به اضارح بار اید اما دیوانه راسگ
~~گزیده بود.

PageV01P027

![image filename](./1024QadiriBadauni.MuntakhabTawarikh_V02_0033.jpg)

# ای عاقلان کناره که دیوانه مست شد
# و خواجه مظفر علی را بسته به درگاه فرستاد و خان خانان را این شکست بیشتر از
~~همه باعث دل شکستگی شد و از آنجا با دلی پریشان جانب جالندهر توجه نمود و
~~شمسالدین اتکهخان و پسرش يوسف محمّدخان و حسین خان خویش
~~شهابخان و سایر امرای پنجاب برحسب فرمان جمعیت نموده در حوالی پرگنهٔ
~~دِکهدار به موضع گنور پِهِلّور سر راه بر خانخانان گرفتند و جنگ عظیم در پیوست و
~~حسین خان خویش مهدی قاسم خان در این جنگ ترددها کرد و زخم شمشیری به
~~چشم او رسید که گویا چشم زخمی بود به حال او و از خانهٔ زین به زمین آمد و او را
~~مقید ساخته همراه ولی بیگ و پسرش اسماعیل قلی خان و چندی دیگر از سرداران
~~به درگاه فرستادند، چنانچه عن قریب مذکور شود ان شاءالله تعالی و خان خانان بعد
~~از این شکست گریخت و غنایم نامحصور به دست اتکه خان و لشکرش افتاد، از آن
~~جمله علم مرصّع به دُرر و جواهر بود که خان خانان در آن سال به نذر مشهد مقدس
~~اقدس امامی که مخدومی مولوی جامی -قدس سره - این ابیات در نعوت و صفات
~~ایشان گفتهاند که:
# سَـلامٌ عَـلى آلِ طه وَ يسن %~% سَـلاٰمٌ عَـلى آلِ خَـيْرِ النبَّين
# سَـلامٌ عَـلىٰ رَوْضَـةَ حَـلَّ فيها %~% إمـام يباهى به الملك والدين
# امام به حق شاه مطلق که آمد %~% حریم درش قبله گاه سلاطین
# شه کاخ عرفان گل باغ احسان در درج امکان مه برج تمکین
# علی ابن موسی الرّضا کز خدایشرضاشد لقب چونرضا بودش آیین
# علی ساکنها الرحمة والرضوان ساخته می خواست که ارسال دارد و میگویند که
~~قریب به یک کرور زر به آن خرج شده بود و قاسم ارسلان «علم امام هشتم» تاریخ آن
~~یافته، اتکه خان آن را مع غنیمتهای دیگر به درگاه فرستاد و داخل خزینهٔ عامره شد
~~و از غرایب اتفاقات آنکه در این سال خانخانان غزلی را که از هاشمی قندهاری
~~است اولچه ساخته به نام خود مشهور گردانید و شصت هزار تنکه نقد به او در
~~عوض آن حکم فرموده پرسید که این قدر مبلغ چون است و او در بدیهه لطیفهیی
~~گفت که شصت کم است. خان چهل هزار تنکه افزوده یک لک درست انعام داد و

PageV01P028

![image filename](./1024QadiriBadauni.MuntakhabTawarikh_V02_0034.jpg)

~~گویا اختر در گذر بود که معاًّ فترات واقع شد و آن غزل این است که این مطلع از
~~هاشمی است:
# من کیستم عنان دل از دست دادهیی %~% وز دست دل به راه غم از پا فتادهیی
# دیوانهوار در کمر کوه گشتهیی %~% بیاختیار سر به بیابان نهادهیی
# گاهی چو شمع زاتش دل در گرفتهیی %~% گه چون فتیله با دل آتش فتادهیی
# بیرم ز فکر اندک و بسیار فارغم %~% هرگز نگفتهایم کمی یا زیادهیی
# و این مطلع نیز از هاشمی است:
~~لبت خندان بود از چشم گریانی که من دارم %~% دلت جمعست از حال پریشانی که من دارم
# و خان خانان همین طور با وجود آنکه در خزینه هیچ نداشت، یک لک تنکه به
~~رام داس لکهنوی که از کلاونتان اسلیمشاهی در وادی سرود او را ثانی میان تان سین
~~توان گفت و در خلوات و جلوات با خان همدم و محرم بود و از حسن صوت او
~~پیوسته آب در دیده میگردانید، در یک مجلس از نقد و جنس بخشیده و هم چنین
~~حجازخان بداؤنی راکه اولاً در سلک امرای افغانان داخل بوده علم و نقاره و طوغ
~~داشت بعد از آن در آخر عمر ترک سپاهی گری نموده و به مدد معاش جزوی قناعت
~~کرده در روش زهد و عبادت استقامت یافت در صلهٔ قصیدهیی که مذیّل به نام خان
~~ساخته بود یک لک تنکه نقد انعام داده او را امین تمامی سرکار سرهند ساخته به آن
~~صوبه نامزد گردانید و مطلع آن قصیده این است که مطلع:
# چون مهرهٔ نگین سما شد فرو به آب %~% پرگار خاتمش به زمین داد لعل ناب
# آن سخن خواجه کلان بیگ درست شد که شعرشناسی عالم بالا هم معلوم شد.
~~دیگر بدین قیاس حاصل که لک در نظر همت بلند خانی حکم یک داشت به خلاف
~~این خسان که به روی آب آمدهاند.
# بوی وفاگر شنوی از کسیپای۱ ببوسیش ز خسرو بسی
# و در ذی قعدهٔ این سال بعد از تعین اتکه خان به جانب پنجاب خواجه
~~عبدالمجید هروی را به خطاب آصف خانی مخاطب گردانیده به حکومت دهلی
~~منصوب ساختند و حسین قلی خان را به تقریب اینکه پدرش ولی بیگ و برادرش

PageV01P029

![image filename](./1024QadiriBadauni.MuntakhabTawarikh_V02_0035.jpg)

~~اسماعیل قلی خان همراه خانخانان بودند بنا بر مصلحتی به آصفخان سپرده
~~متوجه پنجاب شدند ومنعم خان حسب الحكم از كابل با مقيم خان خواهرزادهٔ
~~تردی بیگ خان که آخر شجاعتخان شد در منزل لودهیانه آمده ملازمت کرد و
~~خطاب خان خانان یافته به منصب وکالت سرفراز گشت و سر دَخَلَ الَولیُ وَ خَرَجَ
~~آلّولیّ به ظهور پیوست و هم در این منزل خبر فتح اتکه خان و هزیمت خان خانان به
~~جانب کوه سوالک رسید و اسیران را مقید در نظر آورده به زندان سپردند و ولی بیگ
~~که زخمهای کاری داشت از زندان به زندان جاودان رفت و سرش را به دهلی
~~فرستادند و حسینخان را به خسرپورهٔ او ملک محمّدخان ولد مهدی قاسم خان
~~سپرده آخر تربیت فرمودند و پتیالی۱ را که قصبهیی است در کنار آب گنگ و مولد و
~~منشأ میرخسرو -علیه الرحمة -است به جاگیر او نامزد گردانیدند و خان خانان بعد از
~~هزیمت در تلواره که جایی است منیع بس محکم در کوه کوشمال۲ بر کنار آب بیاه و
~~حکومت آنجا به راجه گوبند چند تعلق داشت رفته متحصن شد و افواج شاهنشاهی
~~نزدیک رسیده جنگ انداختند و سلطان حسین جلایر که جوانی بسیار خوش
~~قامت، متناسب الاعضا و شجاع بود در آن معرکه افتاد. چون سر او را جدا کرده
~~تهنیت گویان نزد خان خانان بردند روپاکی بر چشم نهاده و یاد حسن خدمات او را
~~کرده به هایهای بلند گریسته، گفت صد نفرین براین زندگی من که به تقریب شآمت
~~نفس من این چنین جوانان ضایع میشوند. هر چند هندوان آنجا خانخانان را
~~تقویت می دادند غم مسلمانیها دامن گیر او شده و ملاحظه عاقبت کرده و راه دین
~~خود پاک ساخته فی الحال به جهت استعفای تقصیرات خود به دست جمال خان
~~نام غلامی پيغامی فرستاده التماس ملازمت نموده و ملا عبدالله سلطان پوری
~~مخاطب به مخدوم الملک برای استمالت و طلب او رفت و هنوز معرکه جنگ
~~همانجا بر پای بود و آمد و رفت وکیلان بر جای تا آنکه منعم خان با معدودی چند
~~بی تحاشی در آنجا رفته و خان خانان را گرفته باز آورد و تمامی امرا حسب الحکم
~~به استقبال رفتند و او را به تعظیم و احترام تمام به دستور سابق کورنش داده
~~خطایای او معفوّگشت و خلعت خاص و اسب بخشیدند و منعم خان در منزل خود

PageV01P030

![image filename](./1024QadiriBadauni.MuntakhabTawarikh_V02_0036.jpg)

~~برده تمامی سراپردهها را به لوازم و مصالح گذرانید و بعد از دو روز خرج راه مناسب
~~حال پافته به جانب مكّهٔ معظمه رخصت شد و صغار وكبار امرا و مقربان فراخور
~~مناسب امداد نموده از نقد و جنس ذخیرهیی که ترکان آن را چندوغ میگویند دادند
~~و حاجی محمّدخان سیستانی را به بدرقگی او نامزد کرده از آنجا به سمت دهلی
~~کوچ فرموده خود به عزم سیر و شکار به جانب حصار فیروزه متوجه شدند و در
~~چهارم ربيع الاول سنهٔ ثمان وستين وتسعمائة (۹۶۸) به دهلى نزول اجلال واقع
~~شد و به کشتی نشسته در دوازدهم ربیع الثانی به دارالخلافت آگره رسیدند و
~~میگویند که خان خانان با توابع از راه ناگور روانهٔ گجرات گردیده در جنگلی انبوه از
~~درخت مغیلان میگذشت که گوشهٔ دستارش به خاری بند شده از سر افتاد و چون
~~این را به شگون بد میشمارند، خانخانان را فیالجمله تغیری در بشره روی نمود
~~حاجی محمّدخان در بدیهه خواند که:
~~در بیابان چون ز شوق کعبه خواهی زد قدم %~% سرزنشها گر کند خار مغیلان غم مخور
# و آن قبض خان به بسط مبدل گشت.
~~ه سخن بندها گشوده شود %~% به سخن زنگ دل زدوده شود
~~پس گره کاید از زمانه به کار %~% که نماید گشادنش دشوار
~~ناگه از شیوهٔ سخن رانی %~% نهد آن کار رو به آسانی
# در زمانی که به پتن گجرات رسید موسیخان فولادی حاکم پتن و حاجیخان
~~الوری مراسم تعظیم به تقدیم رسانیده به لوازم مهمانی پرداخته و روزی در حوض
~~سَهْنَس لَنگ نام سیر میکرد که مبارک خان افغان نامی نامبارک که در ابتدای فتح
~~هندوستان خان خانان حکم به قتل پدر او فرموده بود انتقام خیال کرده در وقت نماز
~~شام که خان خانان از کشتی فرود میآمد با جمعی از اوباش به بهانهٔ ملاقات آمده به
~~تاریخ شهادتش ز دل پرسیدم %~% گفتا که شهید شد محمّد بیراه
# و فقير به حسب تعميه يافتم:
# گفت گل گلشن خوبی نماند

PageV01P031

![image filename](./1024QadiriBadauni.MuntakhabTawarikh_V02_0037.jpg)

~~قطعه:
~~از ساغر زمانه که نوشید شربتی %~% کان نوش جانگزای تو از سم نیامدهست
~~گیتی ترا ز حادثه ایمن کجا کند %~% کورا ز حادثات امان هم نیامدهست
~~دزدیست نقب زن فلک اندر سرای عمر %~% آری به هرزه قامت او خم نیامدهست
~~آسودگی مجوی که کس را به زیر چرخ %~% اسباب این مراد فراهم نیامدهست
~~در جامهٔ کبود فلک بین و پس بدان %~% کین چرخ جز سراچهٔ ماتم نیامدهست
~~با خستگی بساز که ما را ز روزگار %~% زخم آمدهست حاصل و مرهم نیامدهست
~~خاقانیا فریب جهان را مدار گوش %~% کورا ز دور قاعده محکم نیامدهست
# خان خانان همیشه رقت قلب داشت و به سخنان اکابر مشایخ - رضی الله عنهم -
~~معتقد و پیوسته در مجلس شریفش سخن از قال الله و قال الرسول بود. روزی در
~~سیکری به دیدن درویشی گوشهنشین رفت و از معنی این آیت تُعِزُّ مَنْ تَشاءُ وَ تُذِلِّ
~~مَنْ تَشاءُ پرسید. چون درویش تفسیر نخوانده بود جواب نداد. خانخانان خود
~~گفت تُعِزُّ مَنْ تَشاءُ بالقَنٰاعَةِ وَ تُذِلُّ مَنْ تَشاءُ بالسّؤال و نمازجمعه و جماعت از او
~~هرگز فوت نمیشد ولیکن به تفضیل مایل بود و به حافظ محمّد امین خطیب
~~میگفت که در القاب حضرت امیر کلمهٔ چند بیشتر از دیگر اصحاب بیفزای و میان
~~حاتم سنبلی نیز در همان تاریخ از عالم درگذشت و رخنه در دین افتاد که
~~مَؤت العلماء ثلمة فیالدين، «وعنْد مليك مفتدر» تاريخ يافتند.
# و در دوازدهم رجب المرجب این سال باز بهادر پسر سزاول خان حاکم مالوه با
~~فیلان و حشم بسیار در هفت کروهی سارنگ پور به استقبال ادهم خان و پیر
~~محمّدخان و دیگر امرای نامدار آمده محاربه نمود و شکست یافت و حشم و خدم
~~و حرم او به تمام به غنیمت افتاد. روزی که این فتح واقع شد این هر دو سردار در
~~منزل بودند و اسیران را گرفته می آوردند، خیل خیل به قتل رسانیده از خونهای
~~ایشان سیل روان شد و پیرمحمّدخان خندان به طنز میگفت که این مقتول چه
~~بلاگردن قوی داشت و از وی چه قدر خون شترک زد و بنیان الرب که عبارت از
~~انسان باشد به چشم خود در آن روزدیده شد که در نظرش حکم ترب و خیار و گندنا
~~داست و چون فتیر بی غرضانه در آن لشکر رفته بودم آن هول قیامت نشان را دیده به

PageV01P032

![image filename](./1024QadiriBadauni.MuntakhabTawarikh_V02_0038.jpg)

~~مهرعلی خان بیگ سلدوز آشنای خود گفتم که چون باغیان سزای خود یافتند، زن و
~~بچهٔ ایشان را خود به حسب شرع شریف قتل و اسر نیامده است او از غم دین و
~~دیانتی که داشت رفته به همین عنوان به پیر محمّد خان گفت. در جواب می گوید که
~~یک شب خود این بندیان باشند چه میشود و همان شب غارت گران قزاق اسیران
~~اهل اسلام را از زنان مشایخ وسادات و علما و اعیان در صندوقها و خورجین ها
~~پنهان کرده به جانب اجین و دیگر اطراف بردند و سادات و مشایخ آنجا مصحف بر
~~دست گرفته پیشواز بر آمدند. پیر محمّدخان همه را بکشت و آتش زد.
~~جلد مصحف كنده و چرم نقاره ساخته %~% میشود معلوم ازین کو دشمن پیغمبر است
# سخن در ظلم و شقاوت پیر محمّد خان بود که معاینه کرده شد و راست آمد آنکه
~~سلف گفتهاند که مَنْ طَلَبَ آلعِلْمَ بِالكَلاٰم تَزَيْدَقَ و عُلَماءُ الكَلامِ زَنادِقَةٌ عَلى ای مذهب
~~كايُوا. نَعُوذُ بِاللّهِ مِنْ عِلْم لاٰيَنْفَعٌ وَ دُغاءِ لاٰ يَسْمَعْ وَ قَلْبِ لاٰيَخْشَعُ وَ بَطْنِ لاٰيَشْبَعَ. و
~~ادهم خان تمام حقیقت فتح را مع بعضی فیلان مصحوب صادق محمّد خان به درگاه
~~فرستاد و اکثر فیلان و حرمها و پاتران و لولیان باز بهادر و سایر اشیای نفیس را خود
~~نگاه داشت به این تقریب شاهنشاهی به تاریخ بیست و یکم شعبان سنهٔ ثمان و
~~ستین و تسعمائه (۹۶۸) از آگره ایلغار نموده به سارنگ پور رسیدند و غنایم گرفته
~~مهمات آن ملک را تنظیم داده در بیست و نهم ماه رمضان المبارک به پای تخت
~~آمدند.
# و در این سال خان زمان با شیرخان ولد عدلی که بعد از پدر در چنهار قایم مقام
~~شده و با جمعیت گران و لشکر بسیار به جونپور آمده بود، به اتفاق ابراهیم خان
~~اوزبک و مجنونخان قاقشال و شاهم خان جلایر جنگ کرده شکست داد و فتح
~~عظیم نمود و این فتح دوم بود در جونپور و در هفدهم ذیحجهٔ این سال در آگره نزول
~~اجلال واقع شد و در آخر این سال به تقریب مظنهٔ سرکشی خان زمان شاهنشاهی از
~~راه کالپی گذشته و مهمانی عبدالله خان اوزیک حاکم آنجا به درجهٔ قبول افتاده به کره
~~تشریف بردند و خانزمان و بهادرخان از جونپور ایلغار نموده و به رسم هواخواهان
~~آمده و ملازمت کرده و فيلان و تحف نفیس پیشکش ساخته و به اسب وخلعت
~~سرفرازی یافته به جانب جاگیرها مرخص شدند و «الصلح خیر» تاریخ آن قضیه به

PageV01P033

![image filename](./1024QadiriBadauni.MuntakhabTawarikh_V02_0039.jpg)

~~زیادتی یک عدد شد.
~~منهی اقبال درین کهنه دیر %~% غلغله انـداخت كه الصلح خير
~~و در هفدهم ذی حجهٔ این سال در آگره نزول اجلال واقع شد و هم در سنهٔ ثمان و
~~ستین و تسعمائه (۹۶۸) خدمت مولوی مولانا سعید مدرس متبحّر روزگار از
~~ماوراء النهر آمد و به تقریب ناتوان بینی ابنای زمان در هندوستان نتوانست بود.
~~همای گو مفکن سایهٔ شرف هرگز در آن دیار که طوطی کم از زغن باشد
~~و خدّام قاضی ابوالمعالی داماد خدمت عزیزان بخارا نیز که در فقاهت بانی و
~~ثانی فخر الائمه و در درویشی صاحب تلقین و ارشاد بود و بعد از ادای صلواة
~~خمسه به ذکر جهرارّه التزام داشت، تشریف آورد و جامع این منتخب چند سبق از
~~اول شرح وقایه تیمّناً و تبرّکاً در ملازمت آن بزرگوار خواند و نقیبخان نیز به جهت
~~تيمن سبق پيش ايشان ساخت، الحق عجب عزيزی متبرک بود، رحمة الله عليه.
# به تاريخ هشتم جمادی الاول سنهٔ تسع وستين تسعمائة (۹۶۹) به عزم زیارت
~~مرقد متبركهٔ قطب المشايخ والاوليا خواجه معين الدين چشتى - قدس الله سرّه
~~العزیز- متوجه شدند و انعامات و خیرات به عاکفان آنجا دادند و در قصبهٔ سانبهر که
~~نمکزاری است مشهور، راجه پهاره مل حاکم انبیر با ولدش رای بهگوان داس به
~~ملازمت رسید و صبیهٔ رضیهٔ خود را در سلک ازدواج محترمه منظوم ساخت و میرزا
~~شرف الدین حسین را که در نواحی اجمیر جایگیر داشت بر سر قلعهٔ میرته به بیست
~~کروهی اجمیر که در تصرف جیمل راجپوت بود نامزد گردانیده با ایلغار به پایتخت
~~رسیدند. میرزا شرفالدین حسین اهل قلعه را امان داده شرط کرد که از اموال و
~~اشیای خود هیچ با خود نبرند و جیمل از آنجا به در آمد و دیو داس نامی از سپاهیان
~~جیمل وقت برآمدن با جمعی عظیم آتش در اموال و اسباب قلعه برخلاف عهد زده
~~و جنگی عظیم کرده و بسیاری را از سپاهیان به درجهٔ شهادت رسانیده خود نیز به
~~آتش ابدی رفت و دویست کس از راجپوتان نامی او به جهنم رفتند و قلعه به اتفاق
~~شاه بداغ خان و پسرش عبدالمطلب خان و دیگر امرا مفتوح گشت.
# هم در این ایام پیر محمّدخان که بعد از آمدن ادهم خان به درگاه تصرف مطلق در
~~مالوه داشت، لشکری عظیم جمع کرده بر سر برهان پور برد و بیجاگره را که قلعهٔ

PageV01P034

![image filename](./1024QadiriBadauni.MuntakhabTawarikh_V02_0040.jpg)

~~مستحکم است قهراً و عنوةً بگشاد و قتل عام نموده روی به ولایت خاندیس نهاد و
~~تورهٔ چنگیزی را کار فرموده به تقصیری از خود راضی نشد و سکان شهر برهان پور و
~~اسیر را مقتول و اسیر گردانید و از آب نربده گذشته و عربده به فلک رسانیده، اکثر
# اولا بردند هر یک از سرای و خان مان
### | هر چه بود از نقد و جنس اندر نهان و آشکار
# تاج بربودند از منبر چو دستار از خطیب
### | طاق بر کردند از مسجد چو قندیل از منار
# و زمانی که مردمش همه به اولجه رفته دور ترک شده بودند، باز بهادر که با بعضی
~~از حکام آن دیار گریخته میگشت، به اتفاق دیگر زمین داران هجوم بر سر
~~پیر محمّدخان آورد او تاب نیاورده خود را به جانب مندو کشید و در اثنای مراجعت
~~با سایر امرا اسب در آب نربده انداخت از قضا قطار شتری که میگذشت بر اسبش
~~خورد و از راه آب به آتش رفت و آه یتیمان و ضعیفان و اسیران کار خود کرد.
# بترس از تیرباران ضعیفان در کمین شب
### | که هرکز ضعف نالانتر قوی تر زخم پیکانش
# چو بیژن در چه افکندی مخسپ افراسیاب آسا
### | که رستم در کمین است و نهنگی زیر خفتانش
# و امرای مالوه بودن خود را دیگر در آن ملک از حیّز امکان بیرون دیده آیهٔ فرار
~~برخواندند و به درگاه رسیدند و چندگاه محبوس گشته آخر خلاص یافته و باز بهادر
~~مالوه را بار دیگر متصرف شد و عبدالله خان اوزبک به اتفاق معین الدین احمدخان
~~فرنخودی و دیگران آن ولایت را در قبضهٔ اقتدار آورد و باز بهادر چندگاه در چیتورو
~~ادیپور پناه به رانا ادی سنگه برده میگشت و چندگاه در گجرات ماند تا به درگاه
~~آمده داخل دولت خواهان شد و چندگاه محبوس مانده خلاص شد، اما از چنگ
~~اجل خلاص نيافت.
# درین باغ رنگین درختی نرست %~% که ماند از جفای تبرزن درست
# و عبدالله خان اوزبک در هاندیه مانده امرای کمکی به جاگیرها رفتند و

PageV01P035

![image filename](./1024QadiriBadauni.MuntakhabTawarikh_V02_0041.jpg)

~~معین الدین خان به درگاه آمد.
~~و در این سال خواجگی محمّد صالح هروی نبیرهٔ خواجه عبدالله مروارید وزیر
~~مشهور به عهدهٔ صدارت منصوب گردید، اما استقلال چندانی در انعام و دادن
~~اوقاف و زمین مدد معاش نداشت و حکم حکم دیوانیان بود.
~~و در این سال سید بیگ بن معصوم بیگ از جانب شاه طهماسب مصحوب
~~مکتوبی به وکالت آمده مراسم تعزیت پادشاه غفران پناه به جای آورد و آن خط به
~~جنس نقل نموده میشود ان شاءالله تعالی و اعزاز و احترام یافت و مبلغ هفت لک
~~تنکه انعام و اسب و خلعت، ورای آنچه امرا مهمانی و انسانیت کردند به او
~~بخشیدند و با تحف و هدایای بیشمار از هندوستان مراجعت نمود.
# و به تاریخ دوشنبه دوازدهم ماه رمضان سنهٔ تسع و ستین و تسعمائة (۹۶۹)
~~اتكه خان الملقب به اعظم خان را که از پنجاب آمده وكيل مطلق العنان در مملكت
~~شده بود ادهمخان به غرور تقرب تقریب حسد وکالت که از ماهم انکه کشیده به او
~~داده بودند به اغوای منعم خان و شهابالدین احمدخان و چندی دیگر از حاسدان
~~بر سر دیوان پاره پاره کرد و شمشیر بر دست نازان و خرامان رفته بر در حریم حرم
~~ایستاد و چون شاهنشاهی نیز شمشیر گرفته برآمده، پرسیدهاند که چرا این چنین
~~کردی؟ گفت که تا دولتخواهی به سزا رسیده و او را دست و پا بسته از بالای بام
~~دولتخانه انداختند. چون رمقی داشت باز مثنی می فرمودند که بیندازند. اتفاقاً
~~ادهم خان پیش از اعظم خان به یک روز زیر خاک پنهان شد و آن فتنه فرو مرد، «و در
~~خون شد» یک تاریخ و دیگری به طریق تعمیه:
# رفت از ظلم سر اعظم خان
# یافتند و ثانی راست به راست است و اول یکی زیاده و دیگری گفته:
# خان اعظم سپاه اعظم خان که چو او کس درین زمانه ندید
# به شهادت رسیده ماه صیام %~% شربت موت روزه دار چشید
# کاش سال دگر شهید شدی %~% که شدی سال فوتخان شهید
# و آش روز چهلم ادهم خان را داده ماهم انکه نیز از غصه ملحق به پسر شد و در
~~این سال والد مرحومی مغفوری شیخ ملوکشاه - رحمه الله - به تاریخ بیست و هفتم

PageV01P036

![image filename](./1024QadiriBadauni.MuntakhabTawarikh_V02_0042.jpg)

~~رجب المرجب در آگره به زحمت اسهال کبدی رخت هستی از عالم فانی به ملک
~~جاودانی بست و نعش او در بساور برده مدفون ساختم و تاریخ یافتم:
~~سر دفتر افاضل دوران ملوک شاه %~% آن بحر علم و معدن احسان وكان فضل
~~چون بود در زمانه جهانی ز فضل از آن %~% تاریخ سال فوت وى آمد جهان فضل
# و از اتفاقات آنکه پیر دستگیر ایشان نیز که خدمت شیخ پنجو سنبلی باشند و
~~رابطهٔ عظیم داشتند و نبذی از کمالات ایشان در ذیل تذکره مذکور میشود،
~~ان شاءالله تعالى، در این سال به محبوب حقيقى وصال يافتند واین تاریخ يافته شد:
# كمال الحق والدين شيخ پنجو %~% که آمد جنّت فردوس جایش
# ز روی تعمیه تاریخ فوتش %~% شود حاصل ز نام دل گشایش
# و ديگر يافته که «درويش دانشمند» - رحمة الله عليه - و در اين سال منعم خان
~~خان خانان و محمّد قاسم خان میر بحر به تقریب اینکه در اغوای و افساد ادهم خان
~~شریک بودند و بعضی تقریبات دیگر نیز در گذر پویه به سیر کشتی رفته و نماز شامی
~~در آنجا به اتفاق بعضی زمین داران مفلوک با دو سه سوار به قصد روپر و بجواره در
~~دامن کوه و از آنجا به اندازهٔ کابل که غنی۱ خان پسر منعم خان حاکم آنجا بود برآمده
~~راه فرار پیش گرفتند و در پرگنهٔ سروت از میان دوآب که جایگیر میرمحمّد منشی بود
~~رسیدند. قاسم علی خان، [و] اسب جلاب سیستانی خرهٔ سیرتی شقداران پرگنه در
~~جنگلی از طریق وضع ایشان علامات گریختن فهمیده و با جمعی از اوباش و اعوان
~~رفته هر دو را بر بسته به کسان سید محمّد بارهه که در آن جوار بودند خبرکرد و سید
~~محمّد جمعی از فرزندان و خویشان خود همراه ایشان تعین نموده با اعزاز و اکرام
~~تمام جانب آگره فرستاد و شاهنشاه جمعی از اهل دخل را حکم فرمودند که تا
~~پیشواز رفته آوردند و باز منصب وکالت حسبالمدعا بهتر از اول بر خان خانان قرار
~~یافت و به اتفاق شهاب خان و خواجه جهان مهمات را صورت میداد و دراین سال
~~میر محمّدخان اتکه المخاطب به خان کلان به کمک کمال خان گهکر با جمعیت
~~بسیار در ولایت گهکران رفته و بعد از جنگ سلطان آدم عموی کمال خان را که سبق
~~ذکر یافت اسیر ساخته و پسرش لشکری نامی به کشمیر گریخته به اجل و باز گرفتار

PageV01P037

![image filename](./1024QadiriBadauni.MuntakhabTawarikh_V02_0043.jpg)

~~گشته هم پسر و هم پدر به اجل طبعی در گذشتند و تمام آن ولایت را به کمال خان
~~سپرده در آگره به ملازمت شتافت و روزی که شاهنشاهی بزمی عالی فرمودند، خان
~~کلان قصیدهیی که در زعم خود غرّا گفته بود به حضور امرا و اعیان افاضل و اکابر
~~شعرا خواست که بگذراند، چون این مصرع مطلع را خواند که:
# بحمد الله که دیگر آمدم فتح گهکره کرده
~~ناگاه عبدالملکخان خویش او در زمانی که شاهنشاهی توجه تمام به استماع آن
~~قصیده داشتند بلکه باعث انعقاد مجلس همان بود و خان کلان از شاهنشاهی چشم
~~جایزهٔ عظیم داشته پیش آمد، فریاد زده گفت که خانَم، دیگر آمدیم بخوانید چرا که
~~نامرادان دیگر هم در خدمت شما بودند. اهل مجلس همه از خنده قهقهه به قفا
~~افتادند و خان کلان دستار بر زمین زده گفت پادشاهم، داد از دست این مردک ناقابل
~~که همهٔ مشقت مرا ضایع ساخت و یکی از مضحکه این است که عبدالملک خان
~~سجع نگین خود را چنین یافته که:
# عبد را چون با ملک افزون کنی  پس الف لامی درو اندرون کنی
# و ملا شیری شاعر هندی مشهور قصیدهٔ مدح و قدح دارد به نام او و این بیت از
~~آن جمله است:
# اگرکوار بیاید مقابل توگریز %~% که صاحبی و مقابل نمیشوی به کوار
# و درین سال مولانا علاءالدین لاری صاحب حواشی بر شرح عقاید نسفی از
~~پیش خانزمان به آگره آمده اشتغال به درس علوم نمود و مدرسهیی از خس
~~ساخت و «مدرسهٔ خس» تاریخ آن یافتند و به حج رفت و از آن سفر به سفر آخرت
~~رخت بست، رحمة الله عليه.
# و در این سال احوال کابل اختلالی پیداکرد و چند حاکم در فرصت اندک نشانهٔ
~~تیرنصب و عزل گشته در کشاکش وضع و رفع افتادند و خانخانان منعم خان به جای
~~حیدر محمّدخان آخته بیگی که در وقت آمدن به هند از جانب خویش در کابل به
~~حکومت منصوب گردانیده بود به جهت بد سلوکی ذاتی او پسر خود غنی خان را از
~~اینجا نوشته فرستاده قایم مقام او ساخت و او نیز از ناخلفی قدم بر قدم
~~حیدرمحمّدخان نهاده کاری چند ناشایسته کرد، مثل آنکه تولک خان قوچین را که از

PageV01P038

![image filename](./1024QadiriBadauni.MuntakhabTawarikh_V02_0044.jpg)

~~اعیان امراست بی تقریب بسته باز به دست او مقید شد و تازیانهٔ ع:
### | هر آن شربت که نوشانی بنوشی
~~خورده و چون به صد حیله از بند او خلاص یافت نقض عهد و سوگند نموده باز بر
~~سر او به جمعیت بسیار رفت و تولک خان جنگ ناکرده از جایگیر خود راه
~~هندوستان پیش گرفت و ماه جوجک بیگم والدهٔ میرزا محمّد حکیم ولد همایون
~~پادشاه که در آن ایام در سنّ ده سالگی بود، به اتفاق شاه ولی بیگ اتکه و فضایل
~~بیگ کور برادر منعم خان که میرزا کامران او را کور ساخته بود و پسرش ابوالفتح بیگ
~~قلعهٔ کابل را بر روی غنی خان بست و او به ضرورت به هندوستان آمد و به تقریب
~~عقوق پدر راه و روی نیافته شوتقری (؟) و آواره در جونپور میگشت تا از ننگ
~~وجود خلاص یافت و فضایل بیگ مذکور از جانب بیگم و ابوالفتح بیگ از جانب
~~پدر نایب ملک بودند به ستم شریکی (؟) جایگیرهای خوب از برای خود گرفتند و
~~بد از برای سرکار میرزا گذاشتند۱. شاه ولی اتکه تاب نیاورده به اتفاق علی محمّد
~~اسب که حالا در سلک ملازمان درگاه است، شبی به اشارت بیگم، کار ابوالفتح بیگ
~~را در حالت مستی تمام کرد و پدرش به اسباب و اشیایی که داشت به جانب هزاره
~~میرفت که ناگاه نوکران میرزا او را نیز تعاقب نموده به پسر رسانیدند و شاه ولی بیگ
~~به اتفاق بیگم مهمات از پیش گرفته خود را عادل شاه خطاب داد. بنابراین
~~شاهنشاهی منعم خان را به اتالیقی میرزا محمّد حکیم و حکومت کابل به امرای
~~چند فرستادند و ماه جوجک بیگم میرزا را همراه گرفته و تمام لشکر کابل همراه آورده
~~در جلال آباد به عزم جنگ پیش آمد و منعم خان با سایر امرای کمکی که محمّد
~~قلی خان برلاس و حسن خان برادر شهابخان از آن جمله بودند در اول حمله
~~شکست قوی یافته و حشم به جملگی به باد داده، با حالی که کس مبیناد، روی به
~~درگاه نهاد و بعد از این فتح، بیگم، شاه ولی را به تهمت غدر گرفته به عالم عدم
~~فرستاد.

PageV01P039

![image filename](./1024QadiriBadauni.MuntakhabTawarikh_V02_0045.jpg)

~~کبک موری خورد باز آمد قصاص از کبک خواست
### | پس عقابی رفت و با باز آن عمل بنیاد کرد
~~تیر صیادی برو انداخت جانش قبض کرد
### | دورگردون هم برآرد روزی از صیاد گرد
~~و چون شاه ابوالمعالی از مکهٔ معظمه مراجعت نموده قصد درگاه کرد. ناگاه در
~~نواحی جالور به اغوای میرزا شرفالدین حسین که در آن ایام از آگره گریخته و
~~حسین قلی خان و صادق محمّدخان و دیگران به تعاقب وی نامزد شده بودند،
~~چنانچه عن قریب مذکور شود، ان شاءالله تعالی، سری به فتنه کشیده هر جا دستی
~~انداخته میگشت و اسماعیل قلی خان و احمد بیگ و اسکندر بیگ خویشان
~~حسین قلی خان تعاقب او نمودند تا شاه ابوالمعالی به قلعهٔ نارنول آمد و
~~دستاندازی به خزینهٔ آنجا کرده و بر جمعیت خویش تقسیم نموده و بعد از اسیر
~~شدن برادرش خانزاده نامی که او را شاه لوندان نیز میگفتند، در نواحی نارنول
~~به دست محمّد صادقخان و اسماعیل قلی خان که به تعاقب او می رفتند بی پا شده
~~سر خود از هندوستان گرفته متوجه کابل گردید و در حدود پنجاب از گوشهٔ جنگلی
~~برآمده اسکندر بیگ و احمد بیگ را که جدا از امرا شده بودند به اتفاق نوکران ایشان
~~به قتل رسانیده، عرض داشتی مشتمل بر اظهار نسبت پادشاه غفران پناه و خلوص
~~اعتقاد خود نوشته به ماه جوجک بیگم والدهٔ میرزا محمّد حکیم فرستاد و در عنوان
~~این بیت نوشته بود که،
~~ما بدین در نه پی حشمت و جاه آمدهایم از بد حادثه اینجا به پناه آمدهایم
# بیگم در جواب وی نوشته که:
# کرم نما و فرود آکه خانه خانهٔ تست
# و جگر گوشه خود را در سلک ازدواج آورد تا مهمات از پیش خود گرفته
~~به اغوای بعضی فتنه انگیزان مثل شوکون پسر قراچه خان و غیره بیگم بیچاره را
~~به قتل آورد و حیدر قاسم کوه بر را که بعد از شاه ولی بیگ چندگاه وکیل مطلق العنان
~~بود نیز به درجهٔ شهادت رسانید. برادرش محمّد قاسم کوه بر را مقید گردانید و چون
~~جماعت عظیم به انتقام بیگم کمر به کین او بر بستند، درون قلعهٔ کابل جنگی قوی

PageV01P040

![image filename](./1024QadiriBadauni.MuntakhabTawarikh_V02_0046.jpg)

~~رو داده ایشان را مدافعه نموده و محمّد قاسم خلاص یافته و در بدخشان رفته میرزا
~~سلیمان را باعث بر دفع شاه ابوالمعالی شد و میرزا محمّد حکیم نیز کس خود
~~فرستاده تحریض برآمدن او نمود و چنانچه بعد از این بیاید و در این سال میرزا
~~شرف الدین حسین که به چهار واسطه به حضرت:
# آنکه ز حریّت حق آگه است %~% خواجهٔ احرار عبيدالله است
~~میرسد، بعد از مراجعت والد ماجدش خواجه معین الدین بن خواجه خاوند بن
~~خواجه يحیی بن حضرت خواجه احرار - روّح الله ارواحهم - از مکهٔ معظمه و اعتبار
~~تمام یافتن او از ناگور به دارالخلافت آگره آمد و به بدراهی حساد، که صفحهٔ جهان از
~~نام و نشان ایشان پاک باد، بی جهتی ظاهری توهمی به خاطر راه داده راه ناگور پیش
~~گرفت و صادق محمّدخان و جمعی را همراه حسین قلی خان به تبعیت نامزد کرده
~~به جهت استمالت او اولاً واستيصال او ثانياً فرستادند و او قلعهٔ خالی اجمير را به
~~تیرخان۱ دیوانه سپرده به ناگور شتافت و دیوانه قلعه را خالی گذاشته پی او گرفت و
~~رفت و میرزا شرف الدین حسین در جالور به شاه ابوالمعالی که از مکهٔ معظمه به عزم
~~درگاه می آمد، چنانکه گذشت، ملاقات نموده قرار چنان دادند که شاه ابوالمعالی بر
~~سر مردم حسین قلی خان که در حاجی پور بود رفته و به آن راه گذشته از کابل میرزا
~~محمّد حکیم را بیارد و میرزا تا آن زمان اینجا دست و پای میزده باشد و شاه
~~ابوالمعالی از استماع خبر تعاقب صادق محمّدخان و دیگر امرا از آن جانب عدول
~~نموده خود را به نارنول که میرگیسو شقدار آنجا بود زد و او را بسته زری گرفت و
~~کاری نساخت. راه پنجاب و کابل پیش دید همت خود ساخت و احمد بیگ و
~~اسکندر بیگ از لشکر صادق محمّدخان و اسماعیل قلی خان جدا شده به ایلغار از
~~عقب او در آمده رسیدند و جمعی از نوکران میرزا شرفالدین حسین که این هر دو
~~سردار ملازم خود ساخته اعتماد تمام بر آنها کرده بودند.
# توان شناخت به یک روز از شمایل مرد
# ولی ز باطنش آیمن مباش وره مشو

PageV01P041

![image filename](./1024QadiriBadauni.MuntakhabTawarikh_V02_0047.jpg)

~~که در فلان جا توقف نمایند که به مجرد رسیدن این دو سردار ماکار هر دو را تمام
~~میسازیم. چون نزدیک رسیدند، از آن طرف شاه ابوالمعالی از کمینگاه برآمد و از
~~این طرف دشمنان خانگی در آمده و این هر دو امرا را زیر تیغ بی دریغ کشیدند و
~~نوکران قدیمی ایشان از دیدن این حال چون دام و دد وحشی رمیده به هر جانبی
~~گریزان شدند و این خبر به سمع شاهنشاهی آن زمان که در حوالی متهراه به سیر و
~~شکار مشغول بودند رسید و به عزم استیصال این فتنه به جانب دهلی نهضت واقع
~~شد و آنجا داعیهٔ نسبت مصاهرت به اعیان دهلی پیدا آمده قوایل و خواجه سرایان
~~از بهر انتخاب بنات الکبرا۱ و تحقیق احوال ایشان در محلات نامزد گشتند و هولی
~~عظیم در شهر افتاد و باعث بر تحریک این سلسله اغوای شیخ بده و لهره۲ مخادیم
~~آگره بود. مجملاً آنکه یک کیلن بیوهٔ شیخ بده. فاطمه نام اسمی بی مسما، از هوا و
~~هوس و فضولی عیش که شوخ چشمی بار میآرد به جهت قرب جوار و وسیلهٔ
~~مشاطگان به باقیخان برادربزرگ ادهم خان متعه کرد و آن سفاح آخر منجر به نکاح
~~شد. و کیلن دیگر شوهردار را نیز که نام شوهرش عبدالواسع بود در مجالس سور و
~~سرور همراه خود بردن گرفت و همان حکایت گربهٔ عابد که در اول انوار سهیلی
~~است، راست آمد. و این زن شوهردار چون به غایت جمیله و در تمامی قبیله شکیلهٔ
~~بی عدیله بود، روزی نظر شاهنشاهی بر او افتاد، پیغام نسبت به شیخ فرستادند و
~~شوهر آن جمیله را امیدواریها دادند. بنا بر آنکه تورهٔ پادشاهان مغول این است که
~~برزنی که به خواهش نظر اندازند بر شوهر لازم است که آن را طلاق دهد، چنانچه
~~واقعه سلطان ابوسعید و میر چوپان و پسرش دمشق خواجه مشهور است
~~عبدالواسع آزض اللهِ واسعة خوانده.
# خدای جهان را جهان تنگ نیست
~~سه طلاق در گوشهٔ دامن حلیله خود بست و در شهر بیدر از ملک دکن رفته غایب
~~گشت و آن عفیفه داخل حرم محترم شد و فاطمه به اغوای خسر خویش باعث بود
~~که مصاهرت شاهنشاهی به اکابر دیگر آگره و دهلی نیز واقع شود تا نسبت مساوات

PageV01P042

![image filename](./1024QadiriBadauni.MuntakhabTawarikh_V02_0048.jpg)

~~در میان ایشان پدید آمده ترجیح بلامرجح لازم نیاید. در این اثنا هنگامی که
~~شاهنشاهی سیرکنان نزدیک به مدرسهٔ بیگم رسیدند، کودک فولاد نامی که میرزا
~~شرفالدین حسین در وقت فرار خویش و رفتن به مکّهٔ معظمه او را گماشته بود از
~~بالای ایوانهای مدرسه تیری در کمان نهاده انداخت و پوست مال گذشته به خیر
~~انجامید و این معنی را از تنبیهات غیبی و کرامات پیران حضرت دهلی دانسته از آن
~~داعیه باز آمدند و آن مدبر را هر چند بعضی امرا خواستند که تا زمان تحقیق حال
~~مهلت فرمایند که در این اغوا چه کسان شریک باشند، راضی نشده فرمودند تا به
~~جزای خودش زودتر رسانند و سواره در قلعه دین پناه در آمدند و اطبا به معالجه
~~مشغول شدند و آن جراحت در اندک فرصت التیام پذیرفت و در سنگهاسن سوار
~~شده راه آگره طی فرمودند.
# و به تاریخ پانزدهم جمادی الثانی سنهٔ سبعین و تسعمائة (۹۷٥) در مقرّ سلطنت
~~نزول واقع شد و در این سال واقعهٔ شاه ابوالمعالی در کابل روی نمود و آنچنان بود
~~که چون بعد از قضیهٔ بیگم والدهٔ میرزا محمّد حکیم محمّد قاسم کوه بر نزد میرزا
~~سليمان در بدخشان رفت، ميرزا با حرم خود که به ولی نعمت مشهور است،
~~جمعیت گران بر سر شاه ابوالمعالی آورد و نیز میرزا محمّد حکیم را همراه گرفته در
~~کنارهٔ آب غوربند آتش قتال را اشتعال داد و برانغار کابلیان از جرانغار بدخشیان
~~بی جای شد و شاه ابوالمعالی میرزا محمّد حکیم را در مقابلهٔ سلیمان میرزاگذاشته
~~خود به مدد جماعت شکست یافته رسید و تا رفتن او میرزا محمّد حکیم خود به
~~اتفاق نوکران از آب گذشته نزد میرزا سلیمان رفته بود و شاه ابوالمعالی را دیگر تاب
~~مقاومت نمانده و راه فرار پیش گرفته و نزدیک به دیه جاریکاران گرفتار شده به
~~دست مردم سلیمان میرزا که به تعاقب او رفته بودند افتاد تا در کابل نزد
~~سلیمان میرزا آوردند. سلیمان میرزا او را همچنان اسیر و مقید و مغلول نزد محمّد
~~حکیم میرزا فرستاد و محمّد حکیم او را از حلق کشیدن فرمود و این واقعه در
~~هفدهم شب ماه مبارک رمضان سنهٔ سبعین و تسعمائة (۹۷۰) بود و میرزا سلیمان

PageV01P043

![image filename](./1024QadiriBadauni.MuntakhabTawarikh_V02_0049.jpg)

~~این سال قلعهٔ چنهار را جمال خان غلام عدلی به فتونام غلام دیگر که به مسند عالی
~~اشتهار یافته داده بود. بعد از رسیدن عرضه داشت او به درگاه شیخ محمّد غوث که
~~فتو ارادت تمام به شیخ داشت و آصف خان که خواجه عبدالمجید هروی باشد رفته
~~به صلح گرفتند و آن را به حسن خان ترکمان سپرده فتو را به ملازمت آوردند تا اعتبار
~~تمام يافت.
# و مقارن این حال واقعهٔ شیخ محمّد غوث که شاهنشاهی را در زمان ابتدای
~~جلوس از گجرات به انگیختن وسایل و مرغّبات در دام ارادت آورده بود و بعد از
~~اطلاع بر حقیقت احوال زود رمیدن روی نمود و ملا اسماعیل عطایی معمایی که
~~یکی از معتقدان و مریدان شیخ بود، علیه ما علیه «بندهٔ خدا شد» تاریخ وفات یافت
~~و زمانی که جامع این منتخب در آگره به تحصیل علم رسمی اشتغال داشت و شیخ
~~باکرّ و فر تمام و جاهی مالاکلام در لباس فقر آمد و غلغلهٔ او زمین و زمان را گرفت
~~خواست که رفته ملازمت نماید، اما چون شنید که به تعظیم هندوان قیام میکند دل
~~از آن هوس برخاست و محروم ماند؛ اما روزی در بازار آگره دید که سواره میآید و
~~خلقی انبوه پیش و پس او را گرفته و از برای ردّ سلام خلایق و تواضع ایشان هر
~~طرف زمان زمان خم میشد و فرصت راست نشستن در خانهٔ زین نداشت و با وجود
~~هشتاد سالگی طراوتی عجیب و سیمای غریب در بشرهٔ او ظاهر بود، رحمه الله.
# در بیستم ماه مبارک رمضان این سال جدّ مادری فقیر مرحومی مخدوم اشرف در
~~بساور از عالم درگذشت و این خبر در بلدهٔ سنسوان از توابع سنبل شنیده و «فاضل
~~جهان» تاریخ وفات او یافته شد و چون تعلیم جزئیات و بعضی از علوم عربیه از او
~~گرفته بود و حقوق بسیار بر ذمهٔ اهل علم داشت کلفت و محنت بسیار از این واقعه
~~روی داد و داغ مصیبت والد ماجد تازه گشت و این بیت امیر خسرو -علیه الرحمة -
~~به یاد آمد که:
~~سیف از سرم گذشت و دل من دو نیم ماند دریای خون روان شد و درّ یتیم ماند
# و در عرض یک سال از عروض این احوال اختلال تمام در دل آسوده راه یافت و
~~غم دنیا که از آن گریزان میگشت، به یک بار به طنازی پیش آمد و سرراه گرفت و سرّ
~~وَقَعَ فیلها اِلَیّ آشکارا شد و سخن والد مرحوم که بارها میگفت که این ولوله و شورش

PageV01P044

![image filename](./1024QadiriBadauni.MuntakhabTawarikh_V02_0050.jpg)

~~تو مادامی است که من در قید حیاتم و بعد از آنکه من نمانم خواهند دید که تو چه
~~طور بی قید خواهی زیست و پشت پا بر دنیا و مافیها خواهی زد، راست آمد.
# ماتم کده شد جهان نهان چیست %~% ماتم زدهیی چو من عیان کیست
# مـاتم دو شد و غمم دو افتاد %~% فریاد که ماتمم دو افتاد
# حیف است دو داغ چون منی را %~% یک شعله بس است خرمنی را
# یک سر دو خمار برنگیرد %~% یک سینه دو بار بر نگیرد
# و در این سال اعتمادخان خواجه سرای اسلیم شاهی اعتبار تمام در حرم یافته در
~~امور ملکی نیز معتمدالملک شد و بدعتی و کفایتی چند پیدا کرد که پیش از آن نبود
~~و هر روزی کار و بار در خانه مستحکم تر میگشت تا نوبت به راجه تودرمل رسید و
~~در زمان استیلای ماهم انکه و بیگم و ادهم خان و اعتمادخان خواجه سرای که
~~صاحب رأى و تدبير بود، میرعبدالحی این حدیث ازکتاب نهجالبلاغه که به
~~حضرت امير - رضى الله عنه - منسوب است وبعضى آن را از علامه شريف علم
~~الهدی مرتضی بغدادی می دانند، حسب حال کشید که قال علیه السلام: سَیَأتی زَمٰانْ
~~عَلَى آلناسِ لايُقَرَب فيهِ إِلّا الماجِنُ وَ لايُظَرَّفُ فيهِ اِلّا آلفاجرُ وَ لا يُضَعَف فيهِ إلّا
~~آلمنصف يعدونَ الصدقة فيهِ غرما وَ صلَةَ الرحم مَنا وَ العبادَة اِسْتطالة على الناس فعنْد
~~ذلِكَ يَكُونُ السُلطانُ بِمَشْوَرَةِ الِنَسْوانِ وَ إِمٰارَةِ الصِّبْيانِ وَ تَدْ بيرِالخِصْيان و از اين واقعه تا
~~زمان تحریر یک قرن بیش گذشته.
# بین تفاوت ره از کجاست تا به کجا
# و در سنهٔ احدى و سبعين و تسعمائة (۹۷۱) خواجه مظفر على تربتى خطاب
~~خانی یافته وکیل کل شد و «ظالم» تاریخ یافتند و در میان راجه و او هر روز مناقشه
~~در هر کلی و جزئی بود و ظریفی آن بیت قدیم را که:
# سگ کاشی به از صفاهانی %~% گرچه صد بار سگ زکاشی به
# چنین تضمین کرد که:
# سگ راجه به از مظفرخان %~% گرچه صد بار سگ ز راجه به
# چون امرا شکایت از راجه نزد شهنشاهی برده التماس تغیر او نمودهاند، جواب

PageV01P045

![image filename](./1024QadiriBadauni.MuntakhabTawarikh_V02_0051.jpg)

~~چرا از او بد باید بود و خیرهیی سجع مهر راجه را چنین یافته که:
# آن که شد کار هند ازو مختل %~% راجـهٔ راجههاست تـودرمل
~~و در این سال قاضی لال را که از جمله آشنایان نیک و خوش طبعان ظریف بود،
~~از قصبهٔ برن طلبيده به تقریبی به سیاست رسانیدند و «قاضی لال» تاریخ او یافته شد
~~و در این سال غازی خان تنور از امرای کبار عدلی که چندگاه به درگاه آمده باز فرار
~~نموده به هتیه رفته بود، در نواحی گره با جمعیتی انبوه در مقابله آصف خان آمده
~~مصاف داد و در میدان معرکه افتاد و آصف خان قوت تمام از این فتح گرفته بر سر
~~ولایت گره کتنکه که هفتاد هزار دیه آبادان در آن زمان داشت و قلعهٔ چوراگره
~~دارالملک آنجا است و قبل از آن پای تخت ملک آن قلعهٔ هوشنگ آباد بود که تعمیر
~~کردهٔ سلطان هوشنگ غوری پادشاه مالوی است رفت و رانی درگاوتی نام زنی
~~صاحب حسن و جمال در کمال رعنایی که حکومت آنجا داشت با بیست هزار سوار
~~و پیاده و هفتصد پیل قوی هیکل آمده جنگی صعب نمود و دلاوران بی شمار از
~~جانبین بعد از کشش و کوشش فوق الحد و الغایت قالب را به پیغام تیر و تیغ بی دریغ
~~تهی کردند و تیری بر مقتل رانی برسید و رمقی مانده بود که اشارت به فیل بان
~~خویش کرد تا کار او را به خنجر تمام ساخت و با وجود این حال نیزرندی بدبختی
~~از اوباش او را به سلامت نگذاشت آری:
# هرگنده پزی گنده خوری میدارد
# اگرچه چاه نصرانی نه پاکستجهودی مرده میشوید چه باکست
# و آصف خان از آنجا بر سرچورا گره رفت و پسررانی مذکوره نیز بعد از محاربه به
~~مادر ملحق گشت و چندان خزاین و دفاین به دست آصفخان و لشکریانش افتاد که
~~عدد آن را جز آفریدگار یگانه نداند و آصفخان به قوت آن مال دعوی قارونیت و
~~شدّادیت پیدا کرد تا عاقبت به تحت الثری رفت.
# گرچه از مال و گندمی نه به وجه %~% هم خزينه پرست و هم انبار
# پس تفاخر مکن که اندر حشر %~% گندمت کژدمست و مالت مار
# و در دوازدهم ذی قعدهٔ این سال به عزم شکار فیل جانب نَرْوَر نهضت نمودند و
~~در عین بشکال فیل بسیار به اختراعات عجیب اصطیاد نموده از راه سارنگ پور به

PageV01P046

![image filename](./1024QadiriBadauni.MuntakhabTawarikh_V02_0052.jpg)

~~ولایت مندو رسیده در سلخ ذیحجهٔ این سال آن خطه را معسکر ساختند و عبدالله
~~خان اوزبک به تقریب بعضی اداهای ناسزا اهل عیال خود را از مندو برآورده راه
~~گجرات پیش گرفت و هر چند مقیم خان که در این یورش شجاعتخان خطاب
~~یافت، رفته او را دل آسای نصیحت آمیز داد قبول ننمود.
# محل قابل و آنگه نصیحتی قابل %~% چو گوش هوش نباشد چه سود از گفتار
# و عبداللهخان به هراول اندک جنگی کرد، چون خبر قرب موکب شاهنشاهی
~~یافت، اکثری را از اهل و عیال و اطفال و بنه و بار به تاراج حادثات داد و جمعی
~~ضروری را پیش انداخته به صد حیله خود را در گجرات رسانیده پناه به چنگیزخان
~~غلام سلطان محمود گجراتی که بعد از سلطان محمود فرمان فرمای آن بلاد و
~~صاحب شوکت و استعداد شده بود برد و افواج شاهنشاهی تا سرحدّ گجرات
~~تعاقب او نموده حرمها و فیلان نامی او را به اسیری و اولجه گرفته آوردند و بقیه
~~نصیبهٔ اعدا شد که گواران و بهپلان باشند و آبادانی گجرات را در عهد چنگیزخان
~~چنان نشان میدادند که در عصر پادشاهان سابق معمور بود و رواج اهل علم و
~~فضل چنان شده که فوق آن متصور نباشد و هر سپاهی و مسافری و غریبی که رفته او
~~را دیده یا ملازمت اختیار کرد دیگر او را به هیچ چیز و هیچ کس احتیاج نماند و
~~میگویند که هر روز پنج شش سر و پای خاصهٔ خود به مردم میبخشید و هیچ سرو
~~پاکم از هفتاد و هشتاد تا پنجاه اشرفی نمیبود میداد و یکی از حاتمیهای او این
~~بود که روزی با ملازمانش سیر میکرد و عبدالله خان اوزبک در ملازمتش بود، در
~~این اثنای دو سه کشتی پر از اسباب و اقمشه و جواهر نفیس به نظر او گذرانیدند،
~~به مجرد دیدن همه را به عبدالله خان اوزبک برگذار کرد و از آن جمله آنکه شاه
~~عارف صفوی حسینی که حالا در لاهور است و به عنوان کرامت تسخیر جنّ مشهور
~~و گنج ها داشته به مردم میبخشید. میگویند که این همه خزاین و دفاین از
~~چنگیزخان یافته و مهرهای او همه به سکهٔ چنگیزخان است، و الله اعلم. و میران
~~مبارک شاه برهان پوری ایلچیان فرستاده اطاعت قبول نمودند و اعتمادخان
~~خواجه سرا مصحوب ایشان رفته دختر میران را به تحف و هدایای لایق به درگاه

PageV01P047

![image filename](./1024QadiriBadauni.MuntakhabTawarikh_V02_0053.jpg)

~~و تسعمائة (۹۷٢) از مندو به قصبهٔ نالچه زسیده و قرا بهادرخان را به حکومت آن
~~بلاد منصوب فرموده شکارکنان از راه اجین و سارنگ پور و بروده۱ و گوالیار به تاریخ
~~سوم ربیع الاول سنهٔ مذکور به پایتخت آمدند و دو فرزند توأم حسن و حسین نام در
~~این سال از حرمی تولد یافتند و در عرض یک ماه به ملک دیگر خرامیدند و در این
~~سال تعمیر شهر نگرچین واقع شد و سطری چند که یکی از اعیان دولت در وقت
~~تألیف اکبرنامه به فقیر فرموده بود که در این باب بنویسید آن را به جنس ایراد
~~مینماید:
# چون مهندس کارخانهٔ ابداع اندیشهٔ بلند شهریار کامگار را که معمار معمورهٔ گیتی
~~خصوصاً بنای مقصورهٔ هند است از آغاز فطرت اختراع آیین ایجاد فرموده تا به
~~مقتضای:
# جهاندار داند جهان داشتن %~% یکی را بریدن دگر کاشتن
# هر سر منزل و هرگل زمینی را که هوای آن معتدل و فضای آن فسیح و آبش گوارا
~~و سوادش مسطح باشد، تعمیر بخشیده محل نزول اجلال موکب اقبال سازد، چه
~~اختیار اماکن نزه و مساکن طیبه و منازل مروحه و میاه عذب بهر ابقای نعمت صحت
~~بدنی واحتمال اعتدال مزاج انسانی که وسیلهٔ معرفت و طاعت یزدانی همان تواند
~~بود از جملهٔ ستهٔ ضروریه است، خصوصاً وقتی که بعضی از مصالح ملکی نیز مثل
~~سیر و شکار و غیره به آن متضمن گردد، بنابر آن دواعی در این سال خجسته فال بعد
~~از معاودت از سفر مالوه که اولیای دولت منصور و اعدای ملک مقهور شده بودند
~~پیش دید همّت والا نهمت و اقتضای رای جهان آرای چنان افتاد که موضع گهراولی
~~را که به یک فرسنگی آگره واقع شده و به اعتبار لطافت آب و نظافت هوا بر خیلی
~~امکنه رجحانی و مزیتی تمام داشته معسکر حشم همایون و مخیّم دولت ابد پیوند
~~گردانیده و از مضایق مداخل و مخارج شهر خاطر قدسی مآثر را فراغتی حاصل
~~گشیته اوقات فرخنده سمات راگاهی به چوگان بازی و گاهی به دوانیدن سگان تازی
~~و پرانیدن جانوران گوناگون مصروف سازند و بنای آن معمورهٔ بلند اساس را
~~به شگون استحکام مبانی قصر سلطنت بی زوال و تفأل ازدیاد جاه و جلال گرفته

PageV01P048

![image filename](./1024QadiriBadauni.MuntakhabTawarikh_V02_0054.jpg)

~~فرمان نافذ بر آن گونه عزّ اصدار یافت که باریافتگان قرب منزلت و منظوران نظر
~~عاطفت هر کدام از برای خود در آن مکان مرفه عمارات عالی و مناظر رفیع بنیاد
~~نهند و در اندک مدت سواد آن بقعهٔ لطیف از پرتو توجه حضرت ظل الهی خان رخ
~~نوعروس عالم شد و نگرچین که عبارت است از امن آباد نام یافت.
~~لله الحمد که آن نقش که خاطر میخواست %~% آمـد از غيب پس پردهٔ اقبال پـدید
# و از عجایب نقلیات روزگار آنکه امروز از آن شهر و از آن عمارت اثری باقی
~~نيست وهمچنان كه قاع صفصف بود هست، فَاعْتَبِرُوا يا أولى آلابصار، چنانچه
~~صاحب قاموس گفته که هفت و هشت شهر منصوره و منصوریه نام را که شهرهای
~~عظیم و پادشاه ذی شوکتی در زمان خود هر کدام آنها را بنا کرده بود امروز یکی از
~~آنها آبادان نیست. آَفَلَمْ يَسيُروا فی آلارْضِ فَيَنْظُروا كَيْفَ كانَ غاقِبَةُ الّذينَ مِنْ قَبْلِهِم، و
~~در این سال یا سال گذشته که به تحقیق نزدیک است، شیخ عبدالنبی محدث نبیرهٔ
~~شیخ عبدالقدوس گنگوهی را که از کبار مشایخ هند است از قصبهٔ اندری کرنال
~~طلبیده صدرالصدور ساختند تا به اتفاق مظفرخان مدد معاش بدهد. بعد از آن
~~مستقل چنان شد که عامل عالم اوقات و انعامات و ادرارات به مستحقان بخشید
~~چنانچه اگر بخشش جمیع پادشاهان سابق هند را در یک پله نهند و انعام این عهد را
~~در پلهٔ دیگر هنوز این راجح آید تا باز به تدریج رفته رفته به پله اصلی قرار گرفت و
~~قضيه منعكس شد، چنانچه مذکور میشود، ان شاءالله تعالی و در این سال خواجه
~~معظم خالوی شاهنشاهی که ذاغُ آلاقارِبِ کآلعَقَارِبِ بر جبین روزگار خود داشت،
~~اَقـارِبُ كَالعَـقٰارِبِ فـى اَذاهـا %~% فَـلا تَـفْرُزْ بِـعَمَ اَوْ بِـخْالِ
~~فَـاِنَّ العَـمَ زُٰادَألغَـمٌ مِـنْهُ %~% وَ امّـا الخـال عَـنْ خـيراتِ خلالى
# خواجه۱ روزی که به تقریب نصیحت و منع او از بعضی امورناشایسته که از او سر
~~بر زده بود به منزل او میرفتند، خبردار شده از روی بدگمانی و خبط اصلی قدیم زن
~~خود را بکشت و مستحق عقوبت گشته، اول در ته لگد و چوب مالش داده او را
~~غوطهٔ چند فرمودند و در گوالیار فرستادند تا در همان حبس از حبس طبیعت برست
~~و به مكافات رسيد.

PageV01P049

![image filename](./1024QadiriBadauni.MuntakhabTawarikh_V02_0055.jpg)

~~بدی کنندهٔ خود را به روزگار سپار %~% که روزگار ترا چاکری است کینه گزار
~~و در این سال میرزا سلیمان مرتبهٔ سوم به کابل آمد و باعث برآمدن او آن بود که
~~میرزا بعد از دفع شاه ابوالمعالی و مصاهرت میرزا محمّد حکیم در وقت مراجعت
~~اکثر ولایت کابل را جایگیر لشکریان خود ساخت و کار بر میرزا و مردمش تنگ شد
~~و بدخشیان را به عذرخواهی از کابل برآوردند و میرزا سلیمان با لشکرگران به جهت
~~انتقام آمد و میرزا محمّد حکیم تاب مقاومت او نیاورده باقی قاقشال را با جمعی از
~~معتمدان در کابل گذاشته به جلال آباد رسید و چون میرزا سلیمان تعاقب نمود،
~~میرزا محمّد حکیم به کنار نیلاب آمده عریضهیی به درگاه نوشت و میرزا سلیمان
~~قنبر نام نوکر خود را با جمعی در جلال آباد گذاشته از پشاور به کابل رفت و به
~~موجب حکم تمامی امرای پنجاب مثل محمّد قلی خان برلاس و اتکه خان به تمامی
~~اتکه خیل و مهدی قاسم خان و کمال خان گهکر به میرزا محمّد حکیم پیوستند و
~~قمبر را با سیصد کس که محافظت جلال آباد مینمود علف تیغ ساخته سر او را با
~~خبر فتح نزد باقی قاقشال به کابل فرستادند و میرزا سلیمان روی هزیمت به
~~بدخشان نهاد و میرزا محمّد حکیم به کابل درآمد و خان کلان به منصب اتالیقی
~~میرزا محمّد حکیم ماند و باقی امرا به جایگیرهای خویش آمدند. بعد از چندگاه
~~میرزا محمّد حکیم همشیرهٔ بیوهٔ خود را که شاه ابوالمعالی داشت بیاستصواب
~~خان کلان به خواجه حسن نقشبندی از اولاد خواجه نقشبندی -قدس الله سرّه
~~العزیز - عقد بست وخواجه حسن وكيل مستقل شده تمشیت مهمات به استقلال
~~میکرد و ظرفا در آن وقت میگفتند که:
# گر خواجهٔ ما خواجه حسن خواهد بود %~% ما را نه جوال و نی رسن خواهد بود
# و خان کلان که حکم شحنهٔ معزول پیداکرده بود تاب نیاورده، بی رخصت میرزا
~~به لاهور آمد و حقیقت را معروض درگاه داشت و در این سال شیخ الاسلام
~~فتح پوری چشتی که در سنهٔ احدی و سبعین و تسعمائة (۹۷۱) از حرمین شریفین
~~تشریف آورده و کاتب حروف این دو تاریخ یافته و در ضمن مکتوبی عربی که به
~~جای خود نقل نموده خواهد شد، ان شاء الله تعالی از بداؤن نوشته فرستاده بود.
~~ناريخ:

PageV01P050

![image filename](./1024QadiriBadauni.MuntakhabTawarikh_V02_0056.jpg)

# شیخ اسلام مقتدای انام %~% رفع اللـه قـدره السـامى
# از مدینه چو سوی هند آمد %~% آن هدایت پناهی نامی
# هند از مقدم همایونش %~% یافت از سر خجسته فرجامی
# گیر حرفی و ترک کن حرفی %~% بهر سالش ز شیخ اسلامی
~~دیگر همین اسلوب که:
# شـيخ اسـلام ولىّ كـامل %~% آن مسیحانفس و خضر قدم
# لامـع از جـبههٔ او سرّ ازل %~% طـالع از چهرهٔ او نور قـدم
# از مدینه چو سوی هند شتافت %~% آن مسيحا نفس و خضر قدم
# بشمر حرفی و مشمر حرفی %~% بـهر تـاريخ ز خير المـقدم
~~طرح عمارت خانقاه جدید انداخت که مثل آن در معمورهٔ گیتی نشان نمیدهند
~~و در مدت هشت سال به اتمام رسیده دم از هشت بهشت زد و در این ایام اتمام
~~محل بنگالی در آگره و قصری عالی دیگر واقعه شد و قاسم ارسلان این تاریخ گفت
~~كه:
# چون از پی عشرت شه زیبا منظر %~% فرمود بنا دو خانهٔ فیض اثر
# تاریخ یکی ز عشرت آمد بیرون %~% شد خانهٔ پادشاه تاریخ دگر
~~و در غرّهٔ ماه رجب سنهٔ اثنی و سبعين و تسعمائة (۹۷٢) به جانب نرور وکره۱ به
~~عزم شکار فیل نهضت نمودند و مردم را از آنجا به گرفتن فیلان نامزد فرموده خود به
~~گوالیار آمده و روزی چند به جهت گرمی هوا عارضه تب کشیده باز صحت یافته به
~~مقر سلطنت رسیدند و در این سال عزیمت بنای قلعهٔ آگره تصمیم یافت و ارک آن را
~~که از خشت بود تعمیر آن از سنگ تراشیده فرمودند و زر سه سیری غله از سر هر
~~جریب زمین بر ولایت تقسیم نموده و محصّلان و تواچیان گماشته از امرای
~~جایگیردار تحصیل کردند تا در مدت پنج سال به اتمام رسید و عرض دیوار ده گزو
~~ارتفاع چهل گز و خندق عمیق که هر دو طرف آن را به سنگ و گچ برآوردهاند،
~~عرض آن بیست گز و عمق آن ده گزتا به آب رسیده و از آب دریای جون پرگشت و
~~نظیر آن قلعه در بلاد دیگرکم نشان میدهند و تاریخ دروازهٔ آن را شیخ فیضی بنای

PageV01P051

![image filename](./1024QadiriBadauni.MuntakhabTawarikh_V02_0057.jpg)

~~در بهشت» یافت و سه کرور زر تخمیناً خرج آن قلعه شد و بعد از آنکه صورت اتمام
~~پذیرفت زرهای تمام هندوستان را ملجا و مأواگشت و این تاریخ یافتند که «شد
~~بنای قلعه بهر زر» و الحق آن زر صامت معلوم نیست که ناطق کی شود مگر آنکه
~~آیت: وَ اَخْرَجَتِ الأُزْضُ آثْقالَها بخواند و به زبان حال بگوید که آنْطَقَنٰا اللهُ الَذی آنْطَقَ
~~كُلّ شَیءٍ.
# زر اندر کف مرد دنیا پرست %~% هنوز ای برادر به سنگ اندرست
# زر از بهر خوردن بود ای پسر %~% ز بهر نهادن چه سنگ و چه زر
# و در این سال بغی خان زمان و ابراهیم خان و اسکندرخان اوزبک روی نمود و
~~بنای آن این بود که بعد از سرکشی عبدالله خان اوزبک بدگمانی از طایفهٔ اوزبکیه به
~~خاطر شاهنشاهی راه یافته، اشرف خان میر منشی را از نرور به طلب اسکندرخان
~~اوزیک به دلاسا فرستادند که دراوده جایگیر داشت و اشرف خان را به لطایف الحیل
~~به بهانهٔ مرافقت به ابراهیم خان اوزبک که به سال بزرگتر از همه است به جایگیر او
~~که سرهرپور بود برد و از آنجا به جونپور نزد خانزمان به تقریب کنکاش پرسیدن
~~رفتند و همه قرار بر مخالفت داده و اشرف خان را چون مجرمان نظر بند داشته
~~سکندرخان و ابراهیم خان به لکهنو و خانزمان و بهادرخان به کره و مانکپور سر
~~طغیان برداشته یک رویه شدند و امرای آن حدود مثل شاهم خان جلایر و شاه
~~بداغخان و غیر آن در نواحی نیم کهار به جنگ از پیش خانزمان منهزم شدند و
~~محمّد امین دیوانه در آن معرکه دستگیر گشت و ایشان در قلعهٔ نیم کهار و مجنون
~~خان قاقشال در مانکپور متحصن گردیدند و آصفخان ولایت گره کتنکه را به عهدهٔ
~~محافظت جماعت گذاشته خود به خزانه وافر و لشکر تازه زور به مدد مجنونخان
~~رسید و قفل خزینه برداشته تسلی سپاه نمود و به مجنون خان نیز مبلغی کلی داد که
~~سرمایهٔ ازدیاد جمعیت او شد در مقابلهٔ خانزمان نشستند و عرایض به درگاه
~~فرستادند و ثانی خان این بیت در عریضه خود نوشت:
# ای شهسوار معرکه آرای روز رزم از دست رفت معرکه پا در رکاب کن
# و چون مراجعت از سفر مالوه روی نمود، این خبر شنیده منعم خان خان خاناا
~~را از پیش فرستادند تا آب گنگ را از معبر قنوج عبور نماید و خود در ماه شوال سال

PageV01P052

![image filename](./1024QadiriBadauni.MuntakhabTawarikh_V02_0058.jpg)

~~نهصد و هفتاد و دو پای در رکاب نهادند و قیاخان گنگ۱ که به مخالفان یکی شده بود
~~در قنوج به استشفاع خان خانان آمده دید و از تقصیرات او درگذشتند و از آنجا به
~~ایلغار به لکهنو رسیدند و سکندرخان جنگ ناکرده به خان زمان و بهادرخان ملحق
~~شد و همهٔ ایشان مقابلهٔ آصفخان و مجنون خان را گذاشته و راه جونپور گرفته و با
~~اهل و عیال از آب نرهن گذشته فرود آمدند و یوسف محمّدخان ولد اتکیه خان بر سر
~~ایشان نامزد شد و خود هم متعاقب آمده ظاهر جونپور را معسکر ساختند و
~~آصف خان در این منزل با پنج هزار سوار کارآزمای به اتفاق مجنون خان ملازمت کرد
~~و هدایا گذرانید و در معرض قبول افتاد و در روز جمعه دوازدهم ذی حجهٔ سال
~~مذکور در ارک جونپور نزول فرمودند و آصف خان سرداری لشکر یافته در گذر نرهن
~~مقابل خانزمان رفته فرود آمد و در آن ایام حاجی محمّد خان سیستانی را به
~~رسالت جانب سلیمان کررانی حاکم بنگاله که اتحاد قوی به خان زمان داشت نامزد
~~گردانیدند تا او را از امداد و معونت خان زمان باز دارد. چون به قلعهٔ رهتاس رسید
~~افغانانی که رابطهٔ یگانگی به خانزمان داشتند، حاجی محمّدخان را گرفته نزد او
~~فرستادند و خان زمان بنا بر آشنایی قدیم که مابین حاجی محمّدخان و او بود در
~~تعظیم و احترام کوشیده قرار داد که والدهٔ خود را همراه او به درگاه فرستد تا
~~استشفاع نموده استعفای زلات خانزمان نماید و در همین ایام حسن خان خزانچی
~~و مهاپاتر بادفروش را که از باریافتگان شیرشاه و اسلیم شاه که در فن موسیقی و شعر
~~هندی بی عدیل بود به وکالت نزد راجه اوریسه۲ٓ که به جمعیت و شوکت از میان
~~راجههای دیگر امتیاز داشت فرستادند تا دست امداد و اعانت از خان زمان کوتاه
~~داشته او را در جوار خود پناه ندهد و سلیمان را نیز از مظاهرت وی بازداشته در
~~مانده کار خود سازد. او این معنی را طوعاً و رغبةٔ قبول نموده فیلان و تحف و
~~هدایای نفیس روانه داشته اطاعت قبول نمود تا این هر دو وکیل بازگشته در آگره به
~~درگاه واصل شدند هم در این ایام چون مظفرخان و دیگر ارباب دخل از جهت
~~شومی طمع و حرص سخنان به کنایه و تصریح گوشزد آصفخان ساخته تحف و

PageV01P053

![image filename](./1024QadiriBadauni.MuntakhabTawarikh_V02_0059.jpg)

~~نفایس بسیار و توقعات بعید از او چشم داشتند و راه تعنت مسلوک داشته جمعی را
~~باعث بر تقریر اموال چوره گده شدند و از او مطالبه مینمودند. آصف خان زمانی که
~~در مقابلهٔ خانزمان به گذر نرهن نشسته از آن سخنان متردد و متفکر شده می بود تا
~~نیم شبی به اتفاق وزیر خان برادر خود فرصت غنیمت دانسته به جمعیتی که داشت
~~راه ولایت گره کتنکه گرفته به گره رفت و بعد از اطلاع حال به جای او منعم خان
~~خان خانان را به سرداری آن لشکر منصوب گردانیدند و شجاعت خان به تعاقب
~~آصف خان نامزد گشته و از مانکپور برکشتی نشسته می خواست که عبور از آب گنگ
~~نماید. آصف خان که پارهیی راه رفته بود از استماع این خبر برگشته به قصد مدافعه
~~به کنار آب رسید و جنگ عظیم کرده کشتیهای شجاعت خانی را گذشتن نداد و
~~شجاعت خان به ضرورت شب به این طرف آب آمد و آصف خان با جمعیت تمام از
~~آن طرف راه جایگیر خویش گرفت و شجاعت خان در این مرتبه میدان خالی یافته از
~~راه دیگر به کره رفت و به تعاقب غنیمی که به خیال نمیتوانست پیرامون او رسید،
~~قدمی چند زد و به جهت وقوع فاصلهٔ کبری به جونپور مراجعت نموده به درگاه
~~پیوست و هم در این ایام حسن خان از جانب برادر خود فتح خان افغان تبتی
~~صاحب قلعهٔ رهتاس که در سنهٔ اثنی و سبعین و تسعمائة سلیمان کررانی او را در
~~قبل داشته و به شنیدن خبر توجه شاهنشاهی محاصره امتناع نموده بود به وکالت
~~آمده و پیشکش لایق آورده التماس تعین سرداری کرد که قلعه را به او سپارد. بنابر آن
~~قلیج خان از جونپور به همراهی او نامزد شد و فتح خان از فرستادن برادر پشیمان
~~گشته و آزوقهٔ فراوان در قلعه کشیده خطی به برادر نوشت که خود را زودتر به ما
~~رسان که خاطر از جانب ذخیره جمع شده است و قلیج خان را روزی چند به لباس
~~تلبیس نگاه داشته به ظاهر اظهار انقیاد مینمود، اما قلیج خان بر نفاقش اطلاع یافته
~~می نیل مقصود بازگشت.
# سوار جهان بود دستان سام %~% به بازی سر اندر نیارد مدام
# و این رهتاس قلعهیی است از توابع بهار به طول چهارده کروه و عرض سه کروه و
~~ارتفاع پنج کروه (؟) و درون قلعه زراعت میشود و کثرت آب آن به مرتبه یی است
~~که اگر میخ بر زمین زنند یا دیگدانی بکنند همه جا آب به در میآید و از آن زمان که

PageV01P054

![image filename](./1024QadiriBadauni.MuntakhabTawarikh_V02_0060.jpg)

~~آن قلعه را شیر شاه گرفت به دست افغانان بود تا نوبت به فتح خان رسید که سر به
~~سلیمان فرو نمی آورد. عاقبت از فتح خان به تصرف شاهنشاهی درآمد، چنانکه
~~مذکور شود، ان شاءالله تعالی و چون جونپور محل نزول رایات شاهنشاهی گردید و
~~به تنظيم مهام پرداختند، پيش از آنکه منعم خان را مقدمة الجيش ساخته مقابل
~~خانزمان فرستند، خانزمان در گذر نرهن نشسته بهادرخان را سردار اعتبار نموده به
~~اتفاق سکندرخان به جانب سردار فرستاد تا از آن طرف به میانهٔ ولایت در آمده
~~خلل اندازند؛ با لشکر عظیم تا آنجا که خواهند دستگاهی وسیع دارند. بنابر آن
~~چندی از امرای عظام با لشکر عظیم مثل شاه بداغخان و پسرش عبدالمطلبخان و
~~قیاخان و سعیدخان و محمّد معصوم خان فرنخودی و دیگران که تعداد اسامی
~~ایشان طولی دارد، همراه میرمعزالملک مشهدی که جامهٔ سرداری بر قامت استعداد
~~او نازیبا و ناچسبان بود، نامزد شدند تا به مدافعه و ممانعهٔ اسکندر و بهادر برخیزند
~~و این افواج هنوز مقابل نشده بودند که منعم خان خانخانان که با خان زمان نهایت
~~جهت اتحاد داشت، چهار پنج ماه به دستور کهنه سپاهیان که در صلح مصلحتها
~~دارند به حرف و حکایت و مراسلات و مکاتبات گذرانیدند و چون خواجه جهان و
~~دربارخان از جونپور به جهت استعلام امر صلح و جنگ و قرارشتاب و درنگ به گذر
~~نرهن رفتند، از آن طرف خان زمان با سه چهارکس و از این طرف خان خانان و
~~خواجه جهان نیز با سه چهاری در کشتی نشسته و یکدیگر را دیده قرار صلح بر این
~~گونه دادند که خانزمان والدهٔ خود را با عم خویش ابراهیم خان اوزبک و فیلان نامی
~~که دارد به درگاه فرستد و بعد از آنکه تقصیرات او معفوّ شود، سکندر و بهادر نیز
~~به درگاه بیایند و دربار خان بازگشته این خبر به سمع اعلی رسانید و روز دیگر والدهٔ
~~خانزمان و ابراهیم خان را خان خانان و خواجه جهان با فیلان همراه گرفته به درگاه
~~آوردند و در مقام استشفاع خانزمان به استعفای گناهان او بودند که به ناگاه از سردار
~~خبر هزیمت میر معزالملک سردار رسید و شاهنشاهی برآشفتند و آن صلح به کین

PageV01P055

![image filename](./1024QadiriBadauni.MuntakhabTawarikh_V02_0061.jpg)

~~آنچه از فیلان و غیر آن به دست آوردهایم به درگاه بفرستیم و چون از خطاها پاک
~~شدیم و تقصیرات ما بخشیده شد به ملازمت میرسیم. میر معزالملک از آنجا که
~~پیوسته دم از انا و لاغیری میزد فرعونیت و شدّادیت که ملک موروثی سادات
~~مشهدی آمده و از اینجا گفتهاند:
~~اهل مشهد بجز امـام شما %~% لعـنة اللـه بـر تـمام شـما
# دیگری میگوید که:
~~روی زمین گرچه ز مردم خوش است   مشهدی از روی زمین گم خوش است
# کج خلقی که به آن مشهور بود بنیاد کرد و گفت پاک شدن شما جز به آب تیغ
~~متصوّر نیست. در این اثنا لشکرخان میر بخشی و راجه تودرمل از درگاه رسیدند تا
~~امرا از صلح و جنگ به هر چه قرار دهند زودتر به قطع رسانند. اگر مصلحت دانند
~~جنگ کنند و الا سکندر و بهادر را دلاسا داده بیارند و بهادرخان باز به کنارهٔ اردوی
~~شاهنشاهی تنها آمده و میر معزالملک را با چندی از امرا طلبیده مقدمات صلح در
~~میان آورده گفت که چون خانزمان والدهٔ خود و ابراهیم خان را به درگاه می فرستد،
~~بلکه تا این زمان فرستاده باشد، امید عفو گناهان خویش داریم و احتمال غالب
~~همین است و راه جواب می بینیم و تا آن زمان که مهم آنجا مشخص نمیشود دست
~~به کارزار نمی بریم، شما هم تا آمدن جواب روزی چند تأخیر نمایید. میر معزالملک
~~خود آتش بود، باز راجه تودرمل حکم روغن نفت پیدا کرد و آن آتش را تیزتر
~~ساخت چنانکه غیر از حرف درشتی بر زبان ایشان نمیگذشت و بهادرخان و
~~اسکندرخان نومید شده و پی کار خویش گرفته تسویهٔ صفوف نمودند.
# وقت ضرورت چو نماند گریز %~% دست بگیرد سر شمشیر تیز
# و از این طرف میر معزالملک محمّد امین دیوانه را مقدمه گردانیده خود در قلب
~~جاگرفت و عبدالمطلب خان و سلیم خان و کاکر علی خان و بیگ نورین خان و دیگر
~~جوانان کارآزموده را به خود متفق ساخت و امرای دیگر به میمنه و میسره تعین
~~یافتند و آن طرف سکندرخان و دامادش محمّد یار هراول و بهادرخان قول بود. از
~~جانبین چون دو کوه بر هم زدند و حمله آورده، داد مردانگی از طرفین دادند و
~~محمدیار به قتل رسید و اسکندرخان گریخته خود را به آب سیاهی که پس پشت او

PageV01P056

![image filename](./1024QadiriBadauni.MuntakhabTawarikh_V02_0062.jpg)

~~بود زد و برون رفت و اکثری از مردمش غریق شدند و بعضی دیگر زیر آب تیغ
~~ماندند و افواج همه پی تاراج رفتند و میر معزالملک تنها از سرداران به اندک مردم
~~ماند، اما حق این است که خیلی از جوانان نبردآزمای خصوصاً حسین خان خویش
~~مهدی قاسم خان و باقی محمّدخان و دیگران که از سرداری میر معزالملک و
~~حکومت راجه تودرمل ملول بودند به موجب لاوَفاءَ لِلْمُلوکِ تردد آن چنانکه
~~می بایست نکردند. در این قوت بهادرخان که هنوز پا بر جای بود فرصت غنیمت
~~دانسته از جای حرکت نمود و به مجرد رسیدن میر معزالملک را برداشت و شاه
~~بداغ خان داد جلادت داده از اسب به زمین آمد و پسرش عبدالمطلب خان هر چند
~~زور آورد که تواند دست او گرفت میسر نشد. آخر پسر به در رفت و پدر به دست
~~اوزبکان افتاد.
# بی بلا۱ نازنین شمرد او را %~% چون بلا دید در سپرد او را
# و راجه تودرمل و لشکرخان که به عنوان طرح مانده بودند تا شب طرح جنگ
~~انداختند، اما فایدهیی نداشت و متفرق گشتند و روز دیگر یک جا شده به شیرگده
~~آمدند و حقیقت حال را به درگاه معروض داشتند. آمدیم بر سر حرف خانزمان.
~~چون خان خانان والدهٔ خان زمان وابراهیم خان را با میرهادی صدر و نظام آغا که
~~محل اعتماد خان زمان بودند به درگاه آورد و فیلان جنگی گذرانید و ابراهیم خان سر
~~برهنه و تیغ و کفن در گردن به جای ردا انداخته و خود را تسلیم کرده به زبان حال و
~~مقال می گفت:
# خواهی بدار و خواه بکش رای رای تست
# و خان خانان نیز در مقام شفاعت ایستاده خدمات این جماعت به یاد آورد و
~~گناهان ایشان به عفو مقرون گشت و جایگیرها به حال ماند و فرمودند که تا اردوی
~~کیهان پوی اینجا باشد، ایشان از آب نگذرند و وکیلان ایشان در آگره آمده فرامین

PageV01P057

![image filename](./1024QadiriBadauni.MuntakhabTawarikh_V02_0063.jpg)

~~لشکر خان مشتمل بر جنگ و هزیمت و نفاق امرا رسید. شاهنشاهی فرمودند که
~~چون به جهت خاطر خان خانان ازگناه خانزمان و دیگران گذشتهایم، امرای عظام
~~به درگاه بیایند و میر معزالملک و راجه تودرمل به معرض عتاب آمدند و
~~نفاق پیشگان مدتی از کورنش محروم ماندند و معاتب بودند و باز به پایهٔ تقرب
~~خویش رسیدند و در این ایام کوچ کرده سیر قلعهٔ چنار و شکار فیل در جنگل آن
~~قلعه نموده به اردو پیوستند و زمانی که چنار معسکر شده بود، خانزمان به تعجیل
~~از آب گنگ گذشته و نقض آن عهد کرده به محمّد آباد که از توابع قصبه مؤاست آمد
~~و گماشتگان به ضبط جونپور و غازی پور فرستاد و این معنی بر طبع شاهنشاهی
~~دشوار نموده، اشرف خان میر منشی را به جونپور فرستادند تا والدهٔ خان را در قلعه
~~نگاه دارند و هرکس که از اهل بغی باشد به دست آورد و اردو را به حراست خواجه
~~جهان و مظفر خان گذاشته به ایلغار به قصد استیصال خان زمان شتافتند و باز به کنار
~~آب سروار رفت وکشتیهای پر از اموال و اسباب که حکم گنج باد آورده داشته
~~به دست دولتخواهان افتاد و لشکر شاهنشاهی کنارهٔ آن آب گرفته جنگلهای انبوه را
~~طی نمود و چون معلوم شد که خانزمان خود را به دامن کوه سوالک کشید، ترک
~~تعاقب او نموده بازگشتند و در همان اثنا بهادرخان با جمعی از مردم کار آزموده به
~~جونپور رفته و کمندها انداخته بر قلعه برآمد و والدهٔ خود را خلاص داده و
~~اشرف خان را دستگیر کرده قصد آن داشت که برآرد و بریزد. چون خبر مراجعت
~~اعلام شاهنشاهی شنید به اتفاق سکندرخان در گذر نرهن از آب گنگ گذشته فرار
~~نمود و در پنجم۱ ماه رجب سال نهصد و هفتاد و سوم که روز ولادت با سعادت
~~شاهنشاهی است در ظاهر پرگنهٔ نظام آباد از توابع جونپور مجلس وزن۲ منعقد شد که
~~به رسم مقرر در سالی دو بار به حساب تاریخ شمسی و قمری به طلا و نقره و سایر
~~اجناس بر میکشند و آن را بر براهمهٔ هند و غیر ایشان صرف مینماید و شعرا در
~~این باب شعرهای دلپذیر گفتهاند و میگویند و از آنجا رحل اقامت در ارک جونپور
~~انداختند و خانزمان به شنیدن خبر اقامت میرزا میرک را که آخر رضوی خان شد

PageV01P058

![image filename](./1024QadiriBadauni.MuntakhabTawarikh_V02_0064.jpg)

~~نزد خانخانان به جهت استشفاع فرستاد و او به اتفاق والدهٔ خان زمان به درگاه آمده
~~پيغام رسـانيد. خـانخانان به اتفاق مير عبداللطيف قزوينى وملاعبدالله
~~مخدوم الملک و شیخ عبدالنبی صدر دیگر بار التماس عفو تقصیرات خان زمان نمود
~~و به درجهٔ قبول افتاد و خواجه جهان و میرمرتضی شریفی که از نسل علامهٔ نوع بشر
~~عقل حادی عشر میر سید شریف جرجانی - قدّس سرّه - است و مخدوم الملک را به
~~جهت توبه دادن خانزمان از بغی و رسانیدن مژدهٔ عفو به گوش هوش او فرستادند.
~~خانزمان به استقبال برآمده حسب مدعا سوگند خورد و اعزّه را به شرایط تعظیم و
~~تكريم رخصت داد. شاهنشاهی در اواخر سنهٔ ثلث و سبعین و تسعمائه (۹۷۳)
~~مراجعت نموده متوجه دارالخلافت شدند و در روز جمعه هفتم ماه رمضان سنهٔ
~~مذکوره به آگره رسیده به عشرت گذرانیدند و از آنجا به معموره جدید نگرچین رفته
~~به چوگان بازی و سگ تازی و جانورپرانی مشغول شدند وگوی آتشین اختراع
~~کردند که در شب تاریک توان باخت و در این ایام محمّد یوسف خان ولد اتکه خان
~~به علت شرب مدام در گذشت.
# ثَـلث مُـهلكاتِ للانـام %~% و داعـيةُ الصحاح إلى السقام
# مـدامُ مـدامـة و مـدامُ وطى %~% وَ ادخـالُ الطّـعام عَـلَى الطّعام
# و در این سال مهدی قاسم خان و چندی را از امرا مثل حسین خان خویشِ او و
~~خالد خحان۱ و غیر ایشان با سه چهار هزار کس بر سر آصف خان در ولایت گرهه
~~کتنگه نامزد گردانیدند و آصف خان قلعهٔ چوراگر را گذاشته عرضه داشت مشتمل بر
~~عفو تقصیرات به درگاه فرستاد و چون روی قبول نیافت، خطی به خان زمان نوشته
~~به اتفاق وزیرخان برادر خود به جونپوز نزد خانزمان آمد و خانزمان به او در
~~مجلس اول چنان متکبرانه سلوکی نمود که آصف خان از آمدن پشیمان گشت.
# آه کز چاه برون آمد و در دام افتاد
# و مهدی قاسم خان ولایت گرهه را به ضبط در آورده و به جایگیرداران داده و از
~~تعاقب آصف خان باز مانده از راه هندیه متوجه مکهٔ معظمه شد و آن سعادت را
~~دریافت و حسین خان با مردم خویش تا قلعهٔ ستواس قریب به ملک دکن

PageV01P059

![image filename](./1024QadiriBadauni.MuntakhabTawarikh_V02_0065.jpg)

~~به مشایعت او رفت و به یک ناگاه ابراهیم حسین میرزا و شاه میرزا و محمّد حسین
~~میرزا اولاد سلطان محمّد میرزا که از جانب پدر به امیرتیمور صاحب قران و از
~~جانب مادر به سلطان حسین میرزا میرسد و پیر و معمّر شده و پرگنهٔ اعظم پور را
~~شاهنشاهی به جایگیر وی داده بودند، در ولایت سنبل سرکشی بنیاد نهادند و بعد
~~از فتح خانزمان و توجه شاهنشاهی به جانب پنجاب بر سر میرزا محمّد حکیم از
~~پیش خانخانان منعم خان فرار نموده و خود را به میانهٔ ولایت کشیده و به دهلی
~~رسیده سری به ملک مالوه بر آوردند و از آنجا دو برادر که شاه میرزا و محمّد حسین
~~میرزا باشند به هندیه رفته پیچیدند و ابراهیم حسین میرزا به جانب ستواس رفت که
~~فاصله ده ۱کروه راه باشد و حسین خان به اتفاق و استظهار مقرّب خان نام سرداری از
~~امرای دکن در ستواس متحصن شد و ذخیره در قلعه نبود و مهم به خوردن گوشت
~~اسب و شتر و گاو کشیده کار به جان و کارد به استخوان رسید و مدد از هیچ جانب
~~نیامد و با وجود آن هر چند میرزا ابراهیم حسین مقدمات صلح در میان آورد اهل
~~قلعه در جنگ تقصیر نداشتند تا صباحی سر۲ِ قدم خان برادر مقرب خان را که در
~~هندیه قتل شده بود، بر سر نیزه برداشته به مقربخان نمودند و خبر رسانیدند که
~~هندیه مفتوح شد و زه [و] زاد تو و ساکنان آنجا همه اسیرگشتند و والدهٔ او را همراه
~~آورده در نظرش داشتند و گفتند که اهل و عیال مقرب خان خود این حال پیداکرد،
~~شما به چه اعتماد جنگ میکنید، مقربخان بی پای شده و مقر به غلامی گشته
~~میرزایان را آمده دید و حسین خان را نیز امان داده به عهد و قول بیرون آورده اول
~~تکلیف نوکری کردند و چون قبول نکرد، او را به سلامت گذرانیدند تا در سنهٔ اربع و
~~سبعین و تسعمائة (۹۷۴) وقتی که شاهنشاهی از لاهور به آگره آمده بودند، ملازمت
~~نمود و تربیت یافته پرگنهٔ شمس آباد را بر پتیالی که جایگیر وی بود اضافه ساختند و
~~جامع این منتخب پیش از این به یک سال در عمر خود از بداؤن به پتیالی رفته به
~~خان مذکور آشنا شده و از بس که متخلق و متواضع و درویش سیرت و شجاع و
~~باذل و پاکیزه روزگار و اهل سنت و جماعت و علم پرور و فضل دوست بود. و نیک
~~پیش آمد از صحبت او به جای دیگر رفتن و ملازمت نمودن خوش نیامد و مدت ده

PageV01P060

![image filename](./1024QadiriBadauni.MuntakhabTawarikh_V02_0066.jpg)

~~سال در آن زوایای مجهول و خبایای خمول در ترددهای مواسا با وی شرکت
~~داشت، آخر فلک شعبده انگیخت و چشم زخمی در آن محبت رسید و امری
~~غریب باعث بر جدایی شد و او هر چند در مقام عذرخواهی در آمده باز وسایل و
~~وسایط انگیخت و در بداؤن رفته والدهٔ مرحومه را شفیع ساخت فایده نکرد به
~~ملازمت خليفهٔ زمان شتافت.
# دل که رنجید از کسی خرسندکردن مشکل است
### | شیشهٔ بشکسته را پيوندکردن مشکل است
# الغرض خان زمان آصف خان را به اتفاق بهادرخان به جهت تسخیر بعضی از
~~ولایات افغانان نامزد کرد و وزیرخان را به حیله پیش خود نگاه داشته نظر بند فرمود
~~و هر دو برادر به مراسلات قرار بر فرار داده میعادی معین ساختند و در شبی معهود
~~این از پیش خانزمان گریخت و او از نزد بهادرخان جدا شده سی کروه راه طیّ
~~نموده طرف آگره و مانکپور را پیش نهاد خود ساخت و بهادرخان از عقب
~~آصف خان رانده مابین جونپور و مانکپور جنگ صعب میان فریقین روی داد و
~~آصف خان گرفتار شد و بهادرخان او را در عماری فیل برداشته روانه گشت. در این
~~اثنا وزیرخان از جونپور خود را آنجا رسانید که برادرش را میبردند و مردم بهادرخان
~~چون در پی غارت متفرق شده بودند، بهادرخان تاب مقاومت او نیاورده فرمود تا
~~آصف خان را در عماری به قتل رسانند و بر بینی او زخم شمشیری رسید و دو سه
~~انگشت وی نیز بریده شد و وزیرخان پیش دستی نموده او را خلاص داد و هر دو
~~برادر خود را به گره رسانیدند و بهادرخان بی غرض بازگشت و وزیرخان در نواحی
~~لاهور زمانی که شاهنشاهی به تعاقب میرزا محمّد حکیم رفته به شکار قمرغه
~~متوجه بودند آمده به وسیلهٔ مظفرخان ملازمت کرد و فرمان عنایت آمیز به نام
~~آصف خان صادر شد و در این سال میرزا محمّد حکیم به لاهور آمد و باعث آن بود
~~چون میرزا سلیمان مرتبهٔ سوم از کابل بازگشت و میرزا محمّد حکیم کابل را
~~متصرف شد و امرای شاهنشاهی را رخصت هندوستان داد و خواجه حسن

PageV01P061

![image filename](./1024QadiriBadauni.MuntakhabTawarikh_V02_0067.jpg)

~~محاصره کرد و میرزا محمّد حکیم کابل را به محمّد معصوم کوکه که عاقبت فتنهها
~~انگیخت و در هندوستان یاغی گریها کرد و بسیار شجاع است سپرده خود به اتفاق
~~خواجه حسن نقشبندی به غوربند رفت و میرزا سلیمان چون کابل را به زور
~~نمیتوانست گرفت، ولی نعمت بیگم را به فریب و مکر به قراباغ که ده کروهی کابل
~~است در سرحد غور بند فرستاد تا مقدمات صلح در میان آورد و سوگندهای شداد
~~و غلاظ خورد و میرزا با معدودی چند رفت و خواجه حسن نیز بر این صلح و
~~صلاح متفق بود و باقی قاقشال رضا بدین معنی نداشته میگفت که این عورت
~~مکاره و خدّاعه است اعتماد را نمی شاید.
# از ره مرو به عشوهٔ دنیا که این عجوز %~% مکّاره مینشیند و محتاله میرود
# و میرزا سلیمان پیش از آنکه میرزا محمّد حکیم در قراباغ رسد به ایلغار با انبوهی
~~گران از کابل آمد، در آن نواحی به کمین ایستاده بود. اتفاقاً چندی از سپاهیان میرزا
~~سلیمان به مردم میرزا محمّد حکیم دچار شده این خبر را میگویند. میرزا محمّد
~~حکیم گریخته و به غوربند رفته و سراسیمه شده به راه کوه هندوکش میافتد و
~~خواجه حسن می خواست که او را نزد پیرمحمّدخان اوزبک حاکم بلخ برای
~~استمداد ببرد، باقی قاقشال مانع آمده میرزا را به عزم درگاه به راه پنجهر به جلال آباد
~~و از آنجا به کنار آب نیلاب آورد تا از آب سند گذشت و عریضه به درگاه فرستاد
~~خواجه حسن با جماعت خود به بلخ رفت. بعد از چندگاه همانجا ضایع گشته
~~زندگانی بر او تلخ گردید.
# دل بشد جان گریخت دین گم شدای حسن زین بترچه خواهم شد
# و میرزا سلیمان تا کوتل سنجد درّه تعاقب میرزا محمّد حکیم نموده و جمعی را
~~از واماندگان لشکر او دستگیر ساخته و اسباب و اشیا را به تاراج برده همانجا توقف
~~فرمود و محمّد معصوم کابلی در این مدت غیبت بر سراردوی سلیمان میرزا آمده و
~~تاراج کرده و محمّد قلی شغالی نام سردار آن لشکر را شکست داده به غلبهٔ تمام در
~~چهار باغ محصر ساخت و میرزا سلیمان، قاضی خان بدخشی را به وکالت فرستاد تا
~~محمّد معصوم را به صلح راضی گرداند و محمّد معصوم اول به صلح راضی
~~نمیشد. چون قاضی خان نسبت استادی داشت از گفتهٔ او عدول نورزید و میرزا

PageV01P062

![image filename](./1024QadiriBadauni.MuntakhabTawarikh_V02_0068.jpg)

~~اندک پیشکشی برای نام از او گرفت و به بدخشان بازگشت و قبل از آنکه ایلچی
~~میرزا محمّد حکیم برسد، شاهنشاهی اخبار کابل و فترات آنجا را شنیده به دست
~~خوش خبر خان یساول اسب با زین و لجام مرصع و نفایس هندوستان و مبلغ کلی
~~مع فرمان استمالت مشتمل بر مدد امرای پنجاب روانه گردانیدند و میرزا به استقبال
~~شتافت و قصد آمدن داشت که ناگاه فریدون خان خال میرزا که او را از نگرچین به
~~جهت اصلاح مهمات میرزا فرستاده بودند میرسد و خود رفته مقدمات اغوا در
~~میان آورده ورق را دیگرگون ساخت.
~~دارو سبب درد شد اینجا چه امید است %~% زایل شدن عارضه و صحّت بیمار
# و حسنخان برادر شهاب خان که در کابل بود و سلطان علی نام نویسنده که از
~~هندوستان گریخته انتظار واقعه میبرد، با فریدون خان متفق شده گرفتن لاهور را در
~~نظر میرزا به غایت آسان نمودند و رایها بر مخالفت قرار یافته باعث برگرفتن
~~خوش خبرخان شدند و میرزا از جهت مروتی که در جبلّت او مرکوز بود
~~خوش خبرخان را آهسته طلبیده رخصت داد تا عاقبت در همان سال زمانی که
~~شاهنشاهی شکار قمرغه در نواحی لاهور فرموده بودند، در آبراوی فرو رفت و
~~عزیزی در آن باب گفته:
# خوش خبرخان بد خبر که نبود %~% در جهان بد قیافتی چون وی
# مرد در آب گرچه میگویند %~% و مـن المـاء كل شـىء حى
# و میرزا محمّد حکیم به قصد عناد و استبداد او به حوالی بیهره رسیده دست به
~~نهب و تاراج بلاد که بر هیچ ملکگیری ایمن ندارد بگشاد و متوجه لاهور گشته به
~~کوچ متواتر در باغ مهدی قاسم خان که در ظاهر آن شهر بر کنار دریای راوی واقع
~~است فرود آمد و بخت به زبان حال با وی میگفت که:
# چون منزل ما کنار راوی استنا آمده آمده مساوی است
# و میر محمّدخان و سایر امرای اتکه به استعداد تمام در قلعه در آمده هر چند
~~میرزا حمله بر حصار آورد به مدافعه و ممانعه برخاسته مجال ندادند که پیرامون آن
~~گردد و بعد از رسیدن عرایض امرای شاهنشاهی خانخانان و مظفرخان را به
~~حراست آگره گذاشته در تاریخ سوم جمادی الاول سنهٔ اربع و سبعین و تسعمائة

PageV01P063

![image filename](./1024QadiriBadauni.MuntakhabTawarikh_V02_0069.jpg)

~~(۹۷۴) به راه دهلی و سرهند نهضت به جانب پنجاب فرمودند و میرزا محمّد
~~حکیم به مجرد استماع این خبرکاری نساخته به راهی که آمده بود به در رفت و به
~~كابل رسيد.
~~کس نتواند گرفت دامن دولت به زور کوشش بیفایده است وسمه بر ابروی کور
# و از لاهور قطبالدین محمّدخان وکمال خان گهکر به تعاقب میرزا محمّد حکیم
~~نامزد شدند تا پارهیی راه رفته از بیهره برگشته آمد و عریضهٔ محمّد باقی ترخان بن
~~میرزا محمّد عیسی حاکم ولایت سنده مشتمل بر اطاعت خویش و شکایت از
~~سلطان محمود حاکم بکّر و تعرض او در ملک سنده و لاهور رسید و فرمانی به نام
~~سلطان محمود حسب مدعای محمّد باقی صادر شد و هم در ایام اقامت به لاهور
~~عریضهٔ خان خانان آمد که الغ میرزا و شاه میرزا که پرگنهٔ نهتنور۱ از توابع سنبل و
~~اعظم پور در جایگیر ایشان بود به اتفاق اعمام خود ابراهیم حسین میرزا و محمّد
~~حسین میرزا از روی بغی بعضی پرگنات خالصه را متصرف شدند و چون تعاقب
~~ایشان نموده شد فرار به جانب مالوه نمودند و هم در این ایام در پنج کروهی لاهور
~~شکار قمرغه انداختند تا مقدار چهل کروه راه از هر جانب نخجیر صحرایی را در
~~دایره کشیدند و آن را روز به روز چون دایرهٔ دهان خوبان تنگ تر ساختند.
~~کشید تنگ چنان نقش آن دهن پرگار %~% که دور دایره با مرکزش گرفت قرار
# و پانزده هزار جانور تخمیناً از هر قسم در آن صیدگاه به شمار آمد و خاص و عام
~~را به تدریج حکم شکار فرمودند و بعد از فراغ عنان بادپا را یکسره در آب راوی
~~به شناوری سر دادند و غیر از یک دو کس که خوش خبر خان از آن جمله بود،
~~چنانچه گذشت، همه مقربان به سلامت گذشتند و مظفرخان در ایام شکار قمرغه از
~~آگره وزیرخان را همراه آورد و فرمانی به نام آصف خان و مجنون خان نوشتند که
~~به اتفاق محافظت حدود کره و مانکپور نمایند، چنانچه اشعاری بر این معنی
~~رفت
# و در این اثنا خبر رسید که خانزمان و بهادرخان و سکندرخان نقض عهد کرده
~~بغی ورزیدند و کسان به طلب میرزا محمّد حکیم فرستاده داعیهٔ خواندن خطبه و

PageV01P064

![image filename](./1024QadiriBadauni.MuntakhabTawarikh_V02_0070.jpg)

~~سکه به نام او در ولایت جونپور دارند و ملا غزالی شاعر مشهدی این سجع یافته
~~بود که:
# بسم اللـه الرحـمن الرحـيم %~% وارث ملک است محمّد حكيم
# شاهنشاهی به استماع این خبر میرزا میرک رضوی را که وکیل خانزمان بود
~~به خان۱ باقی خان سپردند و مهمات ولایت پنجاب را به عهدهٔ خان کلان و سایر
~~اتکه خیل گذاشته در دوازدهم ماه مبارک رمضان سنهٔ اربع و سبعین و تسعمائة
~~(۹۷۴) متوجه آگره شدند و در قصبهٔ تهانیسر که از قدیم الایام کان کفر آمده است،
~~سیر نمود. در حوض کرکهیت که جماعت کوروان و پاندوان -علیهم اللعنه - پیش از
~~این به چهار هزار سال و کسری در زعم هندوان به انبوهی هفتاد و هشتاد کرور نفر،
~~بلکه زیاده کشته شده و از راه آب به جهنم رفتهاند و هر سال در آنجا مجمعی عظیم
~~میشود و اهل هند در آن معبد طلا و نقره و جواهر و اقمشه و امتعهٔ نفیسه سراً و
~~علانیةً انفاق می نمایند و به حکم آنکه گفتهاند:
# نکویی میکن و در آب انداز
~~پنهانی زرها در آب میاندازند و جماعت جوگیان و سناسیان که رهبانان هنداند در
~~آنجا به تعصب جنگ میکنند، تماشای محاربهٔ این طایفه کردند و جمعی از
~~سپاهیان خوب خاکستر بر بدن مالیده حسب اشارت به مدد سناسیان که قریب
~~سیصد نفر بودند با جوگیان که از پانصد کس متجاوز بودند کارزار کردند و چندین از
~~این طرف و از آن طرف کشته شده آخر سناسیان غالب آمدند و چون دهلی محل
~~نزول اجلال شد میرزا میرک رضوی از حبس خان باقی خان گریخته به موکلان خود
~~رسید و خان باقی خان نیز از ترس سیاست پارهیی راه جست و جوی نموده به آنها
~~ملحق گشت.
# کان را که خبر شد خبرش باز نیامد
# و در این منزل شاه فخرالدین مشهدی، شهابخان ترکمان را که پرگنهٔ بهوجپور
~~جایگیر داشت و محمّد امین دیوانه از لاهور گریخته در پرگنهٔ او رفته و اسب و
~~خرجی امداد یافته به جانب باغیان شتافته بود، به سعایت تتارخان حاکم دهلی به

PageV01P065

![image filename](./1024QadiriBadauni.MuntakhabTawarikh_V02_0071.jpg)

~~موجب حکم حاضر ساخت تا به سیاست رسید و بعد از آنکه به آگره رسیدند خبر
~~آمد که خانزمان میرزا یوسف خان مشهدی را که در شیر گده عرف قنوج متحصن
~~است، در محاصره دارد. بنابرآن خانخانان را به حراست آگره گذاشته به تاریخ
~~بيست و ششم شوال سنهٔ اربع و سبعين و تسعمائة (۹۷۴) متوجه جونپور شدند و
~~هوا چنان گرم بود که مغز جانور در استخوان میگداخت.
~~شد هوا باز چنان گرم که در آب روان
### | سینه بر خای نهادهست زگرما سرطان
# از حرارت شده لب خشک چو صفراوی طبع
### | نهر مرطوب که بود از دهنش آب روان
# و چون قصبهٔ سکیت۱ معسکر شد، خبر فرار خانزمان به جانب مانکپور که
~~برادرش بهادرخان در آنجا بود شنیدند و از قصبهٔ بهوجپور مقدار شش هزار سوار
~~کارگزار را به سرداری محمّد قلی خان برلاس و مظفرخان و راجه تودرمل و شاه
~~بداغ خان و پسرش عبدالمطلب خان و حسین خان که در همان ایام از ستواس آمده
~~بود بر سر اسکندرخان به جانب اوده نامزد ساختند و اولا هراولی لشکر منصور به
~~نام حسین خان مقرر شده بود، اما چون او به جهت قلعه بندی که کشیده پریشان
~~حال و مفلس آمده بود به پرگنهٔ شمس آباد که به تازگی یافته از جهت تحصیل
~~خرجی لشکر رسید و اندک تأخیر در هم رکابی واقع شد تا به جای او قیاخان را
~~هراول ساختند و چون در آن ایام همراهخان مذکور بودم، او از شمس آباد پیشتر
~~گذشته رفت و فقیر در آن قصبه ماندم و از غرایب در آنجا آنچه روی نموده این است
~~که جمعی از ثقات آن شهرگواهی دادند که پیش از این به چند روز شبی پسر
~~خردسالی از گازری بر صفهیی به کنار آب گنگ خواب رفته بود، ناگه به دریا افتاد و
~~موج تیز آب او را تا قصبهٔ بهوجپور که ده کروه است برده سلامت به کنار انداخته و
~~خویشی از گازران طفل را گرفته و شناخته، صباح به مادر و پدرش رسانید:
# جبّار مطلق است که یحکم کما یرید دادار بر حق است که یفعل کمایشاء
# و چون قصبهٔ رای بریلی معسکر شد، خبر آمد که خانزمان و بهادرخان از آب

PageV01P066

![image filename](./1024QadiriBadauni.MuntakhabTawarikh_V02_0072.jpg)

~~گنگ گذشته عزیمت کالپی دارند. بنابر آن اردو را به همراهی خواجه جهان به جانب
~~کره روان ساختند و خود به تعجیل تمام به مانکپور رسیده فیل سوار از آب عبور
~~فرمودند و بیشتر از پانزده شانزده کس در این وقت همراه نداشتند و مجنونخان و
~~آصف خان که هراول بودند، ساعت به ساعت خبر مخالفان میرسانیدند. اتفاقاً
~~خان زمان و بهادرخان که قضا در دیدهٔ ایشان میل غفلت کشیده بود به موجب آنکه:
# قضا چون زگردون فرو هشت پر %~% همه عاقلان کور گشتند و کر
# تمام شب صحبت شراب داشته به تماشای پاتربازی مشغول بودهاند و پیمانهٔ
~~ایشان پرگشته و هر خبر جنگی که قاصدان میرسانیدند آن را حمل بر دلیری
~~مجنون خان که مقدار پر کاهی از او اعتبار نمی گرفتند مینمودند و از آمدن
~~شاهنشاهی خبر نداشتند و در خیال نمیآوردند و شاهنشاهی در این روز بر فیل
~~سندر نام سوار شده و میرزا کوکه الملقب به اعظم خان را با خود در یک عماری
~~نشانده خود در قلب و آصف خان و سایر اتکهها را در میمنه و مجنونخان را با
~~جمعی در میسره قرار دادند و خان زمانخان لشکر را وقت سحری کوچ فرموده خود
~~در خواب و خمار بود که نوید پیغام اجل او را بیدار ساخته و از ظهور علامات و
~~اسباب عظمت و فرّ کوکبه و دبدبهٔ حشمت یقین او شد که شاهنشاهی خود در این
~~لشکرند و فوج را طلبیده در تسویهٔ صفوف شروع نمود و جمعی را از دلاوران نامی
~~کارآزما به مقابل هراول لشکر مظفر فرستاد و باباخان قاقشال که سردار اوقچی بود
~~آنها را به ضرب تیر برداشته تا فوج خانزمان رسانید. در همین حین اسب یکی از
~~گریختگان به زور تمام بر اسب خانزمان خورد از آسیب آن دستار از سرش پریده به
~~جای کمند در گلو بند شد و بهادرخان از معاینهٔ این حال پای تهوّر فشرده بر باباخان
~~زور آورد و او را کیبانده و برداشته به صف مجنون خان برد و مجنون خان و بهادرخان
~~که از عقب گریختگان به ده و گیر میآمدند، با یکدیگر در افتاده داد مردانگی دادند
~~و تیری بر اسب بهادرخان رسید و چراغ پا شده بر زمین آمد و بهادرخان گرفتار
~~گشت.
# کلید ظفر چون نباشد به دست به بازو در فتح نتوان شکست
# در این هنگام شاهنشاهی از فیل بر اسب سوار شده فرمودند تا حلقهٔ پیلان

PageV01P067

![image filename](./1024QadiriBadauni.MuntakhabTawarikh_V02_0073.jpg)

~~کوه پیکر بر صف خانزمان دوانیدند و فتح در جنبش آمد و آثار ظفر نمودار گشتن
~~گرفت
# چنین نماید شمشیر خسروان آثار %~% چنین کنند بزرگان چو کرد باید کار
# به تیغ شاه نگر نامهٔ گذشته مخوان %~% که راست گوی تر از نامه تیغ او بسیار
# و فیلی هیرانند نام از جانب فوج منصور به فیلی اودیا نام از مخالفان مقابل شده
~~آن چنان بر کلّهٔ آن فیل زد که در میدان افتاد و در این شورش و جنبش تیری بر اسب
~~خانزمان رسید و درصدد برآوردن آن بود که تیری دیگر بر اسبش خورده چراغ پا
~~شد. خانزمان بر زمین آمد و در این هنگام فیلبانی بر فیل نرسنگه نامی سوار قصد
~~خانزمان کرد و هر چند خانزمان به او میگفت که من سرداری بزرگم مرا زنده پیش
~~پادشاه ببر که نوازش بسیار مییابی. فیلبان نشنید و فیل را دوانیده خان زمان را در ته
~~دست و پای او مالش داده استخوانهای او را سرمهٔ سوده ساخت و اندامش را
~~چون خریطهٔ پر از مهرهای شطرنج گردانید.
# هیکل فيلان به زمین خم فکند %~% زلزله در عرصهٔ عـالم فكند
# زان همه دندان که بلا سنج بود %~% روی زمین عرصهٔ شطرنج بود
# و بعد از فرو نشستن غبار معرکه نظر بهادر، بهادرخان را ردیف خود ساخته
~~به نظر اشرف آورد. شاهنشاهی که به قتل او راضی نبودند، از او پرسیدند که بهادر
~~چونی؟ گفت: الحمّد للّه عَلی کُلّ خال و بعد از طلب آب ازکروتی خاصهٔ خود به او
~~دادند و امرا در نگاهداشتن او مصلحت ندیده باعث بر قتل او شدند و بعد از زمانی
~~سر خانزمان را نیز آوردند و در آن سر تردد میکردند که از خانزمان باشد یا نی. در
~~این وقت رای ارزانی هندو وکیل خان زمان که از جملهٔ اسیران بود آن سر را برداشته
~~بر سر خود زد و های های گریستن گرفت و خواجه دولت خواجه سراکه از خدمت
~~او در ملازمت شاهنشاهی آمده بود و حالا خطاب دولت خانی دارد، گفت که
~~علامت سر خانزمان این است که چون او همیشه پان به جانب راست میخورد
~~دندانهای راست او سیاه خواهد بود و همچنین یافتند و این واقعه روز دوشنبه غرهٔ
~~ذی حجهٔ سنهٔ اربع و سبعین و تسعمائه (۹۷۴) در نواحی موضع منکروال از اعمال
~~بیراگ عرف الهاباس موافق سال دوازدهم از جلوس روی نمود و جمعی که خدمات

PageV01P068

![image filename](./1024QadiriBadauni.MuntakhabTawarikh_V02_0074.jpg)

~~سابقهٔ ایشان منظور داشتند و فواید از ایشان ربوده بودند این تاریخ یافتند که:
~~چون خان زمان ازین جهان رفت به باد %~% بنیاد فلک سراسر از پای فتاد
~~تاریخ وفاتش از خرد جستم گفت %~% فریاد ز دست فلک بیبنیاد
~~و جمعی دیگر نظر بر بغی این جماعت کرده چنین گفته که:
# قتل دو نمک حرام بی دین
~~و این تاریخ به یک عدد کم است و قایل آن قاسم ارسلان است و دیگری گفته
~~که:
~~قتل على قلی و بهادر ز دور چرخ %~% جانا مپرس از من بیدل که چون شده
~~جستم ز پير عقل چو سال وفات شان %~% آهی ز دل کشیده و گفتا دو خون شده
~~و از جملهٔ اسیران مقتول آن معرکه میرزاخوشحال بیگ است که فقیر او را به
~~مجلسى در لشکر مالوه همراه ادهم خان و پيرمحمّدخان ديده بودم، الحق مظهر
~~حسن صورت و سیرت بر وجه کمال بود و از دل اصلاً نمیرود و تاریخ او چنین
~~یافته شد که:
~~خوشحال که بود دیدهٔ اهل خرد %~% برگشت ز پادشاه از طالع بد
~~مقتول چو شد به صحبت خان زمان %~% تاریخ آمد که گل رخ زیبا قد
~~و در این سال علامهٔ عصر میرمرتضی شریفی شیرازی از این سرای مجازی
~~درگذشت و اولاً در دهلی در جوار مرقد میرخسرو -علیه الرحمة - مدفون گشت و
~~ثانیاً چون صدر قاضی و شیخ الاسلام به عرض رسانیدند که میرخسرو هندی است
~~و سنّی و میر مرتضی عراقی است و رافضی در اینکه میرخسرو از صحبتش متأذّی
~~خواهد بود هیچ شکی نیست.
# روح را صحبت ناجنس عذابی است الیم
~~بنابر آن حکم فرمودند تا از آنجا کشیده به جای دیگر دفن کردند و این معنی
~~حیف عظیم بر هر دو بود، چنانچه مخفی نیست و شخصی تاریخ فوت میرزا این
~~چنین یافته که «علم از علما رفته» و دیگری همین مادهٔ حروف را چنین بسته که
~~«علامه ز عالم رفت.»
~~و در این سال یکی از آشنایان فقیر شیخ ابوالفتح نامی برادر شیخ سعدالله ولد

PageV01P069

![image filename](./1024QadiriBadauni.MuntakhabTawarikh_V02_0075.jpg)

~~شیخ بده که از اکابر اعیان بیانه بود از عالم رفت و تاریخ او یافته شد که:
# ابـوالفتح آن ديدهٔ اهل بینش %~% که در دور گردون نظیرش نیابی
# چو رفت از جهان سال تاریخ فوتش %~% طلب از حروف فضایل مآبی
# و از اتفاقات آن است که میرزا نظامالدین احمد -علیه الرحمة - که فقیر را به وی
~~نسبت هم گذر و او را نیز به من جهت فوق الحد و الغایة بود، مشافهةٔ زبانی گفته و در
~~تاریخ نظامی نیزنوشته که در آن ایام مقابله و محاربه خان زمان واقعه طلبان خصوصاً
~~پوستیان و افیونیان در اگره هر روز خبرهای موحش شهرت میدادند. روزی که با
~~سه چهار یاری نشسته بودیم، به خاطر رسید که چه شود اگر ما هم آوازه دراندازیم
~~که سر خانزمان و بهادرخان را می آورند و این خبر را به چندی گفتیم و انتشار یافت
~~و همان روز که این خبر در آگره مذکورگشت، خانزمان و بهادرخان به قتل رسیده
~~بودند و روز سوم عبدالله نامی والد مراد بیگ سر آن هر دو را به آگره آورد و از آنجا
~~به دهلی و لاهور و کابل برد.
# بسا فالی که از بازیچه برخاست %~% چو اختر درگذشت آن فال شد راست
# و شاهنشاهی بعد از این فتح در اول وهله کم کسی از مفتنان آن را باور میکرد
~~به الهاباس رفته و کسانی را که از درگاه گریخته با اهل بغی ملحق شده بودند گرفته به
~~موکلان سپردند و میرزا میرک رضوی را که از دهلی گریخته بود زیر پای فیل
~~انداختند و فیل او را چندی مالش خرطوم داد. آخر به جهت رعایت سیادت
~~بخشیدند و چندی دیگر از فتنه انگیزان به سیاست رسیدند و «چه خونها شد» تاریخ
~~یافتند و جمعی را از مردم خانزمان که از راه انکسار پیش آمدند جان بخشی فرمودند
~~و بعد از دو روز از آنجا به بنارس و از آنجا به جونپور رسیده سه روز در آن بلده
~~اقامت نمودند و در عرض سه چهار روز به ایلغار با چهار پنج کس به کنار آب گنگ
~~در گذرکره و مانکپور آمده که اردو آنجا بود و به کشتی گذشته در قلعهٔ کره نزول واقع
~~شد و در واقع قتل اسیران مردم خان زمان چون قاضی طوایسی، قاضی اردو که به
~~صفت دیانت و حق گویی و امانت اتّصاف داشت به عرض رسانیده که کشتن این
~~جماعت بعد از جنگ و تصرف در اموال و اشیای ایشان حسب شرع شریف جایز
~~نیست، از وی رنجیدند و قاضی یعقوب ساکن کره را که به علم فقه و اصول فقه

PageV01P070

![image filename](./1024QadiriBadauni.MuntakhabTawarikh_V02_0076.jpg)

~~مشهور و داماد قاضی فضیلت شیرشاهی که او را قاضی فضیحت میگفتند، بود و با
~~این همه خالی از مطایبه و هزلی نبود، انتخاب کرده به جای قاضی طوایسی نصب
~~کردند تا بعد از ده سال او نیز معزول شد و قاضی جلالالدین ملتانی منصوب گشت
~~چنانچه به جای خود به تفصیل مذكور شود، ان شاءالله تعالی.
# منه پا منصبی را در میانه %~% که نصب و عزل را گردی نشانه
# و در این اثناخان خانان که قبل از این فرمان طلب به نام او صادر شده بود از آگره
~~به ملازمت رسید و تمامی جایگیرهای بهادرخان و خانزمان را از جونپور و بنارس تا
~~غازی پور و قلعهٔ چنار و زمانیه تاگذر آب جوسه به او داده و خلعت و اسب بخشیده
~~به آن جانب رخصت فرمود به تاریخ ذی حجهٔ سنهٔ مذکور در عین بشکال روان
~~شدند و در محرم سنهٔ خمس و سبعين و تسعمائة (۹۷۵) به پای تخت نزول
~~فرمودند.
# و در این حال محمّد قلی خان برلاس و مظفرخان و جماعتی که بر سر سکندر
~~اوزبک در اوده تعین شده بودند او را در آن قلعه محاصره نموده هر روز جنگ
~~داشتند. او چون خبر قتل خانزمان و بهادرخان بشنید، دل به باد داد. اول سخن
~~صلح به امرا در میان آورد و ایشان را فریب داده و در کشتی نشسته آن طرف آب سرو
~~گذشت و باز مقدمات آشتی مذکور ساخته از این طرف چندی را از امرا تنها طلبیده
~~از آن طرف خود با سه چهار کس در کشتی نشسته عهد و سوگند از جانبین مؤکد
~~گشت تا او را به درگاه بیارند و آخر قرار نتوانست داد، در میان افغانان رفت و امرا تا
~~گورکهپور تعاقب وی نموده عریضه به درگاه نوشتند به نام ایشان چون فرمان طلب
~~آمد محمّد قلی خان برلاس را در اوده گذاشته به آگره شتافتند.
# و در این سال عزیمت تسخیر قلعهٔ چیتور مصمم شد و بیانه را از حاجی محمّد
~~خان سیستانی تغیر داده به جایگیر آصفخان مقرر ساختند و بساور و وزیرپور
~~ماندل گره نیز به وی دادند تا پیشتر رفته سامان لشکر نماید و خود از عقب نهضت
~~فرموده از راه باری شکارافکنان به موء میدانه و از آنجا به سوی سوپر رسیدند و
~~ساکنان رای سرجن قلعهٔ سوپر را خالی کردند و نظر بهادر به حکومت آن قلعه و شاه
~~محمّدخان قندهاری به حراست قلعهٔ کوته بلایه منصوب شدند و به قلعهٔ کاکرون

PageV01P071

![image filename](./1024QadiriBadauni.MuntakhabTawarikh_V02_0077.jpg)

~~رسیده شهابالدین احمدخان و شاه بداغ خان را در ولایت مالوه جاگیر داده به دفع
~~فتنه پسران محمّد سلطان که میرزا الغ و شاه میرزا باشند و از سنبل گریخته بودند
~~نامزد ساختند و چون به اجین رسیدند میرزایان خبر نام بردهها را شنیده و آن ولایت
~~را گذاشته به گجرات نزد چنگیزخان غلام سلطان محمود رفتند و مالوه بی جنگ به
~~دست ایشان آمد ورانا اودی سنگه قلعهٔ چیتور را به حراست رای جیمل نام سرداری
~~شجاع متهور که در قلعهٔ مرته با میرزا شرف الدین حسین جنگ کرده به در رفته بود
~~گذاشته خود پناه به کوههای بلند و جنگلهای صعب به جانب اودی پور کومل میر۱
~~برد و آصف خان به رام پور که از ولایت معمور آن دیار است رفته آن قلعه را به جبر و
~~قهر بگشاد و ولایات به تاراج داد حسین قلی خان به جانب اودی پور کومل میر رفته
~~خلل در آن حدود انداخت و رانا از آنجا در موشخانه سرکم دیگر درآمد و
~~شاهنشاهی ساباطها و نقبها برای قلعه فرموده تا به دیوار قلعه رسانیدند و وسعت
~~ساباط به مثابه بود که ده سوار زیر آن به فراغت میرفتند و ارتفاع به مقدار آنکه فیل
~~سوار با نیزه در دست گرفته ته آن می توانست گذشت و خلقی بسیار از لشکر به
~~ضرب تفنگ و ضرب زنگ هلاک می شدند و جثهٔ اموات را به جای خشت و سنگ
~~به کار میبردند و به مدت مدید ساباط و نقب را به پای قلعه رسانیده دو برج متصل
~~را با هم مجوّف ساخته از داروی تفنگ پر کردند و جمعی از سواران پردل مصلح و
~~مکمل نزدیک برجها آمده انتظار میبردند که کی آن برج ها بیفتد و از آن راه به قلعه
~~درآیند. از قضا هر دو نقب را چون به یک بار آتش زدند فتیلهٔ یکی که کوتاهتر بود
~~زودتر در گرفت و فتیلهٔ دیگری که درازتر بود تأخیری کرد و یک برج را از آن دو برج
~~از بیخ برکند و در هوا رفت و رخنهٔ عظیم در حصار افتاد و جوانان کارطلب از فتیلهٔ
~~دوم غافل مانده فی الحال حمله بر آن رخنه آوردند و بعضی رسیده در تردد در راه
~~بودند که به یک ناگاه۲ فتیلهٔ دوم در کارشد و آن برج را که از آشنا و بیگانه پر بود از
~~جای برداشته در هوا برد و غازیان در زیر سنگهای صد منی و دویست منی مانده و
~~کافران سنگدل نیز همچنان در آن طوفان آتش چون پروانهها میپریدند و آن

PageV01P072

![image filename](./1024QadiriBadauni.MuntakhabTawarikh_V02_0078.jpg)

~~سنگها تا سه چهار کروهی رفت و غریو از اهل اسلام و کفر برخاست.
~~این به جنّت داد آب و آن به دوزخ برد جوی %~% گرچه خونگبر ومؤمن هردو یکجا میدوید
# و روزی برکرکسان و زاغان فراخ گشت، سُبْحانَ مَنْ وَسَعَ آلَرِزْقَ عَلی عِبٰادِهِ، قریب
~~شهادت چشیدند و از هندوان چه توان گفت و کافران شباشب زور آورده دیوار قلعه
~~از این برج ها برآوردند و بعد از امتداد مدت شش ماه کم و بیش در شب سه شنبه به
~~بیست و پنجم ماه شعبان از سنهٔ مذکوره از اطراف زور آورده و دیوار قلعه شکافته
~~جنگ سلطانی رای انداختند و روی جیمل شریر از روشنی شرارههای توپ و تفنگ
~~که به لشکر اسلام میانداختند نمایان شد. در این اثنا تفنگی بر پیشانی او که
~~محسوس بود رسید و سرد گشت و سنگی در مجمع گنجشکان افتاد و اهل قلعه
~~حال سردار خود را آنچنان دیده همه به خانهها دویدند و اهل و عیال را گرفته در پی
~~سوختن شدند که آن را به اصطلاح هند جوهر میگویند و آنچه ماندند اکثری طعمهٔ
~~نهنگ تیغ خون آشام گشتند و قلیلی از بقیةالسیف و بقیة النار که ماندند در کمند بلا
~~گرفتار شدند و تمام آن شب شمشیر مقاتلان از قتال لئام نیاسود و داخل نیام نشد تا
~~وقت قیلوله رسید و هشت هزار راجپوت جنگی کشته شدند و این مصراع تاریخ
~~یافته شد که:
# دل گفت که بگشاد به زودی چیتور
# بعد از نیم روز دست از کشاکشی بازداشته به منزل بازگشتند و سه روز در آنجا
~~توقف فرموده فتح نامهها به اطراف نوشتند و آصفخان را به حکومت آن ولایت
~~سرفراز ساخته روز سه شنبه بیست و پنجم شهر مذکور اعلام نصرت انجام به جانب
~~آگره حرکت نمود و به جهت ایفای نذر آن راه را پیاده طیّ کرده به تاریخ یکشنبه
~~هفتم ماه رمضان به اجمیر رسیده نزد روضهٔ مقدسه زیارت مزار متبرک
~~فایض البركات حضرت خواجه معین الدین چشتی - قدس سره - نموده و در صدقات
~~و مبرّات و خیرات افزوده بعد از ده روز پای در رکاب دولت آوردند و میر
~~علاءالدوله قزوینى صاحب تذكرة الشعرا این تاریخ گفته که:
# شاه دین پرور و جمشید سریر %~% خسرو عهد محمّد اکبر

PageV01P073

![image filename](./1024QadiriBadauni.MuntakhabTawarikh_V02_0079.jpg)

# ساخت بی شبهه پی فتح چیتور %~% دیگ رویین تن اژدر پیکر
# بهر تاریخ وی از عـالم غیب %~% دیگ چیتور گشا شد یک سر
~~و به حدود الور رسیده شکار شیر فرمودند و عادل محمّدخان پسر شاه محمّدخان
~~قندهاری که در مردانگی شیری دیگر بود در مقابله آمده هر دو کشته شدند و از اردو
~~جدا شده به نارنول رسیدند و شیخ نظام نارنولی را که از مشایخ عظام بود دیده و
~~استمداد از روی اعتقاد نموده به کوچ متواتر به مقصد رسیدند.
~~و در این سال نسبت کدخدایی صاحب انتخاب در بداؤن مثنی واقع شد و به
~~موجب وَلَلاخِرَةُ خَيْرٌ لَک مِنَ الأولى به خجستگى بر آمد والحمد لله وتاريخ گفته
~~شد:
# چون مرا از عنایت ازلی %~% اتصالی به ماه چهری شد
# عقل تاریخ کدخدایی را %~% گفت ماهی قرین مهری شد
# و در این سال قدوهٔ اهل خیال و سردفتر مشایخ ارباب کمال شیخ عبدالعزیز
~~دهلوی - قدس الله روحه - سفر آخرت گزید و این تاریخ گفته شد که:
# عزيز جهان شيخ عبدالعزیز %~% که عالم همه قطب دهلیش خواند
# سوی عرصهٔ آخرت تافت رخ %~% وزین تنگنا اسب همت جهاند
# طلب کردم از دل چو تاریخ او %~% بگفتا که قطب طریقت نماند
# و چون شیخ به خط خود پیوسته مینوشت که ذرهٔ ناچیز عبدالعزیز یکی از فضلا
~~«ذرهٔ ناچيز» تاريخ يافت.
# و در سنهٔ ست و سبعین و تسعمائة (۹۷۶) اتکه خیل را به تمام و کمال خان گهکر
~~را از پنجاب طلبیده و جایگیرهای ایشان را به حسین قلی خان و برادرش اسماعیل
~~قلی خان داده بدان صوب نامزد گردانیدند و حسین قلی خان و برادرش از ناگور آمده
~~بعد از فتح رنتهنبور از آگره رخصت پنجاب یافتند و سرکار سنبل و بریلی به خان
~~کلان مقرر شد.
# و در این سال میرزایان اولاد محمّد سلطان میرزا که به گجرات رفته پناه به
~~چنگیزخان برده بودند، صحبت راست نیامده و دست درازیها در جایگیر کرده از
~~پیش چنگیزخان فرار نموده به مالوه آمدند و محمّد مرادخان و میرزا عزیزالله

PageV01P074

![image filename](./1024QadiriBadauni.MuntakhabTawarikh_V02_0080.jpg)

~~مشهدی در قلعهٔ اجین محصر شدند و اشرف خان میر منشی و صادق محمّدخان که
~~با بسیاری از افواج قاهره بر سر رنتهنبور نامزد شده بودند این خبر شنیده به عرض
~~رسانیده به موجب حکم به اتفاق قلیج خان که او نیز بعد از ایشان به تسخیر آن قلعه
~~مأمور بود به دفع آن فتنه متوجه اجین شدند و در سرونج شهاب الدین احمدخان و
~~در سارنگپور شاه بداغ خان به امرای مذکور ملحق گشتند و جمعیت انبوه به هم
~~رسید و میرزایان به شنیدن این خبر از اجین روی فرار به مندو۱ نهادند و امرای کبار
~~تعاقب ایشان نمودند و میرزایان چون از آب نربده گذشتند، خبر شنیدند که
~~جهجارخان حبشی چنگیزخان را در میدان ترپولیهٔ احمدآباد غافل یافته به قتل
~~رسانید و گجرات خالی است. میرزایان به گجرات شتافته به حملهٔ اول قلعهٔ چنپانیر
~~را گرفتند و به قلعهٔ بهروج پیچیده بعد از مدتی رستم خان رومی را که متحصن در
~~آنجا بود به حیله گرفتند و به قتل رسانیدند و آن قلعه را نیز متصرف شدند و
~~قلیج خان و صادق محمّد خان با دیگر امرا از کنار آب نربده بازگشته به درگاه آمدند و
~~جایگیرداران مند و همانجا ماندند.
# و در غرّهٔ رجب این سال به دهلی رسیده و روزی چند شکار قمرغه در نواحی
~~پرگنهٔ پالم طرح انداخته به کوچهای متواتر در آخر ماه شعبان به پای قلعهٔ رنتهنبور
~~رسیدند و در اندک مدت ساباطها مهیا ساخته نزدیک حصار رسانید و پانزده ضرب
~~زنگ را که غلولهٔ پنج منی و هفت منی میخوردند کهاران که عدد ایشان به هفتصد و
~~هشتصد میکشید بر بالای کوه رن که مشرف بر قلعه است و راهی صعب دارد
~~چنانکه شاید پای مور از رفتن بر آن بلغزد به زور بردند و روز اول خانههای درون
~~قلعه را صفاً صفاً ساختند و رای سرجن حاکم قلعه چون بی اعتباری قلعهٔ چیتور و
~~خواری اهل آن مشاهده کرده بود اجل خود را معاینه دیده پسران خود دودا و
~~بهوج را به وسیلهٔ بعضی زمینداران به ملازمت فرستاده امان طلبید و
~~حسین قلی خان خان جهان به دلاسای او رفته رای سرجن را به درگاه آورد و کلید
~~سپرد و روز چهارشنبه سوم شوال سنهٔ مذکور قلعه مفتوح گشت و «فتح مثنی» تاریخ
~~یافته شد و روز دیگر سیر قلعه به جماعت اندک فرمودند و آن را به مهترخان

PageV01P075

![image filename](./1024QadiriBadauni.MuntakhabTawarikh_V02_0081.jpg)

~~سلطانی سپرده و اردو را به حراست خواجه امینا که خواجه جهان باشد و مظفرخان
~~گذاشته حکم کوچ به جانب آگره داده خود جریده به ایلغار به زیارت مزار فایض
~~الانوار حضرت خواجه اجمیری عازم شدند و از آنجا به تعجیل تمام در روز
~~چهارشنبه بيست و چهارم ذی القعدهٔ سنهٔ ستة و سبعین و تسعمائة (۹۷۶) به مستقر
~~خلافت نزول فرمودند و میر فارغی برادر شاه فتح الله شیرازی تاریخ فتح آن قلعه
~~چنین یافته که:
~~چون گل نصرت شکفت در چمن فتح شاهمنهی تاریخ گفت قلعه گرفتند زود
# مولانا شیری گفته که:
~~قلعهٔ کفر چو از دولت شه یافت شکستشه کفارشکن یافته شیری سالش
# و در این سال دروازهٔ هتیاپول که نام دروازهٔ قلعهٔ جدید آگره است به اتمام رسید
~~و تاریخ او این است که:
# کلک شیری پی تاریخ نوشت  بی مثال آمده دروازهٔ فیل
# و چون شاهنشاهی را چند فرزند پی هم متولد شدند و در صغرسنّ از عالم
~~گذشتند، در این سال یکی از حرمهای محترم حمل گرفت. استمداد از خدمت
~~شیخ الاسلام چشتی ساکن سیکری نموده آن حرم را در حریم شیخ نگاهداشتند و
~~شیخ قبل از آن هم مژدهٔ ولادت با سعادت شاهزاده رسانیده و شاهنشاهی که از این
~~بشارت مبشر و مسرور شده بودند، بعد از هر چند روزی به ملاقات شیخ رفته انتظار
~~آن وعده میبردند و به جهت این رابطه عمارتی عالی به بالای کوه سیکری قریب
~~حوالى وخانقاه قديم شيخ بنا فرمودند و خانقاه جديد و مسجدی رفيع وسيع
~~سنگین که گویا کوه پارهیی است و در ربع مسکون مثال او کم نشان میدهند طرح
~~انداختند تا در مدت پنج سال تخمیناً اتمام یافت و آن معموره را فتح پور نام نهاده
~~بازار و حمام و ترپولیه و غیر آن ساختند و امرا هر کدام قصور و مناظر و ابنیهٔ عالی به
~~اتمام رسانیدند و فقیر تاریخ تمام عمارت و مسجد و خانقاه یافته که:
# هلـذِهِ البـقعه قُـبَة الاسلام %~% رَفَـعَ اللـهُ قَـدْرَ بـانيها
# قلـالَ رُوحُ ألامـينِ تـاريخَه %~% لايـرى فـى البلاد ثـانيها
# دیگری:

PageV01P076

![image filename](./1024QadiriBadauni.MuntakhabTawarikh_V02_0082.jpg)

# بیت معمور آمده از آسمان
# و اشرف خان این تاریخ یافت که:
# ثانى المسجد الحرام آمد
# و عین الکمال حضرت شیخ همین بود که پادشاه را در اهل بیت خویش محرم
~~ساخت و هر چند اولاد و احفادش گفتند که ازواج از ما بیگانه شدند، فرمودند زنان
~~در عالم کم نیستند. چون شما را امرا ساختهام زنان دیگر بخواهید چه نقصان دارد.
# یا مکن با فیلبانان دوستی %~% یا بنا کن خانهیی در خورد فیل
# و از عجایب امور که در این سال واقع شد قضیهٔ وفات سید موسی ولد سید
~~مکری۱ گرمسیری است از اعیان سادات کالپی از دیار هند. مجملا آنکه سید موسی
~~در ملازمت شاهنشاه بوده از قضا در آگره بر هند و زن زرگری موهنی نام که در حسن
~~چون زر خالص عیار بود شیفته گشت و کمند نظر پاک او معشوق را جذب کرد و
~~رابطهٔ تعلق و تعشق از جانبین استحکام گرفت.
~~عاشق که شد که یار به حالش نظر نکرد %~% ای خواجه درد نیست و گرنه طبیب هست
# و چون لشکرکشی رنتهنبور شد سید موسی تخلف ورزیده و از درون قلعهٔ آگره
~~خانهیی در جوار محبوب به کنار آب جون نزدیک به میر سید جلال متوکل گرفت و
~~کارش به جنون کشید و یک دو مرتبه او را مصحوب نفران معتمد خویش از خانهاش
~~برآورد و هر نوبت یا به دست عسسان یا به دست زرگران قبیلهٔ وی افتاد.
# فرشتهیی است برین بام گنبد دوّار %~% که پیش آرزوی بیدلان کشد دیوار
# و مدت دو سال و چهار ماه گذشت و در این فرصت گاه گاهی از دور به نگاهی
~~قانع بودند. تا شبی سید موسی به اشارت آن کمند افکن کمندی چون عهد
~~راستكاران محكم وچون وعدهٔ جوانمردان درست بر بام موهنی انداخت، چون
~~رسن بازان بر آمد و با یک دگر صحبت به عفت گذرانیدند، چنانچه مثنوی دل فریب
~~نام که سید شاهی برادر سید موسی گفت اشعار بدان معنی میکند:
# هر چند هوای دل زدی جوش %~% میکرد حیا ندا که خاموش
# در پیش نـظر زلال حیوان

PageV01P077

![image filename](./1024QadiriBadauni.MuntakhabTawarikh_V02_0083.jpg)

~~دلها ز کمال تشنگی گرم %~% لبها شـده مُهر بسته آز شرم
~~یک خانهٔ خلوت و دو مشتاق %~% دل ها شده جفت مانده تن طاق
~~ماندند دو خستهٔ دل افروز %~% در بازی طاق و جفت تا روز
~~این است به نزد ما محبت %~% کز دل ببرد خیال شهوت
~~چون دل ز هوای نفس میرد %~% کی عشق در آن قرار گیرد
~~نبود به جهان بی سر و پای %~% جز در دل پاک عشق را جای
~~عشق است انیس جان پاکان %~% عشق است رفیق دردناکان
~~القصّه به صـد لطـافت وناز %~% بگشاده هزار دفتر راز
~~دیدند قريب چون سحر را %~% کردند وداع یکدگر را
~~و در وقت وداع قرار چنان یافت که معشوق از بستر خواب برخاستهخان و مان
~~وداع کرده و از سر ننگ و ناموس گذشته همراه عاشق چون مهتاب با ماه و سایه از
~~دنبال شخص روان شود وگفت:
~~کای عاشق صادق وفاکیش %~% من با تو موافقم میندیش
~~عهدی که نخست با تو بستم %~% آن عهد یکی است تا که هستم
~~برخیر که فکر خود نماییم %~% وز بام دگر فرود آییم
~~تا آنکه نگشته است آگاه %~% دزدیده رویم تا سحرگاه
~~و از آن محله سرعت از باد و تعجیل از آب استعارت کرده روانه گردیده در
~~کاشانهٔ آشنایی معتمد علیه تا سه روز مختفی ماندند و خویشان نازنین خانهٔ سید
~~موسی را حلقه وار در میان گرفته بنیاد دعوی و خصومت نهادند و سید شاهی برادر
~~خرد سید مشارّالیه که به فقیر نسبت محبت صادق دارد و این قصه را [از] اول تا آخر
~~در مثنوی نظم کرده و بعضی ابیاتش بالا مذکورشد، جوابها میداد و به لَعَلَّ ولیتَ
~~مبادا از حاکم ضرری به او رسد و آن دلداده را به ضرورت رخصت داد و به وعدهٔ
~~وصل باز امیدوار ساخت و خود از ترس خال بدنامی که بر چهرهٔ او نشیند بازگشته
~~به خانه رفت و بهانه آورد و گفت که به فلان شب که خواب در دیدهٔ من جاگرم کرد،
~~شخصی به آن چنان شکل دلربای که کسی در خواب هم مثل آن نبیند، دست مرا

PageV01P078

![image filename](./1024QadiriBadauni.MuntakhabTawarikh_V02_0084.jpg)

~~گرفت تا از عالم مثال به عالم خیال در آمدم و آن خواب به بیداری مبدل شد و آن
~~نازنین را عیان دیدم که تاجی مکلّل از جواهر بر سر و دو شهپری از نور در بردارد و بر
~~من چون جادوزدهها افسونی خوانده حیران طلعت خویش گردانیده و بر پر و بال
~~خویش گرفته به شهری برد که تعریف آن مگر در افسانه ها شنیده باشید و در قصری
~~رفیع و منیع پراز عجایب و غرایب گوناگون و در هرگوشهاش خیل خیل پری نژادان
~~آرام گرفته:
# هر چند که آن مقام دلخواه %~% بوده به خدا بسی طرب گاه
# و آن جـمله بتان حـور زاده %~% بودند به خدمتم ستاده
# لیكـن ز فراق دوستانم %~% آرام نمیگرفت جـانم
# می مردم از اشتیاق مادر %~% میسوختم از غم برادر
# هر لحظه درین تن بلاکش %~% هجر پدرم همی زد آتش
# باگریهٔ زار و آه جان سوز %~% چون رفت در آن مقام سه روز
# دیدند همه که بس خرابم %~% بسـیار ز غـم در اضطرابم
# آگـاه شـدند از مـلالم %~% کردند ترحّمی به حـالم
# ز انسان که مرا به خانه بردند %~% برده به چنان غمی سپردند
# آورده به خانهام رساندند %~% زان محنت و درد وا رهاندند
~~هندوان بی عقل این حیلهٔ جمیله را باور داشتند و اگرچه مصلحت در اخفای آن
~~قضیه بود، اما بنا بر غرضی روزی چند آن گنج را در حلقهٔ مار آهنین کشیدند و در
~~بالاخانه مقفل و محبوس گردانیدند و سید موسی از فراق به مرور مغلوب الحال شد
~~و رسوایی تخلص آورد و از عقیلهٔ عقل به یک بارگی خلاص یافت.
# دردا که عشق باز به دیوانگی کشید %~% خطّ جنون به دفتر فرزانگی کشید
# اول قلم که بر ورق ناز راند یار %~% بر حرف آشنا خط دیوانگی کشید
~~و چون این قصه كالشّمس فی نضفِ النّهار اشتهار یافت در هر مجلس از آن
~~داستانی و در هر دهانی بیانی بود. دلارام پیغام به دست مشّاطه فرستاد که من خود
~~به هزار محنت و رنج عدری و بهانهیی که رتان را میباسند نانه ار دشت و زبان
~~بدگويان فی الجمله خلاص يافتم:

PageV01P079

![image filename](./1024QadiriBadauni.MuntakhabTawarikh_V02_0085.jpg)

# از طعنهٔ اهـل عصر رستم %~% فارغ ز چنان بلا نشستم
# در کوی جنون قدم نهادی %~% و آن رنج مرا به باد دادی
# اکنون هم اگر علاج یابی %~% امید که رو از آن نتابی
# نوعی بکنی که این فسانه %~% شهرت نکند درین زمانه
# یعنی که ز شهر من برآیی %~% وز منزل ماکنی جدایی
# لیکن زگمان دوستداری %~% یک محرم راز خود گذاری
# تـا حـال مرا چنانچه داند %~% هر روز به تو خبر رساند
~~و سید موسی به موجب فرمودهٔ او سحری رفته او را به حالی که معلوم است
~~وداع کرد و غریو از جانبین برخاست و محرم رازی را در خدمت او گذاشت و خود
~~به عزم ملازمت شاهنشاهی راه رنتهنبور پیش دید همت ساخت.
~~چو آیم جانب کویت دو صد منزل یکی سازم
### | و اگر زآنجا روم بیرون به هر گامی کنم منزل
~~و آن نازنین تاب دوری نیاورده بعد از روزی چند به آن محرم متفق شده گفت که
~~شبی به صورت گدایان فریاد برآری و من به حیلهٔ چیز دادن از خانه به در میآیم و با
~~تو از این شهر به در میروم و در آن وقت معهود به آن بهانه که خواست از خانهٔ مادر
~~و پدر بر آمد و کنیزکی را که دیدبان او بود در پی کار فرستاد و روی به فرار نهاد.
~~غمش تا یار من شد روی در راه عدم کردم
### | خوش است آوارگی آن را که همراهی چنین باشد
~~و استعداد سفر قبل از آن ساخته بودند و سه روز در شهر پنهان بوده به خاطر
~~جمع به جانب فتح پور و بیانه روانه گردیدند. اتفاقاً از آنجا که خدای عزّ و جلّ
~~نمی خواست به یک بار در میانهٔ راه خویشی از خویشان آن لعبت چون بلای ناگهان
~~پیدا شده او را که خود مستور و افسانهاش چون روز روشن مشهور بود شناخت و
~~دست در دامنش محکم زد:
# غم را که خبر کرد و بلا را که نشان داد
~~عسسان پهلوان جمال که در آن ایام کوتوال بود رسیدند و غوغای عظیم برخاسته
~~جمیلهٔ گریخته را به خویشان و گریزاننده را به زندان سپردند تا از شکنجه به شدت و

PageV01P080

![image filename](./1024QadiriBadauni.MuntakhabTawarikh_V02_0086.jpg)

~~صعوبت تمام مدت مدید رنجه گشته و به نوعی خلاص یافته خبر این واقعه به
~~لشکر نزد سید بیچارهٔ آواره بردند و او که از ضعف دوری مانند هلالی و خیالی شده
~~بود، از شنیدن این خبر مأیوس گشته دل به مرگ نهاد و اسباب هلاک جمع شد و
~~دانست که مردن دیگر از برای کدام روز خوش است و گریبان صبوری چاک زده،
~~خواست که به آگره آید، برادران مشفق و یاران موافق خواهی نخواهی او را گاهی
~~نصیحت و گاهی به زجر و تهدید و ملامت و سرزنش نگاه میداشتند تا آنکه اردوی
~~ظفر قرین به مستقر سلطنت رسید و سید موسی که داغ بود کباب گشت و در این
~~مرتبه هر چند جهد کرد، دیدار یارش از آنکه در جای مستحکم و محفوظ نگاه
~~داشته بودند میسر نشد. در این اثنا قاضی جمال نام شاعری هندی سیوکن پوری از
~~توابع کالیی را که با سید نسبت مصاحبت جانی داشت دل بر او سوخت و وقت نماز
~~شامی آن کنج نشین کاشانهٔ عفت را از آن کلبهٔ تاریک بر آورده بر توسنی سرکشی
~~چون ابلق روزگار و بادپایی تندی چون سمند عمر ناپایدار ردیف خود ساخته به راه
~~کنار دریای جون بالا رویه آب روان شد و خویشان زن از عقب و مردم شهر
~~نظاره کنان از پیش فریاد زنان رسیدند و اسب در جرها و آب کندها که برای چاه و باغ
~~عمارات ساخته بودند، چون خر در وحل ماند و چون مهرهٔ نرد در آن ششدر روی
~~گذشتن نداشت و نازنین دلتنگ آمده خود را به ضرورت از خانهٔ زین بر زمین
~~انداخت و قاضی را گفت تو جان خود به سلامت ببر و سلام مرا به آن گرفتار رسان و
~~به زبان حال بگو كه: آلْحمدُ للّه عَلى نِعْمَة الايمانِ وَ الأسلام.
~~بر اذ کیا معروض میدارد که اگر چه به مقتضای و عدهٔ اختصار جای اطناب در این
~~واقعه نبود، اما چه توان کرد که سخن عشق بی اختیار عنان قلم از قبضهٔ اقتدار بیرون
~~برد و دراز نفسى واقع شد، العذر العذر.
# بشنو ای گوش بر فسانهٔ عشق %~% از صـرير قـلم تـرانهٔ عشـق
# کار من عشق و يار من عشق است %~% حاصل روزگار من عشـق است
# چه کنم در سرشت من اینست %~% وز ازل سرنوشت مـن اینست
# بهر این آفریدهانـد مرا %~% جانب این کشیدهاند مرا
# امیدواری از درگاه کارساز بنده نواز این است که در این دعوی مرا دروعگو

PageV01P081

![image filename](./1024QadiriBadauni.MuntakhabTawarikh_V02_0087.jpg)

~~نگرداند و به درد عشق بزیاند و هم در آن درد بمیراند.
# کسی کش روزی است این سینه سوزی مر او را و مرا هم باد روزی
# و مثل این واقعه سابقاً هم روی نموده بود، چنانکه یکی از شیخ زادگان گوالیار را
~~که نسبت قرابت شیخ محمّد غوث داشت و به عنوان صلاح و پارسایی موصوف
~~بود بر یکی از اهل طرب:
# در مـغرب زلف عـرض داده %~% صد قـافله ماه و مشترى را
# بر دامن هجر و وصل بسته %~% بدبختی و نیک اختری را
# در چنبر زلف کرده پنهان %~% دستار سپهر چنبری را
# در آگره مفتون شد و خبر به شاهنشاهی رسید. به مقبل خان که از جملهٔ مقربان
~~بود آن مطربه را بخشیدند و شیخ زاده از سر جان گذشته شبی در قصری محفوظ که
~~معشوق را آنجا برده در به روی او برآورده بودند، کمند همت انداخته بر آمد و او را
~~برآورد و چون حكم به شيخ ضياءالدین ولد شيخ محمّد غوث که حالا بر جادهٔ
~~هدایت و ارشاد قایم مقام پدر است فرمودند تا آن خویش را به مواعظ و نصایح
~~دلپذیر با آن خانه خراب حاضر ساخت و میخواستند که آن خانه برانداز را عقد
~~بسته به او بدهند و لیکن شیخ ضیاءالدین و دیگران مانع آمدند او تاب نیاورده خود
~~را به زخم خنجر هلاک ساخت و نام او از جریدهٔ زندگی پاک گردید و در میان علما بر
~~سر تجهیز و تکفین او اختلافی رفت و شیخ ضیاءالدین میگفت که به مقتضای این
~~حديث: «مَنْ عَشَقَ وَ عَفَّ وَ كَتَمَ ثُمَّ مٰاتَ مٰاتَ شَهيداً»، او شهيد عشق است
~~همچنان به خاکش باید سپرد.
# شهید خنجر عشقم به خون دیده آلوده
### | به خاکم همچنان پرخون سپارید و مشوییدم
# و شیخ عبدالنبی صدر عالی قدر و دیگر علما و قضات که تصدیق چی صدر
~~بودند، میگفتند که او ناپاک مرده و آلودهٔ فسق بوده نه آسودهٔ عشق، والله اعلم. و
~~به هر تقدیر آن مطربه نیز در ماتم عاشق پیراهن صبوری چاک زده و بر خاک وی
~~کفنی پوشیده خاک روبی آن مقبره اختیار کرد تا بعد از چند روزی در خلوت خانهٔ
~~عدم رفته با یک دیگر همدم و همقدم گشتند.

PageV01P082

![image filename](./1024QadiriBadauni.MuntakhabTawarikh_V02_0088.jpg)

# خوبرویان چو پرده برگیرند %~% عاشقان پیششان چنین میرند
# و در این سال شیخ گدایی کنبوی دهلوی که حکم شحنهٔ معزول داشت و از
~~طنابل منابل ایام در این پندار و غرور از جمله اصنام بود در گذشت و «مردهٔ خوک
~~کلان» تاریخ يافتند و در سنهٔ سبع و سبعين و تسعمائة (٩۷۷) چون خبرفتح چیتورو
~~رنتهنبور در اطراف و اکناف شایع شد و قلاع بی قدر و بی آب گشتند، رام چند حاکم
~~بهته عاقبتاندیشی نموده پیش از آنکه کار به منت و شفاعت افتد کلید قلعهٔ کالنجر
~~را که از دست بجلی خان پسر خواندهٔ بهارخان سروانی به مبلغ کلی خریده بود با
~~نفایس پیشکش به درگاه فرستاد و حراست آن را به مجنون خان قاقشال که در آن
~~نواحی جایگیر داشت دادند و فرمان استمالت به راجه رام چند فرستاده پرگنهٔ اربل
~~را که نزدیک به جهوسی و پیاگ است عرف الهاباس۱ با سایر امکنه به جایگیر وی
~~دادند.
# و در هفدهم ماه ربیع الاول این سال بعد از گذشتن هفت ساعت از روز تولد
~~خجستهٔ شاهزاده سلطان سلیم به منزل شیخ اسلیم چشتی در فتح پور واقع شد.
# گویی به زمین ستاره آمد %~% یوسف به جهان دوباره آمد
# بالای سرش ز هوشمندی %~% می تافت ستارهٔ بلندی
# و شاهنشاهی در آن زمان به ایلغار آمده از آگره از نهایت سرور حکم به تخلیص
~~جمیع زندانیان فرموده تا هفت روز جشن عالی ترتیب دادند و شعرا قصاید تهنیت
~~گذرانیدند. از آن جمله خواجه حسین مروی قصیدهیی گفت که از هر مصراع اول
~~تاریخ جلوس شاهنشاهی و از هر مصرّاع ثانی تاریخ ولادت با سعادت شاهزاده
~~جهان پناه حاصل میشود و دو لک تنکه نقد صله یافت و آن قصیده این است که:
~~لله الحمد از پى جاه وجلال شهريار %~% گوهر مجد از محیط عدل آمد بر کنار
~~طایری از آشیان جاه و جود آمد فرود %~% کوکبی از اوج عزّ و ناز گردید آشکار
~~گلبنی این گونه ننمودند بر دور چمن %~% لالهیی زین گونه نگشود از میان لالهزار
~~دایهٔ ابر بهار از مهربانیهای فضل %~% سبزه با گل هم زبان لؤلؤ به گوهر کرد یار
~~مهر میگوید که میزیبد که آن مه پاره را %~% از پی زیب جمال از زهره سازم گوشوار

PageV01P083

![image filename](./1024QadiriBadauni.MuntakhabTawarikh_V02_0089.jpg)

~~مقدم مولود میافزود زیب شه اگر %~% لؤلؤی لالا فزودی زیب درّ شـاهوار
~~شاد شد دلها که باز از آسمان عدل و داد %~% باز دنیا زنده شد کز مهر ایام بهار
~~آن هلال برج قدر و جود و جاه آمد برون %~% و آن نهال آرزوی جان شاه آمد به بار
~~شـاه اقـليم وفـا سـلطان ايـوان صفا %~% شمع جمع بیدلان کام دل امیدوار
~~عادل کامل محمّد اکبر صاحب قران %~% پادشاه نامدار و کام جوی و کامکار
~~کامل دانای قابل اعدل شاهان به دهر %~% عادل اعلى و عاقل بی عدیل روزگار
~~از کلام او بيان حـال معنی مستفاد %~% وز کمال او بنای دین و دنیا استوار
~~سایهٔ لطف اله آن لايق تاج ونگين %~% پادشاه دین پناه آن عادل عالم مدار
~~بر زبان گاه از نجوم قهر آرد الامان %~% با عدو گاه از زبان رمح گوید الفرار
~~مجلس وی راسمای چارمین دان عود سوز %~% مرکب وی را سماک رامح آمد نیزه دار
~~مرکب منصور وی زآنجا که راند عالمی %~% یمن گوید از یمین یا یسر داند از یسار
~~حکم آن کلکی که دارد حکم بر آب روان %~% بر سپیدی یا سیاهی میرود لیل و نهار
~~ای چو صنع لایزالی آفتاب ملک و دین %~% پایه افزای معالی سایهٔ پروردگار
~~والى والاعـلم عـالم دل وكيوان سرير %~% والى والا مآبـى عـادل عـالى تبار
~~مالک مال جهان ای پادشاه بحر و بر %~% با محبان مهربانی از کریمان یادگار
~~شاه صبح عدل و دادی ماه شام جاه و گاه %~% برق گاه عزم و جزمی کوه گاه بردبار
~~معدن عدلى واحسان منبع لطف وكرم %~% با بها و باذل و دین پرور و پرهیزگار
~~حامی دین نبی ای ماحی آثار بد %~% والى والا عـلم كـان كـرم كـوه وقـار
~~نیّر برج وجودی گوهر دریای جود %~% از هوای اوج دلها شاه باز جان شکار
~~کی به جودت ماند آبی از حیا پیش سحاب %~% با وجودت مینزیبد جود از ابر بهار
~~پادشاها سلک لؤلؤی نفیس آوردهام %~% هدیه کان آمد گرامی باز جوی و گوش دار
~~کس ندارد هدیهیی زین به اگر دارد کسی %~% هر که دارد گو بیا چیزی که دارد گو بیار
~~یک به یک اشعار مروی بس که بی عیب آمده %~% هر یکی جویی ز وی مقصود دریابی دوبار
~~مصرع اول ز وی سال جلوس پادشاه %~% از دوم مولود نور دیدهٔ عالم برآر
~~تا بود باقی حساب روزهای ماه و سال %~% وآن حساب ازسالوماه و روز دوران نامدار
~~شاه ما پاینده باد و باقی آن شهزاده هم %~% روزهای بی حساب و سالهای بی شمار

PageV01P084

![image filename](./1024QadiriBadauni.MuntakhabTawarikh_V02_0090.jpg)

# و شیخ امم شیخ یعقوب صیرفی کشمیری نیز قصیدهیی به همین اسلوب گفت،
~~اما چه سود که صله را دیگری ربود و دیگری این تاریخ یافت: «درّ شاه وارلجهٔ اکبر»
~~و دیگری:
# وی نمود از مطلع اقبال شاه کامیاب
# و روز جمعه دوازدهم شهر شعبان به موجب نذری که به جهت شکرانهٔ طلوع
~~این کوکب اقبال فرموده بودند از آگره پیاده به جانب اجمیر روان شدند و هر روز
~~شش هفت کروه راه طیّ میکردند و بعد اتمام مراسم زیارت مراجعت نموده در ماه
~~رمضان مبارک ظاهر دهلی را معسکر ساختند و چند روزی به زیارت اولیاء الله
~~پرداخته و از آب جون گذشته شکارافکنان به دارالخلافت نزول فرمودند.
# و در این سال میرزا مقیم اصفهانی را با شخصی میر یعقوب نام کشمیری در
~~فتح پور به تهمت رفض سیاست فرمودند. مجملاً آنکه این میرزا مقیم چندگاهی در
~~لکهنو به ملازمت حسین خان بود وخان مرحوم از بس که اعتقاد به سادات داشت با
~~وی به لطف و رعایت پیش آمده وكیل سرکار خویش ساخت. آخر برادران و
~~خویشان خان خاطرنشان ساختند که این رافضی تند و غالی است و مزاجش از میرزا
~~انحراف تمام یافت و او در ملازمت پادشاهی آمده و رعایت یافته به وکالت نزد
~~حسین خان حاکم کشمیر نامزد شد. در همان ایام جمعی از غالیان رَفَضه قاضی
~~حبیب را که سنّی متعصّب بود به جهت تعصب زخمی ساخته بودند. اتفاقاً قاضی
~~مسطور هنوز زنده بود که حسین خان کشمیری قاتل را به حکم مفتیان به سیاست
~~رسانید و میرزا مقیم باعث گشته مفتیان را به این علت که چرا به قتل آن شخص
~~فتوی دادند، هر چند از روی سیاست هم باشد، به شخصی متعصبی غلیظ شدید
~~سپرد تا سه چهاری را از ایشان به قتل رسانید و چون او و میر یعقوب وکیل
~~حسین خان دختر حسین خان را از کشمیر به رسم پیشکش به درگاه آوردند و این
~~قضیه به عرض رسید و این هر دو شخص را به فتوای شیخ عبدالنبی و دیگر علما که
~~عیال او بودند در میدان فتح پور به جزای اعمال شوم رسانیدند و نبذی از این قضیه

PageV01P085

![image filename](./1024QadiriBadauni.MuntakhabTawarikh_V02_0091.jpg)

~~بازگشته شاهنشاهی را در قلعهٔ رنتهنبور آمده ملازمت نموده بود، جایگیر دادند و
~~حسین خان از او به جان رنجیده و آیهٔ: هذا فِرٰاق بَیْنی وَ بَیْنَکَ خوانده دیدارها
~~به قیامت افتاد. به رغم دختری مهدی قاسم خان با وجود آن محبت گذرا دختری از
~~عم خود غضنفر بیگ گرفته و بعد از چند گاه او را در بیتابی و دختر مهدی قاسم خان
~~را در خیرآباد نزد برادرانش رخصت داده از لکهنو به قصد غزا و کسر اصنام و هدم
~~بتخانههایی که خشتهای آن را از طلا و نقره شنیده و طمع در سایر خزاین موفورهٔ
~~غیر محصوره که شهرت کاذب یافته بود بسته به راه اوده در کوه سوالک رسید و
~~کوهیان اول، چنانچه دستور ایشان است، به یک بار جایهای خویش را گذاشته و
~~اندک جنگ کرده به کوههای بلند خطرناک متحصن شدند و حسین خان به جایی که
~~سلطان محمود همشیرهزادهٔ پیرمحمّدخان شهید شده و مقبرهٔ شهدا بود رفته و
~~فاتحه به ارواح طیبهٔ ایشان خوانده و صفه بر مقابر فرسودهٔ آن جماعت بسته پیشتر
~~در آمد و تا نواحی قصبهٔ وجرایل نام از ولایت راجه رنکا که زمین داری با شکوه
~~است تاخت و باخت کرد و از آنجا تا به اجمیر که پای تخت اوست و معدن طلا و
~~نقره و ابریشم و مشک و سایر نفایس ولایت تبّت است دو روزه راه مانده بود که به
~~یک بار به موجب خاصیت آن کوه از تأثیر شیههٔ اسبان و بانگ نقاره و فریاد مردم ابر
~~و باران عظیم پیدا شد و غله و کاه نایاب گشت و گرسنگی بر لشکریان غالب آمد و
~~هر چند حسین خان از نهایت تهوّر ایشان را ترغیب و تحریص بر تسخیر آن شهر و
~~ولایت و تطمیع در زر و جواهر و خزاین مینمود، مردمش از بس که دل به باد داده
~~بودند، اقدام بر آن معنی نکردند و خواهی نخواهی عنان توسن او را گرفته باز
~~گردانیدند و در وقت بازگشت کافران سر راه گرفته تیرهایی را که پیکان از استخوان
~~زهر آلوده داشت بر سر ایشان باریدند و سنگباران علاوهٔ آن شد در این اکثر مردم
~~کارآمدنی و مردم جنگ آزمای شربت شهادت چشیدند و بقیه که مجروح آمدند بعد
~~از پنج شش ماه کمتر یا بیشتر به تأثیر زهرجان گزای از سرای سرور تلخ کام رفتند و
~~تاریخ وفات ایشان به تعمیه «تلخ بی مزه» یافته شد و حسین خان به درگاه آمده
~~ولایت کانت و گوله را از دامن کوه به جهت انتقام در وجه جایگیر خویش التماس
~~نمود و به درجهٔ قبول افتاد و چند مرتبه دامن کوه را در تذبذب آورد، اما در میان آن

PageV01P086

![image filename](./1024QadiriBadauni.MuntakhabTawarikh_V02_0092.jpg)

~~نتوانست درآمد و بسیاری را از مردم خوب او که از آنجا مرتبهٔ اول نیم جانی به
~~سلامت آورده بودند، در این مرتبه زهرآب آنجا تأثیر کرد و بی جنگ از عالم در
~~گذ شتند تا حسین خان عاقبت بعد از چند سال سر خود گرفته در آن کوهستان رفته
~~رخت وجود به باد داد، چنانکه در محلّ خود مذکور شود، ان شاءالله تعالی.
# و فقیر در این سفر به رخصت حسین خان از لکهنو به بداؤن آمد و برادر مرحومی
~~شیخ محمّد را که به جان پرورده بودم و از جان بهتر می دانستم و اکثری را از فضایل
~~حمیده کسب کرده و اخلاق ملکی خود ملکهٔ او گشته بود در جای مناسب کدخدا
~~ساختم و بعد از سه ماه از آن امر خیر که متضمّن صد شر بود هم او را و هم قرّةالعین
~~عبداللطیف را که اول نوباوهٔ من از باغ عمر و زندگی بود چشم زخم روزگار در
~~طرفة العینی بازی بازی از مهد به لحد برد و مرا که شهریار زمان خود بودم به یک
~~ناگاه غريب شهر خود ساخت. اِنَا لِلَهِ وَ اِنَّا اِلَيْهِ راجِعُون.
~~تاکی زمانه داغ غمم بر جگر نهد %~% یک داغ نیک ناشده داغ دگر نهد
~~هر داغ کاورد قدری رو به بهتری %~% آن داغ را گذارد و داغ بتر نهد
~~زیر هزار کوه غمم پشت گر دهد %~% دستش هزار کوه دگر بر زبر نهد
# چه توان کرد، لَیْسَ هذا اَوَّلُ قارُورَةِ کُسِرَتْ فی آلاسلام و این ترکیب بند در مرثیهٔ
~~او از بس که به داغ حسرت فوتش الی یوم الموعود کباب بود و هست و خواهد بود،
~~نوشته شد وهو هذا:
~~یارب این روز چه روزیست که افتاد مرا %~% وین چه جانکاه بلاییست که رو داد مرا
~~هیچ کس نیست که فریاد من او را نرسید %~% نرسد هیچ کسی لیک به فریاد مرا
~~ماه من آخر شب رفت پس پردهٔ غیب %~% بین کزین حاملهٔ غیب چه غم زاد مرا
~~مایهٔ شادی و امید دلم رفت به خاک %~% بعد ازین دل به چه امید شود شاد مرا
~~گرچه بنیاد من از صبر قوی بود ولی %~% سیل غم آمد و انداخت ز بنیاد مر
### | وه که یکبار به سالی نکند یاد مرا

PageV01P087

![image filename](./1024QadiriBadauni.MuntakhabTawarikh_V02_0093.jpg)

~~ای فلک وه که دلم خسته و ویران کردی %~% خاطر جمع مرا باز پریشان کردی
~~گوهری کان به کفم بود ز اغیار نهان %~% آشکار از نظرم بردی و پنهان کردی
~~سرو من بردی ازین باغ به زندان لحد %~% باغ را بر من ماتم زده زندان کردی
~~یوسفم را به کف گرگ سپردی و مرا %~% در غمش معتکف کلبهٔ احزان کردی
~~در گل تیره نهادی گل نورستهٔ من %~% روز من با شب تیره ز چه یکسان کردی
~~حاصل آن کس که از او بود سر و سامانم %~% بردی او را و مرا بی سرو سامان کردی
~~آن برادر که در این شهر غریب آمده بود %~% جاش در دشت به پهلوی غریبان کردی
# وقت گل آمد و شد جای محمّد در خاک
# جای آنست که از غصّه کنم بر سر خاک
~~آخر ای دیده چه دیدی که ز عالم رفتی %~% دیده پوشیده ازین دیدهٔ پرنم رفتی
~~چشم تاریک مرا روشنی از روی تو بود %~% روشنی رفت ز دل تا تو ز چشمم رفتی
~~بودهای چشم مرا همچو نگین در خاتم %~% چون نگین عاقبتالامر ز خاتم رفتی
~~دلت از هیچ ممر شاد نشد در عالم %~% حیف صد حیف که ناشاد ز عالم رفتی
~~جان پاک تو درین مرحله بس غمگین بود %~% رخت بستی و ازین مرحلهٔ غم رفتی
~~بر دل از کار جهان هیچ نبودت باری %~% باری از کار جهان خوشدل و خرم رفتی
~~بودم از مهد ترا مونس وهمدم همه دم %~% در لحد بهر چه بی مونس و همدم رفتی
# رفتی و حسرت تو زین دل حیران نرود
# غمت از دل نرود تا ز غمت جان نرود
~~کیست آن کس که نشان تو به من گوید باز خبر جان روان گشته به تن گوید باز
~~قصهٔ گل که فرو ریخت ز آسیب خزان %~% کیست القصّه که با مرغ چمن گوید باز
~~قاصدی کو که غم و درد مرا روی به روی %~% یک به یک پیش تو بر وجه حسن گوید باز
~~با تو گوید سخنم را به زبانی و آنگاه %~% بهر تسکین ز زبان تو سخن گوید باز
~~تنگ دل غنچه صفتگشتم وکس پیدا نیست %~% کز تو حرفی به من ای غنچه دهن گوید باز
~~هست صد پیچ و شکن در دلم از ماتم تو %~% که به تو زین دل پر پیچ و شکن گوید باز
~~دور رفتی و نیامد ز دیار تو کسی %~% که ز احوال تو یک شمّه به من گوید باز

PageV01P088

![image filename](./1024QadiriBadauni.MuntakhabTawarikh_V02_0094.jpg)

# روم و بر سر گور تو قیامی بکنم
# تا جوابی شنوم از تو سلامی بکنم
~~گویم ای گوهر نایاب چه حالست ترا %~% با تن خسته و بی تاب چه حالست ترا
~~تو به خواب اجل و بی تو قیامت برخاست %~% خیز و سر برکن ازین خواب چه حالست ترا
~~از جدایی تو احباب بسی بد حالند %~% ای جدا مانده ز احباب چه حـالست ترا
~~شده از دوریت اصحاب به نزدیک هلاک %~% دور از صحبت اصحاب چه حالست ترا
~~بود جای تو به محراب و کنون مینگرم %~% مانده خالی ز تو محراب چه حالست ترا
~~میخورم خون جگر بی تو مرا پرس گهی %~% که درین خوردن خوناب چه حالست ترا
~~بر گلت صد گل سیراب دمید از اشکم %~% زیر گل ای گل سیراب چه حالست ترا
# در چنین منزل غمناک به نزدیک تو کیست
# مونس روز و انیس شب تاریک تو کیست
~~این منم از رخ خوب تو جدا افتاده %~% وز فراق تو به صد گونه بلا افتاده
~~تو به صحرایی و من مانده درین شهر غریب %~% الله الله تو كجا من به كجا افتاده
~~بار گل هم نکشیدی و ندانم این بار %~% بر تو صد پشته خس و خار چرا افتاده
~~قدر وصل تو ندانستم و این بود جزا %~% که ملاقات تو با روز جزا افتاده
~~کردمی جان به سر و کار تو لیکن چه کنم %~% که سر و کار تو با حکم خدا افتاده
~~سال تاریخ تو شد گفت چو سروت افتاد %~% آن سهی سرو چه ناگاه ز پا افتاده
~~قادری ناله و فریاد نمیدارد سود %~% در دعا کوش که نوبت به دعا افتاده
# از خدا خواه که کارش همه محمود بود
# هم خدا از وی و هم او ز تو خشنود بود
~~یارب اندر چمن خلد گذارش بادا %~% قصر فردوس برین جای قرارش بادا
~~در گلستان جنان چون گذرد جلوه کنان %~% حور و غلمان ز یمین و ز یسارش بادا
~~در شب تار چو عزم سفر عقبی کرد %~% نور اسلام چراغ شب تارش بادا
~~بر مزارش چو کسی نیست که افروزد شمع %~% پرتو لطف خدا شمع مزارش بادا
~~از عروس کهن دهر چو بگرفت کنار %~% نو عروسان بهشتی به کنارش بادا
~~هیچ یاری چو نشد همدم او بعد از مرگ %~% دم بهدم رحمت حق همدم و یارش بادا

PageV01P089

![image filename](./1024QadiriBadauni.MuntakhabTawarikh_V02_0095.jpg)

~~مردمان قطرهٔ اشکی که فشاندند برو گردد آن قطره در ناب و نثارش بادا
# تا ابد مسکن او ذروهٔ علّیین بـاد
# این دعا از من و از روح امین آمین باد
~~و در این سال عمارت مقبرهٔ دلپذیر خلد نظیر پادشاه غفران پناه در دهلی به کنار
~~آب جون به اهتمام میرک میرزا غیاث بعد از هشت نه سال به اتمام رسید و آن
~~عمارتی است که دیدهٔ نظارگی در مطالعهٔ آن غیر از حیرت بار نمیدهد.
~~و در روز پنجشنبه سوم ماه محرّم سنهٔ ثمان و سبعين و تسعمائة (۹٧٨) طلوع کوکب
~~سعادت و اقبال شاهزاده مراد در منزل شیخ سلیم دست داد و در این سال هم
~~جشنی خسروانه چون جشن سابق ترتیب دادند و مولانا قاسم ارسلان قطعهیی گفته
~~که از هر مصراع تاریخ ولادت این دو شاهزاده میبرآید اول از اول و ثانی از ثانی:
~~اولین شهزاده آن تابنده ماه %~% ماهوار از اوج عزت شد عیان
~~آن دوم فرزند اکبر پادشاه %~% آیتی نازل شده از آسمان
~~ایضا تاریخ دیگر هم به این اسلوب:
~~ز نور پاک چو سلطان سلیم شد نازللوای شاه مراد ابن اکبر عادل
~~و خواجه حسین مروی قطعهٔ هفت بیتی گفته که از هر مصرع اول ولادت پادشاه
~~زادهٔ اول و از ثانی ولادت شهزادهٔ ثانی مفهوم میشود:
~~داد دو شهزاده به شاه این سپهر %~% چهرهٔ آن هر دو به از آفتاب
~~اول ازو ثـانى شـاه جهان %~% ثـانی ازو دلبر عـالی جناب
# و آن یکی از یمن به شاه سریر %~% مژده رسان بود به صد فتح باب
~~آن دگری باعث امن و امان %~% مهر ز مه داده به او مهد خواب
~~مژده که مولود شه از اول است %~% گفته ازو مصرع اولی جـواب
~~از دومین مصرع ابیات هم %~% مـولد شهزادهٔ ثـانی بیاب
~~باد مدام آن شه و شهزاده را %~% جاه سکندر، فر افراسیاب
~~و به تاریخ بیستم ربیع الآخر این سال از فتح پور بعد از آنکه دوازده روز توقف
~~نموده بودند از برای ایفای نذر متوجه اجمیر شدند و بر دور آن خطهٔ پاک قلعه طرح
~~انداخته وعمارت عالیه به امرای عظام حکم شد و روز جمعه چهارم جمادی الآخر

PageV01P090

![image filename](./1024QadiriBadauni.MuntakhabTawarikh_V02_0096.jpg)

~~از آنجا کوچ نموده در عرض دوازده روز به بلدهٔ ناگور رسیدند و حوض بزرگ آن
~~شهر را بر امرا تقسیم نموده و حکم بر کندن آن فرموده شکرتلاو نام نهادند.
# و در این ایام چندرسین پسر مالدیو حاکم ماروار به ملازمت رسید و رای کلیان
~~مل راجهٔ بیکانیر نیز با پسرش رای سنگه آمد، دختری پیشکش آورد تا داخل اهل
~~حرم شد و پدر را رخصت بیکانیز داده پسر را همراه گرفتند و در راه شکار گورخر که
~~پیش از آن واقع نشده بود کرده به عزم زیارت قطب المشایخ کان نمک و گنج شکر و
~~فريد عصر مخدوم شيخ فريد - قدس الله سره العزيز - جانب اجودهن مشهور به پتن
~~نهضت فرمودند و میرزا عزیز کوکه ملقب به اعظم خان که جایگیردار آنجا بوده
~~جشنی عظيم ساخته و تحف وهدایای لایقه پیشکش کرده و فی الواقع این چنین
~~ضیافت از کم کسی نشان میدهند و این تاریخ یافتند که:
# میهمانان عزیزند شه و شهزاده
# و از آنجا به لاهور آمده مهمان حسین قلی خان شدند و اَلعَوْدُ اَحْمَدُ خوانده از راه
~~حصار فیروزه باز متوجه حضرت اجمیر گشتند و از آنجا به کوچ متواتر به فتح پور
~~نزول واقع شد و محب علی خان پسر میرخلیفه را که از مدتی باز ترک سپاهگری
~~نموده منزوی شده بود، به وسیلهٔ کوچ وی ناهید بیگم که مادرش را میرزا عیسی
~~ترخان حاكم تته در حبالهٔ خویش داشت تربیت کرده و علم و نقاره بخشیده و
~~جایگیر در ملتان داده و سعید خان مغول حاکم ملتان را به کمک او نوشته و نبیرهٔ او
~~مجاهد خان را که بسیار شجاع و متهور بود همراه گردانیده به جهت گرفتن تته تعین
~~نمودند. او به ملتان آمده و قریب به چهار صد سوار در جایگیر خود نگاه داشته کس
~~به سلطان محمّد حاکم بکر فرستادند که چون خود بارها می گفتند که اگر فلانی اینجا
~~بیاید هیچ حاجت به کمک دیگر نیست و تته را من متعهدم که گرفته به او میدهم و
~~این معنی به عرض هم رسید و به اعتماد شما مرا به این ملک نامزد ساختهاند و
~~حالا وقت مدد است او در جواب در نوشت که اگر به راه جیسلمیر به تسخیر سند
~~متوجه میشوند، کمک به شما میفرستم و از راه بکر نمیگذرم که اعتماد ندارم و
~~محب علی خان و مجاهدخان به راه دیگر روان شدند و سلطان محمود تمامی لشکر
~~خود را به مدافعه فرستاد و محبعلی به جنگ غالب آمد و بکریان در قلعهٔ مانیله

PageV01P091

![image filename](./1024QadiriBadauni.MuntakhabTawarikh_V02_0097.jpg)

~~بعد از شکست متحصن شدند و آن قلعه را به صلح و امان گرفت و سلطان محمود
~~بقیهٔ لشکر را با توپچیان و تیراندازان از قلعهٔ بکر به جنگ محب علی خان فرستاد و
~~ایشان را نیز همان آش در کاسه شد و گریخته به قلعه در آمده فیل کشیدند و چون
~~ازدحام خلایق درون قلعه بسیار بود هوا تعفّن غلیظ پیدا کرد و وبای عظیم افتاده تا
~~هر روز هزار کس کم و بیش میمردند تا سنهٔ ثلث و ثمانین و تسعمائة (٩۸٣) سلطان
~~محمود که پیر فرتوت و معمّر و مبهوت شده بود درگذشت و قلعه به تصرف
~~شاهنشاهی آمد و میرگیسو را برای تحقیق اموال و اسباب و ذخایر از فتح پور
~~فرستادند.
# و در این سال منعم خان خانخانان از جونپور اسکندرخان اوزبک را که از پیش
~~افغان آمد به او التجا آورد و هر دو را کمر شمشیر مرصع و چارقب و اسب با زین
~~مطلا انعام فرموده ولکهنو به جایگیر اسکندرخان داده و به کمک خان خانان نامزد
~~گردانیده، رخصت به جونپورشد و اسکندرخان در لکهنو رسیده، بعد از چندگاهی
~~در دهم جمادی الاول سنهٔ ثمانين و تسعمائة سر به بالين مرض موت نهاده فوت
~~يافت.
~~چه باید نازش و نالش ز اقبالی و ادباری %~% که تا بر هم زنی دیده نه این بینی نه آن بینی
# و در این سال جمالخان ولد شیخ منگن بداؤنی که صاحب جمال مقرری و از
~~یاران جانی قدیم بود، در سنبل همراهخان کلان روز عید قربان قبق زده بیره پانی از
~~دست ناشناسی خورده ضعف کرد و درگذشت و این تاریخ یافته شد که:
# صد آه از جوانی و زیب جمال خان
# و شیخ امم شیخ یعقوب صیرفی کشمیری این تاریخ یافت:
# سپرده جان به روز عید قربان
# و در سنهٔ تسع و سبعین و تسعمائة (۹۷۹) محلی عالی در آگره و محلّ دیگر در
~~معمورهٔ جدیدهٔ فتح پور به اتمام رسید و قاسم ارسلان تاریخ یافت که:
# تمام شد دو عمارت مثال خلدبرین %~% به دور دولت صاحبقران هفت اقليم
# یکی به بلدهٔ دارالخلافت آگره %~% دگر به خطهٔ سکری مقام شیخ سلیم
# سپهر از پی تاریخ این دو عالی قصر %~% رقم زده دو بهشت برین به کلک قدیم

PageV01P092

![image filename](./1024QadiriBadauni.MuntakhabTawarikh_V02_0098.jpg)

# و در سلخ ماه مبارک رمضان این سال رحلت شیخ اسلیم چشتی فتح پوری که از
~~مشایخ عظام دیار هند و صاحب مقامات عالی است و شمهیی از احوال او در ذیل
~~این منتخب به طريق تذكره نوشته خواهد شد، ان شاء الله تعالى، از دار غرور فنا به
~~دار سرور بقا واقع شد و یک تاریخ او و «شیخ هندی» و دیگر:
# تـاريخ وفـات شيخ اسـلام %~% شیخ حكما و شيخ حكّـام
# و در این سال بر جامع منتخب واقعهٔ هایلهیی روی نمود و آن مجملاً این است
~~که چون کانت و گوله به جایگیر محمّد حسین خان بود و فقیر برحسب تقدیر چندگاه
~~در صحبت او مانده، اسم صدارت آن صوبه و عهدهٔ خدمت فقرا داشت و به تقریب
~~زيارت مزار فايض الانوار شيخ كبار بديع الحق والدين شاه مدار -قدس الله سره
~~العزیز - در مکن پور از توابع قنوج رسید و چون آدمی زاد که شیر خام خورده به
~~حسب سرشت مرکب از غفلت جبلّی که موجب ندامت و ظلم و جهل اصلی که
~~باعث جسارت و خسارت است و به میراث از ابوالبشر به ما رسیده، دیدهٔ عقل را
~~بوشید و آن را عشق نامید و به دام شهوت و آز گرفتار ساخت و سرنوشت گذشته
~~پیش آمده تا بیادبی عجب به ناگاه در آن درگاه واقع شد و از آنجا که هم غیرت و
~~هم عنایت حق سبحانه عزّ شأنه بود، مکافات آن جریمه و تنبیه بر آن خطیئه هم در
~~دار دنیا دید تا هم از قوم معشوق چندی را مسلط ساخت و نُه زخم شمشیر پیاپی از
~~ایشان بر سر و دست و دوش خورد و همه پوست مال رفت، مگر زخم سر که
~~استخوان را شکسته به مغز رسید و تهی مغزی بار آورد و رگ انگشت بنصر چپ
~~اندکی بریده شد و بی شعور افتاد و آن جهان را سیر کرده آمد و به خیر گذشت، امید
~~که در آن نشئه نیز عاقبت به خیر باشد.
# القصّه هر آنچه کرد گردون ز جفا %~% حق باید گفت بود دون حق ما
# شکرانهٔ نعمتش نمیکردم هیچ %~% تا لاجرمم فكند در رنج و بلا
# و جرّاحی حاذق در قصبه بانگرمو پیدا شد و در عرض یک هفته زخمها فراهمی
~~یافت و در آن رنجوری و بیماری نذر کرد که اگر از این حالت صحت یابد حج اسلام

PageV01P093

![image filename](./1024QadiriBadauni.MuntakhabTawarikh_V02_0099.jpg)

~~مَنْ قَصْى نَحْبَهُ وَ مِنْهِمْ مَنْ يَنْتَظِر.
# درین فیروزه کاخ دیر بنیادعجب غافل نهادست آدمی زاد
# نباشد دأب او نعمت شناسی %~% نباشد کار او جز ناسپاسی
# به نعمت گرچه عمری بگذراند %~% نداند قـدر آن تا در نماند
# و از آنجا به کانت و گوله رسید چون غسل کرد از سر نو صاحب فراش گشت و
~~حسین خان را حق سبحانه و تعالی بهشت جاودان نصیب گردانیده باشد که
~~مهربانیهای پدری و برادری فوق از طاقت بشری به جای آورد و چون به جهت
~~سرمای مفرط آن جراحت گزک شده بود، هم مرهم از چوب گز ساخت و هم
~~حلوای گز خوردن فرمود تا از آنجا به بداؤن آمد و جراحت سر را طبیبی دیگر باز از
~~سر چاک کرد و کار به مردن رسید و روزی مابین خواب و بیداری:
# نبود آن خواب بل بیهشی بود
# می بینم که جماعت محصلان مرا بر آسمان بردهاند و در آنجا دفتری و دیوانی و
~~محرّرانی در کارند و جمعی از یساولان مانند کارخانهٔ پادشاهان دنیا چوب در دست
~~گرفته در تک و دو اند و یکی از نویسندگان ورقی در دست داشته در آن نظر می کند و
~~میگوید که این آن نیست و در همان مخمصه چشم من بگشود و معاّ در خود خفّتی
~~مشاهده کردم و سخنی که از افواه عام در حالت صغرسنّ میشنیدم باور شد، آری
~~عالم امكان وسيع وقدرت واجب تعالى غالب است والله غالب على آمره.
# و در این سال در بداون آتشی عظیم افتاد و چندان کس از هندوان و مسلمانان
~~سوختند که از حصر افزون باشد و ارابهها پرکرده سوختهها را به دریا میبردند و
~~معلوم نشد که مسلم کدام است و کافر کدام و بعضی دیگر که از سوختن خلاص
~~یافت بر فصیل قلعه برآمدند از تابش زبانهٔ آتشین زن و مرد خود را از بالای دیوار
~~انداختند و جمعی دیگر معیوب و مسلوخ ماندند و آب در آن آتش حکم روغن
~~نفت داشت و این فقیر آن را به چشم خود دید و زبانهاش به گوش رسید و بعضی را
~~گوشمال داد و بعضی را پامال ساخت و قبل از آن واقعه مجذوبی از میان دوآب به
~~آنجا رفته و فقیر او را در منزل خود آورده به او صحبت داشتم. در خلوتی به من
~~گفت که از این شهر به در رو. گفتم برای چه؟ گفت تماشای خدا اینجا به ظهور

PageV01P094

![image filename](./1024QadiriBadauni.MuntakhabTawarikh_V02_0100.jpg)

~~آمدنی است. چون خراباتی بود، از او این سخن باور نشد.
~~چه پرسی از بداؤن وز احوال پریشانش %~% که آیات عذاب النار نازل گشته در شانش
# و در سنهٔ ثمانین و تسعمائة (۹٨۰) فتح گجرات روی داد. مجمل این قضیه آنکه
~~چون در گجرات هرج و مرج واقع بود و ملوک طوایف شده بودند، شاهنشاهی امر
~~به احضار عساکر فرموده عزیمت تسخیر آن ولایت مصمم ساختند و به تاریخ
~~بیستم شهر صفر از پای تخت نهضت فرمودند و در پانزدهم شهر ربیع الاول بلدهٔ
~~اجمیر مقر مواکب سلطنت گشت و بعد از زیارت روضهٔ قدسیه سردفتر سلسلهٔ
~~چشتیه حضرت معینیه - قدس الله سره و اسرارهم - روز دیگر به طواف مزار میر
~~سید حسین خنگ سوار که این بیت درشان ایشان گفتهاند که:
# شکر لله که بدل تافته انوار جلی   از حسین بن على بن حسین بن علی
# و بالای آن کوه متوجه شدند و میرمحمّدخان کلان را با ده هزار سوار به رسم
~~هراول پیشتر روانه گردانیدند و به کوچ متواتر در نهم ماه جمادی الاول به ناگور
~~رسیدند و در شب چهارشنبه دوم ماه جمادی الاول در اجمیر به خانهٔ شیخ دانیال
~~نام مجاوری صالح تولد شاهزاده صاحب اقبال دانیال واقع شد و این مژده در دو
~~منزلی ناگوار به شاهنشاهی رسید، به تقریب شیخ دانیال مذکور این نام نهادند و این
~~تاريخ يافتند:
# بگفتا ناصر شرع نبی باد
# ولفظ «شریعت» نیز موافق همین است و چون به نواحی میرته شتافتند، خبر آمد
~~که راجپوتی در سروهی با ایلچیگری آمد. خان کلان را به جمدهر که نام سلاحی
~~است در اهل هند مشهور، زد چنانکه بر سینهٔ او رسیده از پشت شانه سر به در کرد و
~~به خیر گذشت و آن راجپوت را به جهنم رسانیدند و آن زخم در عرض ده و پانزده
~~روز فراهم شده رو به بهی آورد و چون به سروهی رسیدند مقدار صد و پنجاه
~~راجپوت چنانچه رسم مستمر ایشان میباشد، بعضی در بتخانه و بعضی در خانهٔ
~~راجهٔ سروهی خود را به مردن قرار داده به جنگ پیش آمدند و همه به قتل رسیدند
~~و دوست محمّد پسر تاتارخان مرحوم حاکم دهلی که او را تاتارچه میگفتند و در
~~این جنگ شهید شد و در این منزل رای سنگ بیکانیری را به جوده پور تعین ساختند

PageV01P095

![image filename](./1024QadiriBadauni.MuntakhabTawarikh_V02_0101.jpg)

~~تا راه گجرات روان سازد و مضرّتی از راناکیکا۱ حاکم گوگنده و کومل میر۱ به کسی
~~نرسد و مانسنگه ولد راجه بهگوانداس را با فوجی آراسته به جانب ایدر نامزد
~~گردانیدند تا به تعاقب پسران شیرخان فولادی که به اهل و عیال به آن صوب
~~میرفتند رفت و در غرّهٔ رجب ظاهر بلدهٔ پتن معسکر گردید و آن را به جایگیر
~~سید احمد خان بارهه برادر سید محمود مقرر داشتند مان سنگه عقب اردوی افغانان
~~را تاخته با غنیمت بسیار ملحق گشت و چون این خبر به شیرخان رسید، از سر
~~احمد آباد که از مدت شش ماه با اعتمادخان غلام و وزیر مطلق سلطان محمود
~~گجراتی در آن محاصره بود برخاست و جمعیت افغانان متفرق شده در روز یکشنبه
~~نهم ماه رجب این سال مظفر ولد سلطان محمود گجراتی که اعتمادخان دایم او را
~~مقید داشته خود ملکرانی میکرد به ملازمت رسید و عاقبت او را به شاه منصور
~~وزیر که احوالش ان شاءالله مذکور شود، سپرده سی روپیه ماهیانه او گردانید تا
~~عاقبت بعد از چند سال گریخته به سلطانی رسید و به دست راجهٔ سورته اسیر شده
~~زمانی که او را مقید ساخته جانب چوناگره نزد اعظم خان روانه گردانیده بود در راه
~~خود را به دست خود به زخم استره هلاک ساخت و باقی احوال بعد از این به
~~تفصیل مذکور شود و روز دیگر اعتمادخان و شاه ابوتراب و سید حامد بخاری و
~~اختيارالملك حبشى وملك الشرق و وجيه الملك والغ خان حبشى و جحهارخان
~~حبشی و سایر امرای گجراتی کلهم و جلهم آمده دیدند و اعتمادخان کلید شهر
~~احمد آباد را آورد و حبشیان را به جهت رعایت حرم به معتمدان سپردند. روز جمعه
~~چهاردهم رجب کنار آب احمد آباد مخیم ساختند و خطبه خوانده شد و به تاریخ
~~بیستم این ماه سید محمودخان بارهه و شیخ محمود بخاری محل را به اردو
~~رسانیدند و روز دوشنبه دوم شعبان از احمد آباد به جانب کنبهایت به دفع ابراهیم
~~حسین میرزا و محمّد حسین میرزا که بهروج و بروده و سورت را متصرف شده
~~بودند متوجه شدند و در این فرصت اختیار الملک حبشی که عمدهٔ امرای گجرات
~~بود از احمد آباد گریخته به طرف احمدنگر فرار نموده رفت و به جهت بی اعتمادی
~~اعتمادخان را حوالهٔ شهباز خان کنبو نمودند و ششم شعبان به بندر کنبهایت نزول

PageV01P096

![image filename](./1024QadiriBadauni.MuntakhabTawarikh_V02_0102.jpg)

~~واقع شده و چهاردهم این ماه به قصبهٔ بروده رسیده حکومت گجرات را به تمام در
~~قبضهٔ اختیار میرزاعزیز کوکه باز گذاشته او را رخصت احمد آباد فرمودند و در
~~هفد هم شعبان خبر رسید که ابراهیم حسین میرزا در قلعهٔ بهروج رستم خان رومی را
~~به قتل آورده، از این هشت کروهی میخواهد که گذشته رود. بنابرآن خواجه جهان
~~و شجاعت خان جمعی دیگر از امرا به حراست اردو که در خدمت شهزاده سلیم
~~بود گذاشته و ملک الشرق گجراتی را بدرقه گرفته و شهبازخان را به طلب سید
~~محمود بارهه و شاه قلی خان محرم و دیگر امرایی که به جانب سورت نامزد شده
~~بودند فرستاده متوجه استیصال میرزا ابراهیم حسین به ایلغار شدند و چون به کنار
~~آب مهندری رسیدند شب شده بود با چهل سوار در آنجا گذرانده خبر یافتند که آن
~~طرف آب در قصبهٔ سرنال میرزا ابراهیم حسین فرود آمده و مقربان شروع در
~~پوشیدن سلاح نمودند و امرایی که نامزد سورت شده بودند نیز در این شب آمده
~~ملحق شدند و مان سنگه به هراولی متعین گردید و به صد کس از آب عبور نمودند و
~~میرزا ابراهیم حسین که جمعیت هزار سوار داشت از شنیدن این خبر ایلغار
~~پادشاهی از قصبهٔ سرنال به راه دیگر به در رفته در صحرای باهنگ جنگ در مقام
~~توزک دادن مردم خود در آمد و مان سنگه در شکستهها و جرهای کنار آب مهندری
~~به جانبی دیگر و شاهنشاهی به راهی دیگر افتادند. عاقبت تلاقی فریقین روی نمود
~~و ابراهیم حسین میرزا بر باباخان قاقشال و جماعت اوقچیان رانده آمد و تا خیلی
~~مسافت ایشان را دوانید و چندی از جانبین کشته شدند. در این وقت یک پسر راجه
~~بهگونت۱ داس بهونپت نام در آن معرکه به قتل رسید و مخالفان دلیر شده بر فوج
~~شاهنشاهی که در زمین تنگ ناهموار که از هر طرفش زقومزار است ایستاده بود،
~~حمله آوردند از آن جمله سه کس تاخته یکی به راجه بهگونت داس متوجه شد و
~~راجه بهگونت داس از ورای زقوم زار نیزهٔ دستی براو انداخت تا زخمی شده به در
~~رفت و دوی دیگر حمله بر شاهنشاهی که از همه در پیش بودند بردند و تاب
~~مقاومت نیاورده فرار پیش گرفتند و مقبول خان غلام سرخ۲ بدخشی به تعاقب آن
~~دوکس رفته و افواج قاهره از هر طرف حمله آورده میرزا ابراهیم حسین تاب نیاورده

PageV01P097

![image filename](./1024QadiriBadauni.MuntakhabTawarikh_V02_0103.jpg)

~~روی گردان شد و مردم بسیار از او در این جنبش به خاک هلاک افتاده از کشتگان
~~شمار نبود و بعد از حصول فتح چون شب افتاد دست از تعاقب باز داشتند و
~~ابراهیم حسین میرزا با معدودی چند از راه احمد نگر به سروهی رفته از آنجا به
~~ناگور آمد و آنجا نیز به امرا جنگ کرده هزیمت یافته و از دهلی گذشته به نواحی
~~سنبل رسیده بازگشت، چنانچه مآل حال او به جای خود مذکور شود، ان شاءالله
~~تعالى
# و هیجدهم شعبان مراجعت نموده در بروده به اردوی بزرگ ملحق گشتند و از
~~آنجا به عزم تسخیر قلعهٔ سورت متوجه شدند که خداوندخان وزیر گجراتی به رغم
~~فرنگیان به کنار دریا در سنهٔ سبع و اربعین و تسعمائة (۹۴۷) بناکرده و از بعد فوت
~~چنگیزخان آن قلعه را میرزایان به تصرف آورده بودند و چون گجرات مفتوح گشت،
~~میرزایان اهل و عیال خود را در آنجا متحصن ساخته و زمام حلّ و عقد آن را به
~~هم زبان نام قورچی پادشاه غفران پناه که از ملازمت شاهنشاهی گریخته به اعدا
~~پیوسته بود سپرده و در ولایت متفرقه گشته بنیاد افساد مینمودند و چون خبر
~~شکست ابراهیم حسین میرزا به اهل قلعه رسید، گلرخ بیگم دختر کامران میرزا که
~~زوجهٔ ابراهیم حسین میرزا باشد پسر خود میرزامظفرحسین را که حالا به شرف
~~دامادی شاهنشاهی معزّز شده همراه گرفته به دکهن روان شد و شاه قلی خان محرم
~~که به همراهی صادق محمّدخان ودیگران پیشتر نامزد قلعه شده بودند تا خیلی راه
~~تعاقب مردم میرزا نموده با پارهیی احمال و اثقال که به غنیمت یافته بود بازگشت و
~~پیشتر از وصول موكب اقبال راجه تودرمل را به جهت تحقيق قلعه و مداخل و
~~مخارج آن فرستادند تا حقیقت حالات به واقعی عرض نماید. او فتح آن قلعه را در
~~اندک زمان به اسهل وجهی خاطرنشان ساخت و در هفتم ماه رمضان مبارک به یک
~~کروهی قلعه نزول نموده آن را چون هالهٔ دور ماه در میان گرفتند و مورچلها بخش
~~کرده و جنگها انداخته کار به اهل قلعه تنگ ساختند و در عرض دو ماه تلّ های
~~بررک و سرکوبهای بلند به هم رسانیده و توپچیان و تفنگاندازان بالای آن برآمده
~~نمی کداشتند که هیچ فردی ار اقراد فتقه سری خواند برآورد و از جانب دیگر که

PageV01P098

![image filename](./1024QadiriBadauni.MuntakhabTawarikh_V02_0104.jpg)

~~قلعه بندان مسدود گردانیدند و همزبان و سایر قلعهنشینان مولانا نظام الدین نام
~~طالب علمی زبان آوری را از روی عجز و انکسار و مسکنت برای طلب امان بیرون
~~فرستادند تا به و سیلهٔ امرا ملازمت نمود و التماس اهل قلعه به درجهٔ قبول افتاده و او
~~را با مژدهٔ امان رخصت دادند و قاسم علی خان بقّال و خواجه دولت ناظر را نامزد
~~گردانیدند تا هم زبان و تمام قلعه بندان را دلاسا داده به ملازمت بیارند و جمعی از
~~محرران متدین نیز به جهت نام نویسی مردم وضبط اموال متعین شدند تا همه را از
~~نظر بگذرانیدند. از آن همه مردمان هم زبان را که در زمان تحصن سخنان بی ادبانهٔ
~~گستاخانهٔ جلفانه از او به ظهور آمده بود با چندی دیگر بعد تأدیب و تنبیه بلیغ به
~~موکلان سپردند و دیگران را به تمام جان بخشی فرمودند و این فتح به تاریخ بیست
~~و سوم شهر شوال سنهٔ ثمانین و تسعمائة (٩٨٥) روی نمود و اشرف خان میر منشی
~~این قطعه گفت که:
~~کشورگشای اکبر غازی که بی سخن %~% جز تیغ او قلاع جهان را کلید نیست
~~تسخیر کرد قلعهٔ سورت به حملهیی %~% این فتح جز به بازوی بخت سعید نیست
~~تاریخ فتح شد که عجب قلعه یی گرفت %~% اینها به دولت شه عالم بعید نیست
# و روز دیگر به تماشای قلعه رفته حکم مرمت و تعمیر به شکست و ریخت آن
~~فرمودند و در اثنای آن تماشای چند دیگ بزرگ و ضرب زنگ عظیم که سلیمان
~~سلطان خواندگار روم در وقت عزیمت تسخیر بنادر گجرات با سپاهی گران به راه
~~دریا روانه ساخته آخر به تقریب مانعی آن لشکر بر طرف شد و آن دیگها از آن زمان
~~باز در کنار دریا مانده و خداوندخان وزیر در زمان تعمیر سورت همه را درون قلعه
~~آورد و آنچه ماند حاکم جوناگره در آن قلعه کشیده بود به نظر در آمد و فرمودند تا از
~~آنجا که چندانی در کار نیست و در قلعهٔ آگره بردند.
# و میگویند که باعث بنای خداوندخان این قلعه را آن بود که فرنگیان انواع ضرر
~~و ایذا به اهل اسلام می رسانیدند و در تخریب بلاد و تعذیب عباد می کوشیدند و در
~~هنگام شروع در تعمیر تقصیر در انداختن خلل ننموده اول آتش بازی بسیار به
~~کشتیها سر دادند و به جایی نرسید و بنایان مهندس آیین دقیقه شناس اساس
~~محاوطهٔ قلعه را به آب برده و خندق نیز همچنان عمیق کنده دیوار دو طرف حصار

PageV01P099

![image filename](./1024QadiriBadauni.MuntakhabTawarikh_V02_0105.jpg)

~~را که متصل به خشکی است به سنگ و ماسه و خشت پخته برآوردند و طول۱ دیوار
~~سی و پنج گز و عرض چهار دیوار قلعه پانزده گز و ارتفاع آن چون عرض خندق
~~بیست گز و میانهٔ هر دو سنگ را به قلاب آهنین پیوند کرده فرجها و درزها را به
~~سرب گداخته مستحکم گردانیده کنگرهها و سنگاندازها به مثابهیی بلند و
~~خوش نما که نظر تماشایی در آن حیران بماند و بر بروج دریا رویه قلعه غرفهیی
~~ساخته که به زعم فرنگیان مخصوص پرتگال و اختراع ایشان است و فرنگیان در
~~ساختن آن چوکندی خیلی مانع آمده دست به محاربه و مجادله گشادند و عاقبت از
~~در صلح درآمده مبلغهای کلی قبول نمودند تا آن چوکندی را برطرف سازند.
~~خداوندخان به تعصب و حمیت اسلام همت عالی را کار فرموده هیچ قبول نکرد و
~~بر رغم آن جماعت خاطر از آن عمارت در اندک مدت پرداخت و حکومت آن قلعه
~~را در همان روز به پسر قلیج خان سپرده، چهاردهم ذی قعده متوجه احمد آباد شدند
~~و در آن ایام محاصره قضیهیی چند روی نمود، اول آنکه میرزا شرف الدین حسین را
~~که تا ده سال آواره میگشت و آخر به دست بهارجیو راجهٔ ولایت بگلانه۲ افتاده مقید
~~ساخته در نظر آوردند و بیادبانه و بیاخلاصانه میخواست که به پند او را تنبیهی
~~نموده به موکلان سپردند و در منزل بهروج والدهٔ چنگیزخان از دست جهجارخان
~~حبشی که به ناحق قاتل چنگیزخان بود دادخواهی نمود و التماس قصاص کرد و
~~بعد از تحقیق قضیه قاتل قایل شد و در پای فیل انداختند و هم در آن ایام محاصره
~~سورت ابراهیم حسین میرزا بعد از شکست از مقام سرنال در حدود پتن رفته به
~~محمّد حسین میرزا و شاه میرزا ملحق گشت و از برای تخلیص قلعهٔ سورت تدبیری
~~اندیشیده کنکاش چنان یافتند که ابراهیم حسین میرزا به جانب هندوستان به قصد
~~فتنه انگیزی آید و محمّد حسین میرزا و شاه میرزا به اتفاق شیرخان فولادی پتن را
~~محاصره نمایند تا شاهنشاهی را به زعم ایشان دودله گشته به احمد آباد آمدن لازم
~~خواهد بود و سیداحمد خان بارهه در پتن متحصن شد و جنگهای مردانه کرد و
~~قطب الدین محمّدخان با سایر امرایان نامور که جایگیرداران مالوه و چندیری باشند
~~به کمک سید احمدخان رسيدند و رستم خان و عبدالمطلب خان و شیخ محمّد

PageV01P100

![image filename](./1024QadiriBadauni.MuntakhabTawarikh_V02_0106.jpg)

~~بخاری دهلوی به احمد آباد رفته به اتفاق اعظم خان متوجه پتن گردیدند و محمّد
~~حسین میرزا و شاه میرزا و شیرخان فولادی از سر محاصره برخاسته به پنج کروهی
~~پتن پیشواز برآمده جنگ صعب آن چنان کردند که بر جریدهٔ روزگار یادگار بماند و
~~هراول غنیم را برانغار اعظم خان زده جرانغار را نیز پریشان ساختند و امرا داد
~~شجاعت داده پای ثبات فشردند تا نسیم فتح و ظفر بر پرچم اقبال شاهنشاهی وزید
~~و مخالفان را چون پارههای ابر پريشان ساختند ولشكريان در پی غنيمت رفتند
~~وخان اعظم با معدودی چند در جای خود ایستاده به یک بار چون بلای ناگهان
~~شیرخان فولادی که افیونی بود و بنابر قبض طبیعت که چون قبض دست لازم
~~افیونیان است در طهارت خانه تا یک پاس درنگ کرده، بعد از برهم خوردن معرکه با
~~دو سه هزار سوار کم و زیاده در میدان خالی رسیده به شیخ محمّد بخاری دهلوی
~~که با کسی کم پای جلادت فشرده مانده بود مقابل میشود و در فتنه میبرد و شیخ
~~محمّد، گل باغ فتح میشود.
~~قلم کردش از تیغ سر تا به بن %~% نـوشتش ز خـون هـديهٔ لم يکن
# در این اثناخان اعظم از جای جنبید و مردم از هر طرف حمله آوردند تا شیرخان
~~نیز با یاران خویش میپیوندد و راه گریز پیش میگیرد و چون از او می پرسند که
~~پیرزادهٔ خود را چرا ضایع کردید؟ جواب داده که شنیده بودیم که از جمله سرداران
~~مغول شاه بداغ خان و یکی دیگر از نهایت شجاعت معرکه را از دست نمیدهند بر
~~گمان آنها بر سر شیخ محمّد حمله بردیم و اگر به یقین میدانستیم که اوست هرگز
~~اقدام به قتل او نمیکردیم و محمّد حسین میرزا به جانب دکن رفت و شیرخان در
~~قلعهٔ چونا گده که امین خان غوری حاکم آنجا بود پناه برد و این فتح در هیجدهم ماه
~~رمضان مبارک سنهٔ ثمانین و تسعمائة (۹٨٥) روی نمود و اعظم خان سید احمدخان
~~بارهه را در قلعهٔ پتن به دستور سابق مانده در سورت رفته ملازمت کرد و قطبالدین
~~محمّد خان و دیگر امرا اختیارالملک حبشی را که از محافظان موکل در احمد آباد۱
~~گریخته به مخالفان ملحق گشت و بعد از فرار بنیاد فساد نهاده بعضی جاها را
~~متصرف شده بود از جنگلها و حصارها برآورده در آن ولایت تهانجات و یزکیان

PageV01P101

![image filename](./1024QadiriBadauni.MuntakhabTawarikh_V02_0107.jpg)

~~گذاشته در زمان مراجعت آورد از سورت در محمود آباد آمده به درگاه ملحق گشتند.
~~و در سلخ ذی قعدهٔ سنهٔ مذکوره احمد آباد محل نزول اجلال شد و ده روزی در
~~آنجا توقف نموده اعظم خان را حکومت احمدآباد و سایر امرای اتکه را سایر بلاد
~~داده و به مظفرخان دو نیم کرور جایگیر کرده و سارنگ پور و اجین با تمامی ولایت
~~مالوه مفوّض داشته، در روز عید قربان از احمد آباد کوچ فرموده در محرم سنهٔ
~~احدى وثمانين و تسعمائة (٩٨۱) منزل به منزل به اجمیر رسیدند و در آنجا از ملتان
~~عریضهٔ سعید خان مشتمل بر خبر گرفتاری میرزا ابراهیم حسین و گذشتن او از عالم
~~پر شور و شین رسید و در دوم صفر این سال پای تخت از مقدم شاهنشاهی زینت و
~~فرّ دیگر یافت و مجمل احوال ابراهیم حسین میرزا آنکه او از گجرات به قصد
~~فتنه انگیزی و افساد در ملک اول به میرته رسید و قافله را که به آگره میرفت تاراج
~~کرد و به ناگور آمد و فرخ خان پسرخان کلان متحصن شد و بعضی خانههای بیرونی
~~شهر را به غارت داده و یک روز آنجا بوده متوجه نارنول گشت به بیست کروهی از
~~نارنول رسیده بود. اتفاقاً رای رام و رای سنگه که به عهدهٔ راهبانی راه گجرات نامزد
~~بودند قریب یک هزار سوار همراه گرفته از جوده پور به ناگور به ایلغار آمد و فرخ خان
~~به اتفاق ایشان تعاقب میرزا نموده در نواحی موضع کهتولی فرود آمدند و میرزا فرار
~~نموده چنانکه خبر و اثراو منقطع شد. به در رفت و چون جماعت مسلمانان در این
~~اردو روزه دار بودند به کنار حوض بزرگ در آن سرزمین به جهت افطار قرار گرفتند و
~~میرزا پارهیی راه رفته برگشته در دوم شب ماه رمضان مبارک سنهٔ ثمانین و تسعمائة
~~(٩٨٥) ایشان را غافل ساخته شبخون زد و از دو طرف در شبهه گرفته تیرباران کرد و
~~ایشان نیز سپرها پیش گرفته روی نگردانیدند و حملهٔ مردانه کردند. چون کاری
~~نتوانست کرد و مردمی که همراه او بودند به هفتصد کس نمیکشید به ضرورت ماند
~~و روان شد و در آن شب تاریک اکثر سپاهیانش متفرق گشته در قریات و بیابانها
~~گرفتار شده جا به جا به قتل رسیدند. از آن جمله صد کس به دست فرخ خان افتادند
~~و علف شمشیر شدند و بعضی مجروح گشته و به صد محنت خود را به میرزا
~~رسانیدند و به شآمت نیّت بد کار ایشان هیچ جا به فلاح نینجامید و میرزا با سیصد
~~کس تاخت و باخت کرده و از آب گنگ و جون گذشته پرگنهٔ اعظم پور که جایگیر

PageV01P102

![image filename](./1024QadiriBadauni.MuntakhabTawarikh_V02_0108.jpg)

~~سابق او بود رسید و گمان داشت که چون ولایت سنبل قلعه مثل کوه کماون از عقب
~~و خندقی چون گنگ از پیش دارد، التجا به آنجا آورده و جمعیت گرفته مردم بسیار
~~به او رجوع خواهند نمود، این معنی خود صورت نبست و امرای پادشاهی نیز از هر
~~طرف سر راه گرفتند و سرّ الطَّلَّب رَدُّ الطَّریقِ عیان گردید و حسین خانِ مهدی قاسم
~~خانی که در آن ایام پیش از شیوع خبر ابراهیم حسین میرزا و آمدن او به جانب دهلی
~~درکانت و گوله که جایگیر او بود به جهت دفع و رفع متمرّدان بداؤن و پتیالی آمده
~~بود در این اثنا مخدوم الملک مولانا عبدالله سلطان پوری و راجه بهارامل۱ که وکیل
~~و وزیر مطلق بودند از فتح پور خطّی به او نوشتند به این مضمون که ابراهیم حسین
~~میرزا دو جا شکست خورده به حوالی دهلی رسیده و پای تخت خالی است. آن
~~فرزند خود را به زودی در اینجا رساند به موجب طلب متوجه آن صوب شد و به
~~ناگاه هنگام کوچ از موضع اوده از پرگنهٔ جلیسه خبر رسید که راجه اویسر که از مدت
~~جلوس شاهنشاهی همیشه قطع الطریق و افساد در نواحی آگره نموده قزاق
~~میگشت و با چندین امرای نامدار معتبر جنگهای صعب و ترددهای مردانه کرده،
~~مردم خوب خوب را فزون از شمار ضایع ساخته در جنگل موضع نوراهی از پرگنهٔ
~~جلیسه مختفی شده مانده، نیم روز پانزدهم ماه رمضان مبارک سنهٔ مذکوره بود که
~~مردم غافل شده و متفرق گشته راه میرفتند و اکثر مردم روزه داشتند که به یک بار
~~آواز تفنگ و تیر رسیده جنگ بنیاد شد و راجه اویسر با کواران تختها بر سر
~~درختان تعبیه کرده از آن بلندی اکثر مردم کارآمدنی را به شیههٔ تیر و تفنگ گرفته
~~بعضی شهید بعضی مجروح شدند و در ابتدای گیر و دار جنگ تفنگی زیر زانوی
~~حسین خان رسیده پران گذشته به زین رسیده و بر سر اسب ضعف کرده بیهوش
~~شده و خواست که بیفتد. اما خود را به تهوّر بر سر زین گرفت و نگاه داشت و آب بر
~~او پاشیدم و جمعی که گرد و پیش او بودند گمان بردند که مگر ضعف روزه خواهد
~~بود و فقیر عنانش گرفته خواستم که به پناه درختی بکشم تا خلاص از تیرباران شود.
~~در آن حالت چشم واکرد و برخلاف عادت معهود به خشم به جانب من تیز دید و
~~به ستیزه به اشارت گفت چه جای گرفتن عنان است، فرود باید آمد. او را همانجا

PageV01P103

![image filename](./1024QadiriBadauni.MuntakhabTawarikh_V02_0109.jpg)

~~گذاشتند فرود آمدند و چندان کشاکشی واقع شد و مردم از جانبین به قتل رسیدند
~~که وهم از تعداد آن عاجز باشد آخر به مقتضایِ اَلأسلاٰمُ يَعْلُو وَ لا يُعْلى عَلَيْهِ قريب
~~به شام نسیم فتح بر جانب سرذمهٔ قلیلهٔ غازیان وزید و کفار رمه رمه و گله گله روی به
~~گریز نهادند و دستهای سپاهیان را مجال حرکت در ضربت شمشیر و تیر نمانده و
~~در آن بیشهٔ انبوه با هم مخلوط شده فرق از دوست تا دشمن نبوده، به یکدیگر از
~~ضعف نمی پرداختند و بعضی بندگان موفق راسخ قدم در آن حالت هم احراز
~~فضیلت غزا و هم مثوبت صیام نمودند به خلاف فقیر که چون بی طاقت شدم باری
~~دم آبی رساند تا گلو تر ساختم و بعضی از ممرّ بی آبی جان سپردند و یاران نیک نیک
~~به شهادت پيوستند.
# هرگز فلک اندیشهٔ کارم نکند %~% بر هیچ مراد کامکارم نکند
# لب تر نكند ز قطرهٔ آب مرا %~% تا خون دو دیده در کنارم نکند
# بعد از فتح حسین خان به کوچ متواتر به کانت و گوله رفته آنجاها را استحکام داد
~~و ابراهیم حسین میرزا در آن زمان در نواحی پرگنهٔ لکهنو پانزده کروهی سنبل رسیده
~~بود به همان زخم محفّه سوار به استقبال جنگ میرزا در قصبهٔ بانس بریلی رفت و در
~~یک روز از آنجا به ایلغار تعاقب نموده به سنبل آمد و میرزا چون حقیقت مردانگی
~~او را به یقین می دانست، صرفه در جنگ او ندیده به راه امروهه بازگشته در نواحی
~~لکهنو فاصله از ما تا او هفت کروه بود و اگر با حسین خان که زخمی بود جنگ
~~می کرد خدا داند تا چه میشد و یکی از کنکاش های غلط میرزا این بود که در آن
~~طور فتور بر حسین خان نریخت و معین الدین خان فرنخودی حاکم سنبل با جمعیت
~~انبوه و دیگر امرای متفرق جایگیرداران نواحی که قلعه برروی کشیده بود چون نیم
~~شبی آواز نقارهٔ حسین خان شنیدهاند گمان بردهاند که مگر میرزا بر سر ایشان رسیده
~~و از رعب عظیم دست و پاگم کردهاند. چون از پایان قلعه فریاد زدهاند که
~~حسین خان به مدد آمده است آنجا به خاطر جمع پیشواز بر آمدهاند و روز دیگر به
~~منزل شيخ فتح الله۱ ترين كه از خلفاى نامى شيخ الاسلام فتح پورى است، رفته به
~~مشورت نشسته و مصلحت چنان دیدند که همه با تولک خان قوچین۲ و بیگ

PageV01P104

![image filename](./1024QadiriBadauni.MuntakhabTawarikh_V02_0110.jpg)

~~نورین خان و رحمان قلی خان و کاکرعلی خان و سایر امرای جایگیر نواحی دهلی که
~~به قصد دفع میرزا آمده در پرگنهٔ آهار به کنار آب گنگ انتظار ما می بردند ملحق شده
~~هر چه کنکاش دیده قرار میدهند بر آن عمل مینمایم. حسین خان گفت بارک الله
~~میرزا که در این حدود با سواران معدود رسیده و شما لشکر اضعاف مضاعف داشته
~~در قلعهٔ سنبل و آن بیست سی امرای کهنه سپاهی دیگر با جمعیت بی شمار از ترس
~~در قلعهٔ آهار که حکم موش خانه دارد متحصن شده باشید، جای آن است که میرزا
~~دلیر شده ولایت پادشاهی را می تاخته باشد. حالا از دو کار یکی باید کرد یا شما از
~~آب گنگ گذشته به اتفاق آن کهنه قلعهٔ چند سر راه میرزا را گرفته نگذارید که از آب
~~گنگ بگذرد و من از عقب او در آیم تا هر چه شود شود یا من به سرعت از دریای
~~گنگ گذشته از پیش سر راه او بگیرم و شما تعاقب نمایید که دولت خواهی این
~~است. هیچ کدام بر این قرار نایستادند تا حسین خان به ضرورت با سوارانی که همراه
~~داشت خود را به سرعت به امرای آهار رسانید و ایشان را بر در آمدن در آن قلعهٔ
~~مختصر سرزنش بسیار کرد و به در آورد و همان کنکاش با ایشان نمود و گفت غنیم
~~در میان ولایت افتاده حکم خرگوش در میان اردو پیدا کرده، اگر تیزتر می جنبید
~~می توانیم کاری ساخت و او را زنده گرفت و این فتح به نام شما میشود. سپاهیان
~~گفتند که ما بر موجب نوشتهٔ مخدوم الملک و راجه بهارمل میرزا را از نواحی دهلی
~~رانده در ولايت سنبل آوردهايم، حالا معين الدین احمدخان صاحب اين صوبه و
~~جایگیردار آن نواحی از عهدهٔ جواب به در میآیند و ما را امر به حراست دهلی بوده
~~نه به جنگ با میرزاکه در آن صورت احتمالات باقی است. در همین اثنا خبر آمد که
~~میرزا امروهه را تاخته و در گذر چوباله از آب گنگ گذشته به ایلغار راه لاهور پیش
~~گرفت و حسین خان نادولت خواهی بر امرا اثبات کرده و به سرعت از ایشان جدایی
~~گزیده درگده۱ مکتیسر به ایلغار آمد تا دست و گریبان میرزا شود.
# وطن در کوی صاحب دولتان گیر %~% زبی دولت گریزان باش چون تیر
# و از امرای پادشاهی کسی که با وی موافقت کرد ترک سبحان قلی و فرخ دیوانه
~~بود و در آن منزل خطّ امرای آهار به او رسید که تعجیل منمایید که ما هم به شما

PageV01P105

![image filename](./1024QadiriBadauni.MuntakhabTawarikh_V02_0111.jpg)

# ملحق میشویم یازده باشد به که نه و بهٔ حرکت قسری نه ارادی آنجا رسیدند، اما
~~آيةٔ كريمهٔ تحسبهم جميعا %~% شم %~% ایل حسب حال آن طوایف بوده، میرزا چون رخ
~~در بساط خالی شطرنج در میدان ملک در آمده ش %~% سر راه را به نهب و تاراج به
~~باد میداد، چنانچه چون به قصبهٔ پایل رسیده شد شنیدیم که مردم میرزایی چندان
~~سرهند رسیدند و در آنجا   این قیاس و به این صورت از دنبال   دوازده دختر دوشیزه را در آن قصبه بکار   خرابی در اهل و عيال مسلمانان انداختند که به %~% وزا حسين خاد %~% ی نموده بارکشیدند و همه ماندند و حسین خان قانع %~% س پیش و امرا از عقب تا %~% د. چند تا مرده بودند. باقی شهرها بر %~% ح راست نياید، از آن جمله
~~به این نشده به جماعتی که داشت و همگی به صد کس نمیکشید. به اتفاق آن دو
~~کس از سرهند ایلغار کرده به لودیانه رسید، خبر یافت که چون میرزا به نواحی لاهور
~~رسيده مردم قلعه بند شدهان %~% زا از آنجا گذشته به شیرگده و جهنی رفته و
~~حسین قلی خان که نگرکوت و قلعهٔ کانگره را در قبل داشت، اخبار میرزا شنیده و دار
~~اسماعيل قلی خان و راجه   پادشاهی خوانده از آنجا به اتفاة   و مداری با هندوان کرده پنج من طلا پیشک %~% يوسف خان ومسند عالی۱ فتو غلام عدلی و %~% بر و دیگر امرا تعاقب نموده به سنکره رسیده %~% نگرکوت گرفته و خطبهٔ
~~خبر را استماع نموده سوگند به زبان راند که تا   حسین خان از روی دیوانگی که هزار مرتبه بر ع %~% قلى خان نرسد خوردنی %~% این ناقصان شرف داشت، این
~~نخورد و در گذر تلوندی از آب بیاه گذشته و ایلغار کرده به شیرگده از ت
~~رسیده حضرت غوثی قطب الاقطابی ارشاد پناهی ولایت دستگاهی ملاذی شیخ
### | غ جهنی
~~داود قادری جهنی وال -قدس الله سرّه - را ملازمت نموده، چون طعام در مجلسر
~~آوردند، او عذر سوگند   تناول نمود واز فوايد انفاس نفيا   جهل است. خان مشارّاليه فی الحال غا   د، فرمودند که کفّار %~% نه مستفید گشت و شب در آنجا گذرانید و وجه %~% را آزاد کرد و کفارت داده از آن طعام %~% ل و آزردن دل دوستان
~~بهمانی آن همه مردم از لنگر حضرت %~% خ وكاه و دانهٔ اسبان از زراعت خاصه

PageV01P106

![image filename](./1024QadiriBadauni.MuntakhabTawarikh_V02_0112.jpg)

~~ایشان بود و صباح از آنجا روان شد و فقیر بعد از سه روزاز لاهور به شیرگده رسید و
~~چهار روز در ملازمت آن حضرت بود و چیزی دید و شنید که هرگز در خاطر
~~نگذشته بود و سرّ اِذٰا اَرادُواذِکْرَ اللّهِ عیان گردید و این چند بیت در بدیهه روی نمود
~~و گذرانید و به درجهٔ قبول افتاد و آن ابیات این است:
~~ثمّ وجه الله يقين من نمى شد سالها   هست اسم اعظمت داود از تأثیر آن   ای منزّه نسبت ایجاد تو از ماء و طین %~% روی تو دیدم عیان شد نکتهٔ عین الیقین %~% چون سلیمان جنّ و انس آمد ترا زیر نگین %~% ذات پاكت چون پيمبر رحمة للعالمين
# و می خواست که ترک کار و بار دنیا نموده جاروب کشی خانقاه اختیار نماید، رضا
~~نداده فرمودند که حالا به هندوستان باید رفت و رخصت گرفته با حالی خراب و
~~دلی پریشان که کسی مبیناد وداع کرد و چون وقت بر آمدن از آنجا نالههای بی اختیار
~~از جان حزین سر زد و این خبر به حضرت رسید با آنکه بیشتر از سه روز هیچ فردی
~~را حکم بودن به خانقاه نبود روز چهارم نیز نگاه داشتند و افادات بخشیدند و
~~سخنان فرمودند که هنوز لذت آن در دل است.
~~میروم سوی وطن زین در و دل بی اختیار %~% نالهیی دارم که پنداری به غربت میروم
~~و شمهیی از احوال خویش ان شاءالله در ذیل درج مینماید و حسین خان از یک
~~سنزلی طلنبه خطّی به حسین قلی خان نوشت که چون چهارصد کروه به ایلغار
~~حسیدهام اگر در این فتح مرا شریک سازید و در جنگ یک روز توقف نمایید از آثار
~~حبت دور نخواهد بود و حسین قلی خان خوش باشدی گفته جلودار را باز گردانید
~~حمان روز به تعجیل تمام در ظاهر قصبهٔ طلنبه به چهل کروهی ملتان زمانی که
~~زا غافل به شکار رفته و بی خبر از آمدن او بود جنگ انداخت و مردم میرزا بعضی
~~صدد کوچ بودند و بعضی بی استعداد و متفرق و توزوک جنگ راست نشد و
~~ود حسین میرزا برادر خُرد میرزا ابراهیم حسین پیش دستی نموده بر فوج
~~ن قلی خان تاخت و اسبش در زمین ناهموار سکندری خورده بر زمین افتاد و
# گشت و میرزا ابراهیم حسین تا از شکار برگردد قابو از دست رفته بود. هر چند
# بردانه کرد و حملهها آورد فایده نداشت و کاری نتوانست ساخت و عنان تافته
# پیش گرفت و روز دیگر از فتح حسین خان به طلنبه با هشتاد و نه سوار نقاره

PageV01P107

![image filename](./1024QadiriBadauni.MuntakhabTawarikh_V02_0113.jpg)

~~کوفته رسید و حسین قلی خان معرکه را به او نمود و کار هرکسی خاطرنشان ساخت.
~~حسین خان گفت چون غنیم زنده به در رفته است شما را بایستی تعاقب او کرد تا
~~دستگیر می ساختید که کار هنوز ناتمام است. حسین قلی خان جواب داد که چون از
~~نگرکوت به ایلغار آمدهایم و لشکر در آن کوهستان تردد بسیار کرده و به حال خود
~~نمانده این فتح کلی بود، حالا نوبت یاران دیگر است. حسین خان به امید اینکه
~~شاید نوبت او نیز رسد و این تردد و ایلغار پانصد کروه راه مجرا شود، رخصت گرفته
~~پیشتر راند و بعضی مردم محنت کشیده خود را با فیل و نقاره به لاهور فرستاد و با
~~خود جمعی معدود گرفته سر در پی میرزای بیچاره نهاد. فاصلهٔ اندک از او تا میرزا
~~مانده بود که شبی میرزا با چهار صد سوار به کنار آب بیاه و ستلج۱ که یکجا شدهاند
~~فرود می آمد و طایفهٔ جهیل۲ که صنفی از رعایای زبون ملتاناند، جمعیت نموده بر
~~سر او شبخون میآرند و تیرباران میکنند و میرزا با مردمی چند که بعضی مجروح و
~~بعضی معیوب و بی حال بودند به مدافعهٔ آن طایفه میخیزد و به مقتضای آنکه:
# صف مغلوب را هویی بسندهست
# جهیلان غالب میآیند. ناگاه تیری در آن میان به قضاءالله به قفای سر میرزا
~~میرسد و از دهن به در میآید و چون کار بر وی دگرگون میشود، لباس خود را
~~تغییر می دهد و مردمش گذاشته از هر طرف پریشان میگردند و به هر جا که
~~میروند نشانهٔ تیر اجل میشوند و به مکافات میرسند و میرزا را یک دو غلام
~~قدیمی لباس قلندران پوشانیده خواستند که به طرفی به در برند با نهایت ضعفی که
~~داشت در مقام درویشی گوشهنشین شیخ زکریا نام شب به سر برده پناه به او
~~می آرند. شیخ به ظاهر مرهم ملایمت بر جراحت میرزا مینهد و خفیه خبر به
~~سعید خان در ملتان میفرستد.
# هر کجا گوشه نشینی است درو مکری هست
# سعید خان غلام خود دولت خان نامی را فرستاد تا میرزا را مقید میآرد و
~~سعید خان عریضه به درگاه نوشته زمانی که شاهنشاهی از گجرات بازگشته به اجمیر

PageV01P108

![image filename](./1024QadiriBadauni.MuntakhabTawarikh_V02_0114.jpg)

~~می آیند، می فرستد و حسین خان بعد از خبر گرفتاری میرزا تاخته و در ملتان رفته
~~سعید خان را دید. او تکلیف دیدن میرزا کرد. حسین خان گفت که اگر وقت دیدن
~~تسلیم میکنم منافی اخلاص درگاه است و اگر نمی کنم بی مروتی است و میرزا در
~~دل خواهد گفت که این قلقچی را ببینید که در وقت امان یافتن از محاصرهٔ ستواس
~~تسلیمات بی حد کرد و حالا که ما را روز بد افتاده است استغنا می ورزد. میرزا این
~~سخن بی تکلفانه او را شنیده گفت که بیایید و بی تسلیم ببینید که معاف است. او با
~~وجود این تسلیم کرد و دید میرزا از روی تأسف میگفت که ما سربغی و خروج
~~نداشتیم، اما چون کار به جان رسید سر خود گرفته خود را به ملک بیگانه انداختیم و
~~آنجا هم نگذاشتند و چون به حسب تقدیر به ما این شکست رسیدنی بود، کاشکی
~~از پيش تو که هم جنس بودی منهزم میشدیم تا باعث رعایت تو میشد، نه
~~حسین قلی خان که بیگانه از دین و مذهب است. حسین خان از آنجا بازگشته در
~~کانت و گوله رسید و آنجا خبر آمد که میرزا بعد ازاندک فرصت در ملتان به حبس در
~~گذشت.
# دمی چند بشمرد و ناچیز شد %~% زمانه بخندید کو نیز شد
# و از کانت و گوله حسینخان به درگاه آمد و از جانب پنجاب حسین قلی خان
~~مسعود حسین میرزا را چشم بسته با جماعت اسیران از مردم منیرزا در فتح پور
~~می رسد و ایشان قریب به سیصد کس بودند و پوست خر و خوک و سگ برروی آن
~~گرفتاران کشیده به ملازمت می آرد تا چندی را به عقوبات اختراعی گوناگون کشتند
~~و باقی را خلاص گردانیدند و چون مقدار صد کس از نوکران صاحب داعیهٔ میرزا که
~~القاب خانى يافته وبعد از هزيمت در راه ملتان به حسين خان التجا آورده بودند،
~~حسین خان همه را همراه گرفته و از پرگنه بعد از شنیدن اخبار در خانه آن اسیران را
~~رحصت داده بود. حسین قلی خان نام آن جماعت را در ملازمت شاهنشاهی مذکور

PageV01P109

![image filename](./1024QadiriBadauni.MuntakhabTawarikh_V02_0115.jpg)

# هر آن خاکی که آرد تند بادی فریدونی بود یا کیقبادی
# خوش آید این کشاورزی نمودن %~% فریدون کشتن و خاقان درودن
# و در سال نهصد و هشتاد نگرکوت به دست حسین قلی خان مفتوح شد و شرح
~~این قصه بروجه اجمال آنکه چون شاهنشاهی را از صغرسنّ باز به طوایف مختلف
~~بنابر آن در اوایل جلوس برهمنی بادفروشی گدایی برهمداس نامی از ولایت کالپی
~~که مدّاحی هنود همیشه پیشهٔ او بود و فهمی و ادراکی بلند داشت به ملازمت آمده
~~به تقریب هم زبانی و تصرف در مزاج روز به روز تربیت می یافت تا به منصب عالی
~~رسیده و به شرف ندیمی مشرف گشته لَحْمُکَ لَحْمی وَ دَمُکَ دَمی بوده اول به
~~خطاب کب رای، یعنی ملکالشعرایی بعد از آن به راجه بیربر، یعنی بهادر نامور
~~مخاطب شد و به تقریب انحراف مزاج از راجه جیچند حاکم نگرکوت که در
~~خدمت بود آن قلعه را در آن ایام به جایگیر بیربر مقرر ساخته و جی چند را مقید
~~ساخته فرمانی به نام حسین قلی خان ناظم لاهور نوشتند تا نگرکوت را گرفته به
~~تصرف بیربر در آورد. حسین قلی خان با سایر امرای پنجاب از میرزا یوسف خان و
~~جعفرخان پسر قزاق خان و فتو مسند عالی و غیر آن اول دهمیری و گوالیار و کوتله
~~که قلعهیی است در غایت ارتفاع به زور گرفته ولایت را تسخیر نموده و محافظان
~~گماشته به راهی صعب که فقیر در سنهٔ نهصد و نود و هشت به تقریب سیر نگرکوت
~~در آنجا رسیده و دیدهام که پای مورهم به طریق مبالغه نمیتوان گفت که از وهم در
~~آن نشیب و فراز میلغزد، با فیل و اسب و شتر و حشم و خدم و توپهای بزرگ و
~~دیگهای کلان گذشته قلعهٔ کانگره را محاصره نموده و بدهی چند پسر جی چند پدر
~~خود را در بند مرده انگاشته قلعه بند شد و معبد نگرکوت در بیرونی شهر که لک لک
~~مردم از ولایت دور بلکه کرور کرور در موسم معین جمع شده آنجا خروار خروار طلا
~~و دینار و اقمشه و امتعه و نفایس دیگرا نبار انبار بی شمار نذر می آرند، در اول وهله
~~مفتوح شد و کوهیان بسیار علف تیغ آبدار گشتند و آن چتر طلا را که بالای گنبد
~~معید تعبیه کردهاند تیردوز کردند و تا حال هم آن تیرها معلق مانده و مقدار دویست
~~ماده گاو سیاه که هندوان آن را تعظیم بی حد مینمایند و میپرستند و نذر بتخانه

PageV01P110

![image filename](./1024QadiriBadauni.MuntakhabTawarikh_V02_0116.jpg)

~~ساخته و دارالامان خیال کرده در آنجا گذاشته بودند، مسلمانان همه را کشته و در
~~وقتی که تیر و تفنگ چون قطرات باران پی درپی میریخت از روی شوق و نهایت
~~تعصب موزهها از خون پرکرده بر در و دیوار می افشاندند و برهمنان مجاوران بتخانه
~~چندان کشته شدند که از قیاس افزون باشند و از این ممر خویش و بیگانه بر بیربر که
~~خود را پیر هندوان که لعنت بر ایشان باد میگرفت، هزاران هزار نفرین می فرستادند
~~و شهر بیرونی را گرفته وساباط و سرکوب بلند طرح انداخته توپی بزرگ بر محل
~~راجه بدهی چند زدند و قریب به هشتاد کس زیر آن جان به مالک سپردند و
~~بدهی چند به صد حیله خلاص یافت و از در صلح درآمد و قلعه را نزدیک بود که
~~بگیرند.
# در این هنگام خبر فترات میرزا ابراهیم حسین رسید که متوجه لاهور است و
~~عسرت تمام هم به مردم حسین قلی خان راه یافته بود. بنابر چندین دواعی و بواعث
~~به صلح قرار داده و پنج من طلا به وزن اکبر شاهی که حاصل یک سال آن معبد بوده
~~باشد و قماش بسیار و نفایس از هر جنس پیشکش نمودند و در شوال این سال
~~خطبه و سکه در آن دیار خوانده و درست گردانیده، طاق مسجدی بلند بر در راجه
~~جی چند برآوردند. آنگاه حسین قلی خان متوجه دفع میرزایان شد و چون به قصبهٔ
~~چماری رسيد به خدمت قدوةالسالكين نتيجة الاولياء المشهورين خواجه
~~عبد الشهيد نبيرهٔ خواجه احرار - قدس الله روحه - مشرّف شد وخواجه بشارت فتح
~~داده جامهٔ خاص خود به خان عنایت فرمودند، تأثیر آن دعا بود که در قصبهٔ طلنبه
~~به ایلغار رفته ظفر یافت چنانچه رقم زدهٔ کلک وقایع نویس گشت:
# سخت آزرده دلانیم اثر خواهد کرد در حق هر که به اخلاص دعایی بکنیم
# و در این سال سلیمان کروانی حاکم بنگاله که خود را حضرت اعلی خطاب داده
~~و شهر کتک و بنارس کان کفر را او فتح کرده و جگناتهه را دارالاسلام ساخته از کامرو
~~تا اوریسه متصرف شده بود، به رحمت حق پیوست و بایزید پسرش قایم مقام او
~~ملک متصرف گشت.
# و در این سال یا سال گذشته بقیهٔ اولیاء و نقاوهٔ اصفیاء و مطّلع بر ضمایر قلوب و

PageV01P111

![image filename](./1024QadiriBadauni.MuntakhabTawarikh_V02_0117.jpg)

~~مشرف بر سرایر غیوب سالک مجذوب مستقيم الاحوال شیخ نظام الدین انبیتهی
~~وال - قدس الله روحه - از این سرای ملال به دارالخلد وصال انتقال فرمود و شمهیی
~~از احوال آن صاحب كمال وحال ان شاءالله المتعال در ذكر مشايخ عصر مذكور
~~خواهد ساخت.
# و در سنهٔ احدی و ثمانین و تسعمائة (٩٨١) به تقریب اطفاء نایرهٔ فتنهٔ گجرات و
~~تنظیم مهمات در آن فترات جمّازه سوار در عرض نه روز به ایلغار از فتح پور به
~~احمد آباد رفته با جمعی که اعظم خان را در قلعه محصر داشتند محاربهٔ عظیم نموده
~~مظفر و منصور به سرعت بازگشته در دارالخلافت رسیدند و مجمل این وقایع آنکه
~~چون شاهنشاهی مرتبهٔ اول احمدآباد را بهخان اعظم تفويض نموده آمدند،
~~متمرّدان آنجا هر جا سری برآورده هر یک به سر خود شدند و اختیارالملک گجراتی
~~جماعت حبشیان را همراه گرفته احمد نگر و آن نواحی را قابض گشت و محمّد
~~حسین میرزا از دکهن آمده اول داعیهٔ تسخیر سورت نمود و چون قلیج خان در مقام
~~قلعه بندی در آمده به ممانعت و مدافعه برخاسته به کنبایت۱ رسید و متصرف شد و
~~اعظم خان خود بر سر اختیارالملک رفت و مابین احمد نگر و ایدر میان افواج
~~فریقین جنگها واقع شد و به مقتضای اَلْحَرْبُ سِجْالْ فتح دایر بود و نورنگ خان ولد
~~قطب الدین محمّدخان را با سید حامد بر سر محمّد حسین میرزا به جانب کنبایت
~~تعین نمود و محمّد حسین میرزا در محاربات صعب به کرّات و مرّات داد تردّد و
~~مردانگی داده آخرالامر روی به هزیمت نهاده به اختیارخان ملحق گردید و پسران
~~شیرخان فولادی و پسر جهجارخان حبشی نیز باعث افزونی جمعیت و گرانی پلهٔ او
~~شدند و قصد داشتند که به ایلغار از راه دیگر رفته به احمد آباد در آیند، خان اعظم
~~پیش دستی نموده و به شهر رسيده وقطبالدین احمدخان را از بهروج طلبيده به
~~جهت بی اعتمادی بر بعضی از نوکران خویش متحصن شد و گجراتیان با جمعیت
~~قریب بیست هزار کس از مغول و گجراتی و افغانان و حبشی و راجپوت آمده
~~محاصره نمودند و هر روز جنگ بود و فاضل محمّدخان ولد رشید خان کلان در این
~~معرکه به باد فنا رفت وخان اعظم وقایع يومیه را نوشته عرایض متواتر مشتمل بر

PageV01P112

![image filename](./1024QadiriBadauni.MuntakhabTawarikh_V02_0118.jpg)

~~طلب شاهنشاهی به درگاه میفرستاد تا دیوانیان را حکم به مهم سازی امرایی که
~~مرتبهٔ اول هم رکاب نبودند و ادای زرنقد از خزانه به سپاهیان هیجانگر شکسته حال
~~که در مدت یک سال محنت سفر کشیدند فرمودند و حسین قلی خان را خطاب خان
~~جهانی داده با امرای پنجاب به آن صوبه و سعیدخان را به جانب ملتان نامزد
~~گردانیدند و شجاعت خان را با پیش خانه پیشتر روان ساختند و روز یکشنبه به تاریخ
~~بیست و چهارم ربیع الثانی بر بختیان تیز رفتار باد کردار سوار شده به راه بساور و
~~توده روان شدند و صد کروه راه در دو روز طی نمودند و بیست و ششم آن ماه در
~~اجمیر به مزار متبرک فایض الانوار عَلی ساکِنِها آلسّلامُ مِنَ اللّهِ الجَبّار رسيده و شرف
~~زیارت آن مرقد منوّر دریافته، آخر همین روز روی به راه نهادند. در قصبهٔ بالیانه
~~عرض لشکر دیده و افواج قرار داده و میرزاخان پسرخان خانان بیرم خان را که
~~حالاخان خانان و نامزد به تسخیر دکن شده است در قول نامزد گردانیدند و سید
~~محمودخان بارهه و صادق محمّدخان و جمعی را همراه او ساختند و سرداری
~~برانغار به میر محمّدخان کلان و جرانغار بر وزیرخان و هراولی بر محمّد قلی خان و
~~ترخان دیوانه قرار یافت و خود با صد سوار کارآزمای که هر یکی از ایشان نخبه بود
~~از هزاران طرح شدند و مجموعه به سه هزار سوار میکشید.
# و روز سه شنبه سوم جمادی الاول به قصبهٔ کری بیست کروهی احمد آباد
~~رسیدند و جمعی از مخالفان در مقابلهٔ فوجی از قلعه برآمده و سر راه گرفته به جنگ
~~پیوستند و در طرفة العین علف تیغ شده نابود گشتند و چون حکم گرفتن قلعه نبود از
~~آنجا پنج کروه پیشتر رفتند و موکب شاهنشاهی نیز در آنجا رسیده به جهت آسایش
~~فرود آمدند و روز نهم از آن منزل تا به سه کروهی احمد آباد عنان بازنکشیدند و
~~سلاح از جیبه خانهٔ خاصه بر مردم تقسیم نمودند و همه مسلّح شدند و آصفخان
~~را پیشتر به طلبخان اعظم فرستادند. این هنگام مخالفان در خواب غفلت بودند.
~~چون آواز کرنای شنیدند مضطرب به جانب اسبان شتافتند و محمّد حسین میرزا با
~~دو سه سوار به جهت تحقیق اخبار به کنار آب آمده از ترک سبحان قلی که او نیز با دو
~~سه کس از این طرف بر آب رسیده بود، می پرسد که بهادر این چه فوج است؟ او
~~گفت که فوج شاهنشاهی است. میرزا میگوید که قاصدان من امروز چهارده روز

PageV01P113

![image filename](./1024QadiriBadauni.MuntakhabTawarikh_V02_0119.jpg)

~~است که پادشاه را در فتح پور گذاشتهانذ و اگر فوج پادشاهی باشد فیلانی که دایم
~~همراه رکاب میباشند کجایند؟ جواب داده که فیلان در عرض نه روز کجا به ایلغار
~~چهار صد کروه راه میتوانند رسید؟ آن گاه محمّد حسین میرزا با فوجهای آراسته به
~~مقابله آمد و اختيارالملک را با پنج هزار سوار در برابرخان اعظم فرستاد تا مانع
~~برآمدن او از قلعه باشد و افواج شاهنشاهی از آب گذشتند و محمّد حسین میرزا
~~سبقت نموده با هزار و پانصد مغول فدایی که همه خطاب خانی یافته و امیدوار
~~منصب و جایگیر و صاحب داعیهٔ عظیم بودند بر هراول که محمّد قلی خان و ترخان
~~دیوانه باشند، زد و برداشت و حبشیان و افغانان معاً بر وزیرخان که جرانغار بوده
~~حمله آوردند و بهادران از جانبین در مقام جولانگری درآمده صد جان به جوی بود.
# فرو شد به ماهی و بر شد به ماه %~% بن نیزه و قبّهٔ بارگاه
# هوا نیلگون شد زمین آبنوس %~% بجوشید دریا ز آواز کوس
# به انگشت لشکر به هامون نمود %~% سپاهی که آن را کرانه نبود
# کمان کیانی در آمد به زه %~% یکی گفت بستان یکی گفت ده
# و کارزاری رفت که تا ادوار قرون و اعصار یادگار ماند و شاهنشاهی هراول را
~~بیپای دیده و سورن یا معین که در آن زمان و روزبان بود انداخته گران رکاب گشتند
~~و صف اعدا را پریشان ساخته زیر و زبر گردانیدند و خیلی سرها به باد رفت و
~~سیف خان کوکه در این حالت تاخت بر صف غنیم آورده غوطه در آن گرداب زد و
~~سری به در نیاورد و محمّد حسین میرزا طاقت بشری را در وادی تردد و دلیری کار
~~فرموده هیچ تقصیری نداشت. اما آخر نمک کار خود کرد و اسبش زخمی شد تا
~~روی از ستیز به گریز آورد و بوتهٔ زقّومی در سر راه وی پیش آمد و خواست که اسب
~~را از آن بجهاند، ناگاه متقاضی اجل عنان گیر او شده از زین به زمین کشیده انداخت و
~~گدای علینام ترکی که سر در پی او نهاده بود فی الحال بر جست و او را گرفته در
~~ملازمت آورد و از روی رفق و مدارا عتابی چند فرموده به رای سنگهه سپردند.
~~وزیرخان که در مقابلهٔ حبشیان و گجراتیان پای جلادت فشرده در مقام ردّ و بدل
~~بود، آثار شجاعت خیلی به ظهور آورد و مخالفان چون خبر شکست محمّد حسین
~~میرزا و شاه میرزا شنیدند پشت به معرکه داده و زندگی را بر ملکگیری ترجیح نهاده

PageV01P114

![image filename](./1024QadiriBadauni.MuntakhabTawarikh_V02_0120.jpg)

~~جان را به تک پا بیرون بردند و همچنین خان کلان پسران شیرخان فولادی را خسته
~~و شکسته، به کام خود رسید و معرکه از نام و نشان اعدا پاک گشت.
# چاکرانت به گه رزم چو خیّاطانند %~% گرچه خیّاط نیاند ای ملک کشورگیر
# به گز نیزه قد خصم تو میپیمایند %~% تا ببرّند به شمشیر و بدوزند به تیر
# بعد از فیروزی بالای پشته که بر کنار معرکه بود فرود آمده در مقام تحقیق کار هر
~~فردی از افراد محاربان بودند که به یک بار اختیارالملک گجراتی با مقدار پنج هزار
~~سوار که راه برخان اعظم بسته بود، بعد از شنیدن خبر شکست میرزایان از تنگنای
~~شهر روی به صحرا نهاده پیدا شد و اضطرابی عظیم در مردم همراهی پدید آمد و
~~غلغلهٔ بلند برخاست و شاهنشاهی جمعی را به تیراندازی حکم فرمودند و غلغلهٔ
~~سورن یا معین به چرخ برین رسانیدند و گروهی را که پیش پیش می آمدند بر خاک
~~هلاک انداختند و حسین خان از جملهٔ آن کسان بود که در این جنگ از پیش قدمان
~~بودند و شمشیر هلالی خاصه که مشهورترین شمشیرها بود به او بخشیدند و
~~اختیارالملک عنان گسسته به یک جلو میدوید که اسب او نیز در زقومزاری چون
~~خر در وحل افتاد و مرکب عمر گریز پایش از پای در آمد تا به تاراج ترک اجل غارتگر
~~رفت و سهراب بیگ ترکمان که سر در پی او نهاده بود دست و گریبان به او رسید. در
~~این اثنا اختیارالملک میگوید که ای جوان تو ترکمان مینمایی و ترکمانان غلام
~~مرتضی علی و دوست داران او میباشند و من سید بخاریام مرا بگذار. سهراب
~~بیگ جواب میدهد که من تو را چون میگذارم؟ تو اختیارالملکی و من تو را
~~شناخته سرگردان از دنبال تو شدهام. آن گاه فرود آمده سراو را از تن جداکرد و چون
~~اسب او را دیگری برده بود سر را در دامن گرفته به نظر در آورد و رعایت یافت و
~~قریب به هزار سر در آن جنگ گاه افتاده بودند. فرمودند تا از آن سرها مناره بسازند تا
~~موجب عبرت گردد و در آن وقت که غوغای دار و گیر اختیارالملک افتاده بود،
~~موکلان رای سنگهه، محمّد حسین میرزا را از فیل فرود آورده به ضرب نیزهٔ دستی
~~کار او را تمام ساخته به عالم عدم فرستادند و سر او و اختیارالملک را به آگره
~~فرستادند.
# چه کنی سرگذشت طرّاری %~% سرگذشت از اجل شنو باری

PageV01P115

![image filename](./1024QadiriBadauni.MuntakhabTawarikh_V02_0121.jpg)

# تا بگوید به غافل کر و کور %~% به که دادم ز که ستیدم زور
# خسروان را چگونه بستم دست %~% قصرها را چگونه کردم پست
# تا بگوید که گردنان را من %~% چون شکستم سر و تن و گردن
# تا چو بشنیدی از غرور مهی %~% دل برین عمر بیوفا ننهی
# و در این هنگام خان اعظم از قلعه برآمده ملازمت نمود و او را در آغوش گرفتند و
~~به تفقّد تمام پرسش و نوازش او و دیگر امرا فرمودند و پنج روز در منزل اعتمادخان
~~توقف واقع شد و قطبالدین محمّدخان را مع ولدش نورنگخان به جانب بهروج و
~~چانپانیر به جهت استیصال شاه میرزا وخان کلان را به حکومت پتن و وزیرخان را
~~به دولقه و دندوقه نامزد کردند و شاه قلی خان محرم و راجه بهگوان داس و
~~لشکرخان بخشی را به راه ایدر به جانب آگره و فتح پور روانه گردانیدند تا ولایت رانا
~~اودی سنگه را بی سر کرده بگذرند و شهر بدنگر به دست ایشان مفتوح گشت و
~~شانزدهم جمادی الاول خود از احمد آباد نهضت فرموده محمودآباد در منازل
~~سلطان محمود گجراتی معسکر شد و از دولقه، خان اعظم و سایر امرای گجرات را
~~رخصت آن طرف دادند و میرزا غیاثالدین علی قزوینی بخشی آصف خانی یافت
~~و دیوانی گجرات و بخشیگری آن ولایت بدو مفوّض گشت و سوم جمادی الثانی به
~~اجمیر رسیدند و از منزل سانگانیر راجه تودرمل را که در آگره به جهت سامان هزار
~~کشتی و غراب مانده بود. برای تحقیق جمع گجرات نامزد گردانیدند و هفتم
~~جمادی الآخر به پای تخت وصول موکب عالی واقع شد و مجموع آمدن و رفتن به
~~یک و نیم ماه نکشید.
# و در بیست و پنجم این ماه سنت ختنهٔ شاهزادگان عالی مقدار به جای آوردند و
~~در بیست و دوم ماه رجب سلطان سلیم تختهٔ تعلیم از دست حق پرست مولانا میر
~~کلان محدّث هروی که ملکی بود در صورت بشری و تلمّذ در خدمت
~~قدوة المحدثین ميرى شاه بن ميرجمال الدین محدّث نموده گرفته، سبق بسم الله
~~الرحمن الرحيم - الرحمن علم القرآن درست ساختند.
# و در این سال مظفرخان را که به حکومت سارنگ پور مقرر بود طلبیده وزیر مطلق
~~گردانیده خطاب جملة الملکی در القاب او افزودند و قروض شیخ محمّد بخاری که

PageV01P116

![image filename](./1024QadiriBadauni.MuntakhabTawarikh_V02_0122.jpg)

~~در جنگ پتن و سیف خان که در جنگ اخیر احمد آباد کشته شده بود و به مبلغ یک
~~لک روپیهٔ نقد می رسید از خزانه ادا فرمودند و در این سال راجه تودرمل را که نسخهٔ
~~منفتح گجرات آورده بود شمشیر بخشیده به اتفاق لشکرخان بخشی که اکثر عوام
~~هند او را شیرخان۱ میگفتند به جهت اهتمام فتح بنگاله در خدمت منعم خان
~~خانخانان فرستادند و شهرالله کنبوی لاهوری را خطاب شهبازخانی داده
~~میربخشی ساختند واین سجع مهر او يافت:
# به يمن عنایات صـاحب قرانی %~% رسیدم ز خدمت به شهبازخانی
# و در این ایام میرمحسن رضوی که به رسالت دکن رفته بود، تحفهٔ لایق از حکام
~~آن دیار آورد و در شانزدهم شوال این سال به جهت استمداد بر تسخیر بنگاله عازم
~~زیارت اجمیر شدند و در موضع دایر که چهار کروهی فتح پور است خدمت ارشاد
~~پناهى ولايت دستگاهى خواجه عبدالشهيد نبيرهٔ خواجه احرار -قدس الله سرّه -
~~به جهت استخلاص میرزا شرف الدین خسین آمده شفاعت نمودند و به درجهٔ قبول
~~نیفتاد و اگرچه در مراسم تعظیم و تکریم ولوازم اکرام و احترام فروگذاشتی واقع
~~نشد و به ظاهر فاتحه هم خواندند، اما رنجشی باقی بود، کوفته خاطر وداع نمودند و
~~از هفت کروهی اجمیر پیاده به تاریخ دوازدهم ذی قعده به زیارت مزار متبرکه
~~مشرّف گشتند.
# و در هفدهم این ماه تحویل آفتاب جهان تاب که نیّراعظم و نوربخش عالم است
~~در برج حمل واقع شد.
~~جرم خورشید چو از حوت در آید به حمل %~% اشهب روز کند ادهم شب را اوجل
# وبه موجب تعظیم این روزکه هرسال مرعی داشته به عیش وخرّمی میگذرانیدند
~~به دستور سابق جشن عالی ترتیب داده مقدار یک لک روپیه به هر صنفی از حضار
~~مجلس بخشیدند و در بیست و سوم ماه ذی قعده از شهر اجمیر که بَلْدَةٌ طَیْبَةٌ وَرَبّ
~~غَفَورٌ در شأن آن واقع است نهضت نموده و در پای تخت رسیده در پی استعداد
~~سفر بنگاله شدند و امر به ساختن کشتیها فرمودند، از آن جمله یک کشتی شیرسر
~~و دیگر نهنگ سر بود که مگر جهازهای دریا به آن وسعت و بلندی باشد.

PageV01P117

![image filename](./1024QadiriBadauni.MuntakhabTawarikh_V02_0123.jpg)

# و در اواخر ذی حجهٔ این سال فقیر به حسب تقدیر که زنجیر پای تدبیر است از
~~صحبت حسین خان گسسته و از بداؤن به آگره آمده به وسیلهٔ جلال خان قورچی و
~~مرحوم جالینوسی حکیم عین الملک شاهنشاهی را ملازمت نمود و چون در آن ایام
~~متاع دانش رواج بسیار داشت، به مجرد رسیدن به شرف مخاطبه اعزاز یافته داخل
~~اهل نشست گشت تا به علمایی که کوس تبحّر میزدند و فردی را در نظر
~~نمی آوردند، در بحث انداختند و خود ممیز بودند و به عنایت الهی و به قوّت طبع و
~~ذکای فهم و دلیری که لازمهٔ عهد شباب بود بر اکثری غالب میآمد و چون در وقت
~~ملازمت تعریف کرده بودند که این فاضل بداؤنی سرکوب حاجی ابراهیم سرهندی
~~است، میخواستند که او ملزم شود الزامهای پسندیده داده شد و شیخ عبدالنبی
~~صدر عالی قدر را خود از جهت عدم توسل به او مزاج بر فقیر ناخوش بود حالا که
~~در میان مناظره طرف مقابل دید، همان مثل راست آمد که مارگزیده افیون خورد، تا
~~آخر رفته رفته آن كلفت به الفت مبدل شد و در همان ايام شيخ ابوالفضل خلف
~~صدق شیخ مبارک ناگوری که ستارهٔ دانش و هوشمندی او تابش داشت به ملازمت
~~آمد و به گوناگون الطاف امتیاز یافت و در این سال عمارت عالی و قصرهای رفیع و
~~وسیع در راه اجمیر به اتمام رسید و باعث بر آن این بود که چون هر سال از غایت
~~اعتقاد رفتن به اجمیر لازم ساخته بودند، بنابر آن از آگره تا به آن مقصد در هر منزل
~~محلی تعمیر فرمودند و در هرکروهی یک مناره و چاهی ساختند و چند صد هزار
~~شاخ آهو که در مدت عمر شکار کرده بودند بر هر مناره گرفتند تا یادگاری در عالم
~~بماند. و «میل شاخ» تاریخ یافتند. کاشکی به جای آنها باغی یا سرایی حکم
~~می فرمودند و در این سال به رهنمونی شهبازخان کنبو رسم داغ و محله در میان آمد
~~و حکم تعین کروریان در تمام ممالک محروسه و خالصه شدن ولایت به یک قلم
~~فرمودند چنانچه مذکور شود، ان شاء الله تعالی.
# و در سلخ صفر سنهٔ اثنی و ثمانین و تسعمائة (۹۸۲) به آهنگ تسخیر مملکت
~~بنگ به کشتی نهنگ سر نشستند و باعث بدین سفر آن بود که چون سلیمان افغان
~~کررانی که از عهد سلیم شاه ولایت بنگ را در تصرف داشته استقلال تمام یافته بود
~~از جهان در گذشت، پسرش بایزید روزی چند قایم مقام او شده به جهت بدسلوکی

PageV01P118

![image filename](./1024QadiriBadauni.MuntakhabTawarikh_V02_0124.jpg)

~~در اندک فرصت به سعی هنسو۱ یزنهٔ بایزید و دیگر امرایان از عالم رفت و پسر خُرد
~~سلیمان داود که ولی عهد او بود بر خود اسم پادشاهی نهاده روش اطاعت و ارسال
~~عرایض که سلیمان داشت گذاشت و خبر فوت سلیمان در قلعهٔ سورت
~~به شاهنشاهی رسید و فرمان به خان خانان منعم خان که در آن زمان در جونپور بود در
~~باب تنبیه داود و تسخیر ملک بهار نوشتند. خانخانان لشکری گران برد و مبلغ دو
~~لک روپیه نقد با سایر اجناس و اشیای نفیس پیشکش گرفته و راه آشتی پیموده
~~بازگشت و داود که آن زمان در حاجی پور بود، لودی امیرالامرای خود را که حلّ و
~~عقد اوریسه تعلق به او داشت و بعد از آن طریقهٔ مخالفت مسلوک نموده در قلعهٔ
~~رهتاس دم از استقلال و استبداد میزد، به اغوای قتلوخان حاکم ولایت جگنّاتهه به
~~حسن تدبیر به جهت طمع در فیل به دست آورده مقید ساخت. میگویند که روزی
~~داود جریده با معدودی چند به شکار بر آمد و لودی ده هزار سوار از نوکران سلیمان
~~همراه گرفته، دغدغهٔ قصد دفع داود نمود. داود به شهر آمده و سپاهیان را از خود
~~ساخته تفرقه در میان ایشان انداخت به لطایف الحيل او را به دست آورد. هر چه
~~داشت و نداشت متصرف شد و لودی در آن حالت که مردن خود را عین الیقین
~~می دانست نصیحت از داود دریغ نداشته، گفت که اگرچه میدانم که بعد از کشتن
~~من پشیمانی بسیار خواهی کشید و فایده نخواهد داد، اما با وجود این تدبیری
~~میگویم که اگر بر آن عمل کنی ظفر تو را خواهد بود و آن این است که بر صلحی که
~~به مبلغ دو لک روپیه پیش از این به سعی من واقع شده اعتماد نکنی که مغولان به
~~این قدری از سر تو وا نمیشوند، بلکه پیش دستی نموده بی محابا به جنگ مغول
~~اقدام نمایی که هرگز مشت پیشین را بدل نیست. داود سخنان او را غرض آلود
~~دانسته و بر مقدمات گرگ آشتیخان خانانی که سرابی بیش نبود مغرور شده لودی
~~نیک خواه را به قتل رسانید و تیشه بر پای خود زد و نهال دولتش را از همان زمان به
~~گناه نکبت از بیخ برانداخت وخان خانان را از شنیدن این خبرنان در روغن افتاد و
~~متوجه پتنه و حاجی پور شد و داود آن زمان قدر لودی دانسته بر قتل او نادم گشت،
~~اما چه فايده.

PageV01P119

![image filename](./1024QadiriBadauni.MuntakhabTawarikh_V02_0125.jpg)

# اسب دولت به زیر ران تو بود %~% چون تو کم تاختی کسی چه کند
# مهرهٔ عیش بر مراد توگشت %~% لیک بد باختی کسی چه کند
~~و شکست و ریخت قلعهٔ پتنه را مرمت نموده بی آنکه شمشیر از میان برآید یا تیر
~~در خانهٔ کمان در آید، متحصن گشت و به تقریب بد مستی و بی رشدی مردم از او
~~متفرق شدند تا آنکه شاهنشاهی در تاریخی که مذکورگشت میرزا یوسف خان را به
~~سرداری اردو نامزد گردانیده به راه خشکی فرستاده و شهاب الدین احمدخان را به
~~حراست آگره گذاشته خود از راه دریا روان شدند و این رباعی در آن هنگام گفته شد
~~که:
# شاهنشه داد گستر دین پرور %~% جمشيد جهان ستان محمّد اکبر
# بنشست به روی بحر چون اسکندر %~% هم بحر به فرمان وی آمد هم بر
# و شاهزادهٔ بزرگ را همراه گرفتند و از کثرت کشتی و غراب روی آب پیدا نبود و از
~~خوش خوانی خارواها که طایفهٔ ملاح دریا ورزند و از آواز و ذکر ایشان به زبانی
~~معهود که دارند نزدیک بود که مرغ در هوا و ماهی در آب رقص کند و تماشای دیده
~~شد که هیچ تعبیر از آن نتوان کرد. روزانه از کشتی برآمده سیر و شکاربود و شبانه
~~لنگر انداخته بحث علم و شعر و تذکار و تکرار.
# و به تاریخ بیست و سوم ماه صفر مذکور در پیاگ عرف اله آباس که آب گنگ و
~~جون در آنجا جمع میشود منزل شد و کافران به طمع ثواب و حصول مدعیات به
~~مذهب تناسخ در آن معبد خود را به انواع عقوبات میکشند و بعضی سر بی مغز
~~خود را به زیر ارّه مینهند و بعضی زبان دو گویی را میبرند و بعضی از بالای درختی
~~بلند خود را در قعر آب انداخته به جهنم میروند.
# گرچه گنه کرد برای ثواب %~% رفت به دوزخ هم از آن راه آب
# و اساس عمارت عالی انداخته نام آن شهر را اله آباد ماندند و از بنارس شیربیگ
~~تواچی را در کشتی سریع السیر نشانده نزد خانخانان فرستادند و در دوم ماه
~~ربیع الثانی از موضع یحیی پور از مضافات جون پور که ملتقای آب گنگ و گودی۱
~~است، کشتیهای شاهزاده با مخدرات اهل حرم و صدور و قضات بالا رویه آب

PageV01P120

![image filename](./1024QadiriBadauni.MuntakhabTawarikh_V02_0126.jpg)

~~گودی کشیده به جونپور فرستادند و دو سه منزل بالا رفته خود مراجعت نموده
~~حسب التماس خان خانان به تعجیل تمام به جانب گنگ عنان نهنگان دریا آشام باز
~~گذاشته و در این منزل خبر فوت سلطان محمود بکری و متصرف شدن
~~محب علی خان آن ملک را رسید و در ششم ماه مذکور اردو از راه خشکی در ظاهر
~~بلدهٔ غازی پور ملحق گشت و در این منزل اعتمادخان خواجه سرای از نزدخان
~~خانان به ملازمت رسیده سوانح لشکرخانخانان را مشروح و مفصل بازگفته اهتمام
~~بر استعجال نمود و به تاریخ هفتم این ماه سید میرکی اصفهانی جفردان که بعد از
~~شکست خانزمان در جونپور توطّن داشت کتاب اعظم جفر را به اهتمام نقیب خان
~~ملاحظه نموده بعد از استخراج حروف مرتبهٔ مرکّبه این بیت به فال بر آمد که:
# به زودی اکبر از بخت همایون %~% برد ملک ازکف داوود بیرون
# اتفاقاً همان طور به ظهور پیوست و در وقت مراجعت چون به جونپور معسکر
~~شد، سید مذکور به ملازمت شتافت باز فال جفر دید و این بیت برآمد:
# مژدهٔ فتح به ناگاه رسد %~% سر داود به درگاه رسد
# و چون جامع این منتخب در همان ايام با او آشنا شده التماس تعليم اين علم
~~نمود، قبول کرد وگفت این علم خاصهٔ اهل بیت است و شرطی چند هست در این
~~باب که موقوف علیه است و رعایت آن لازم است. بالآخره چنان معلوم شد که آن
~~شرط تقلّد آن امور است که شیعیان غلیظ دارند و این فال مانند فالهای دیگر جعلی
~~و اختراعی بوده که هر کس که اندک قوهٔ متصرفه دارد مثل آن احداث میتواند کرد،
~~چنانچه به تجربه رسید و مشاهده شد و در این ایام بی منت تعلیم سید آن را به
~~دست آوردم عارف جامی می فرمایند:
# جفردان زمانه مست و جنب %~% پیش بنهاده زین مقوله کتب
# نه ز احـوال عـاقبت ترسان %~% نه ز اسباب عـافيت پرسان
# چند حرفی نوشته پهلوی هم %~% وز عدد زیرشان نهاده رقم
# بسته بـا خود تخيّلی باطل %~% یک سر از حلیهٔ خرد عاطل
# مرد را دقت اهل دل را دق
# جعفر صادق از تو بیزار است

PageV01P121

![image filename](./1024QadiriBadauni.MuntakhabTawarikh_V02_0127.jpg)

# طرفهتر آنکه اهل جاه و جلال %~% که ندارند در زمانه مثال
# به خرد گرچه در جهان سمرند %~% این زخارف از آن خران نخرند
# این جواهر که فاضلان سفتند %~% و آن معارف که عارفان گفتند
# همه در گوش هوششان باد است %~% طبعشان ز اجتناب شان شاد است
# کهنه خوانند جمله را و قدید %~% کی بود در قدید ذوق جدید
# میندانم که این جدید کجاست %~% ذوق نو بـاوهٔ جدید کراست
# مدعی کز جدید میلافد %~% تار و پود جدید میبافد
# کهنه بگذاشت نا رسید به نو %~% کهنه را ریخت نو نکرده درو
# و در بیستم ماه ربیع الثانی جوسا منزل شد. عرض داشت خان خانان رسید که
~~عیسی خان نیازی از امرای کبار افغانان که به شجاعت مشهور است با فیلان جنگی و
~~جمعیت بسیار از قلعهٔ پتنه بر آمده به جنگ پیوست و به دست غلامی از لشکرخان
~~به قتل رسید و در این ایام محمّد معصوم بن هاشم خان برادر شهابالدین
~~احمدخان را که خود در لشکر خان خانان و پسر در کشتی به ملازمت بود. هر روز
~~اخبار از آن لشکر به عرض رسانیده و از جانب پدر عرایض میگذرانید و تقربی تمام
~~به این تقریب پیداکرده بود نیابت خانی خطاب دادند، تا عاقبت چه خروج و بغی
~~که نکرد و چه شمشیر که نزد و چه ثمره که نیافت، چنانچه به جای خود مذکور
~~شود، ان شاءالله تعالی و در دهم این ماه موضع رومنی از اعمال بهوجپور کهنه محل
~~نزول گشت و در این منزل قاسم علی خان بقال را به جهت پرسیدن مصلحت
~~نزدخان خانان فرستادند و به زودی باز گشته آمد و اخبار آنجا رسانید و چون
~~پرسیدند که حسین خان و برادرش کوچک محمّد خان که به کمک خان خانان نامزد
~~شده بود هستند، بنا بر خبث درونی و بد ذاتی فیالجمله کوفت خاطری که در
~~بداؤن از ممرّ قرب جایگیر از او داشت، گفت برادر حسین خان، کو چک خان خود
~~در خدمت قیام دارد، اما خود حسین خان از کانت و گوله به نواحی لکهنو و اوده
~~رسیده بنجارها را میتازد و میگردد از این بد مددی از حسین خان بسیار رنجیده اثر
~~آن بی عنایتی زود ظاهر شد تا وقت مراجعت او را کورنش ندادند و جاگیرش
~~کشیدند و او عاقبت سر خود گرفته در کوه شمالی در آمد و به کفار غزاکرده زخمی

PageV01P122

![image filename](./1024QadiriBadauni.MuntakhabTawarikh_V02_0128.jpg)

~~شده به همان زخم منکر در آگره آمده جان به جانان داد، چنانچه بعد از این شمّهیی
~~از آن مذكور شود، ان شاء الله العزیز.
# و در شانزدهم این ماه قریب پنج پهاری که به دو سه کروهی پتنه پنج گنبدی
~~است متقارب بلند که کفار سابق هند از خشت پخته برآورده بودند و در منزل
~~خان خانان نزول واقع شد واو طبقهای مروارید به نثار ریخته ونفایس واقمشهٔ
~~فراوان که فزونتر از حد احصا باشد پیشکش گذرانید و از آنجا سه هزار سوار جرّار در
~~عین طغیان آب در غرابهای پراز اسباب و آلات قلعه گیری با آرایشی و نمایشی که
~~دیده از دیدن آن بهره مند شود به جهت تسخیر قلعهٔ حاجی پور که مدد به مردم پتنه
~~از آنجا می رسد، به همراهی خان عالم روانه ساختند و راجهٔ کچیتی که جمعیت و
~~زور او به مثابه یی بود که خان زمان را تا مدت دو سال به جنگل بری و جنگ مشغول
~~و معطل داشت و هنوز هم آن جنگل چنانچه بایست پاک و صاف نشد با حشری
~~چون مور و ملخ و جرده و مامک بسیار به کمکخان عالم نامزد گشت و جنگ
~~انداخته، حاجی پور را از جانب خشکی و تری احاطه کردند و شاهنشاهی از این
~~طرف آب بر بالای بلندی برآمده تماشای جنگ میکردند. چون از ممرّ دوری و دود
~~بسیار نمایان نمیشد، جمعی از جوانان کارآزمای را در غراب انداخته وقت عصر به
~~صوب حاجی پور فرستادند تا خبر مشخص بیاورند. اهل قلعه هیجده کشتی پر از
~~مردم جنگی به مقابلهٔ ایشان روان گردانیدند و بعد از محاربه این جماعت قلیل بر
~~آن فئهٔ کثیره غالب آمده خود را به خان عالم رسانیدند و از آن طرف فتح خان بارهه
~~با افغانان بسیار به جنگ عظیم پیوسته به قتل رسید و قلعه به قهر و غلبه مفتوح
~~شد و سران سرداران با سرهای دیگر در غرابی به درگاه فرستادند و همان را به
~~حبس در نظر داود بردند تا باعث رعب و عبرت او گردد و این تاریخ گفته گذرانیده
~~شد:
# چتر شه دین بهر گشاد پتنه %~% انداخت چو سایه بر سواد پتنه
# فی الحال رقم زد از پی تاريخش %~% منشیّ خرد فتح بـلاد پتنه
# و روز دیگر بر پنج پهاری بر آمده و نظر اجمالی بر قلعهٔ پتنه انداخته اطراف و
~~جوانب آن را ملاحظه فرمودند و افغانان حرکت المذبوحی کرده مرگ خود را

PageV01P123

![image filename](./1024QadiriBadauni.MuntakhabTawarikh_V02_0129.jpg)

~~نصبالعین گردانیدند و توپهای بزرگ میانداختند که از مسافت سه کروه در اردو
~~میافتاد و توپی از بالای سر فقیر که در خیمهٔ سید عبدالله خان چوگان بیگی حاکم
~~بیانه و بجونه میبودم گذشت و حق تعالی نگهداشت و چند روز مهلت یافتم،
~~اگرچه معلوم نیست که این امهال تا کی خواهد بود.
~~چندان که گرد عالم صورت بر آمدمغمخوار آدم آمد و بیچاره آدمی
~~هرکس به قدر خویش گرفتار محنت است %~% کس را ندادهاند برات مسلّمی
# و بعد از فتح حاجی پور داود را با آنکه بیست هزار سوار و فیلان جنگی مست
~~افزون از شمار و توپخانه عظیم داشت تب لرزهٔ دهشت گرفت و در شب بیست و
~~یکم این ماه به کشتی در آمده فرار برقرار اختیار کرده راه گور پیش نهاد، همت
~~مختصر خود ساخت و سر هر هندی بنگالی که باعث بر قتل لودی او بود و خطاب
~~راجه بکرماجیت داشت، خزانه را در کشتی انداخته سر در پی او نهاد و گوجرخان
~~کررانی که رکن الدوله خطاب یافته بود فیلان را پیش انداخته به صحرا افتاد و جمعی
~~عظیم از هول به دریا زده غریق طوفان اجل شدند و گروهی دیگر از برج و باروی
~~قلعه سراسیمهوار خود را بر زمین انداختند و حشو خندق عمیق گشتند و طایفهٔ
~~دیگر در تنگنای کوچها پایمال فیلان شدند و گریختگان چون به آب پن پن رسیدند،
~~گوجرخان فیلان را از پلی که برروی آن بسته بودند گذرانیده روی به راه آورد و از
~~هجوم عام پل شکست و خیلی از سرداران نامی افغانان اسباب و اسلحه انداخته
~~خود را عریان به آب زدند و از گرداب اجل سری به در نیاوردند. آخر شب خبر فرار
~~داود بشنید به شهر پتنه درآمدند و پنجاه و شش فیل در شهر به غنیمت گرفتند و این
~~مصراع تاریخ یافتند:
# ملک سلیمان ز داود رفت
# و خان خانان را به حراست آن گذاشته تعاقب گوجرخان که تمام فیلان داود
~~همراه داشت نمودند و سواره از آب پن پن گذشته و تا دریاپور که در بیست و شش
~~کروهی از پتنه به کنار دریای گنگ واقع است به ایلغار شتافته، قریب به چهار صد
~~فیل نامی به دست افتاده و گوجرخان به در رفت و شهبازخان میربخشی و
~~مجنون خان که عقب او رفته بودند از دریا پور هفت کروه پیشتر گذشته بازگشتند و به

PageV01P124

![image filename](./1024QadiriBadauni.MuntakhabTawarikh_V02_0130.jpg)

~~عرض رسانیدند که گو جرخان از آب دریاچهٔ بل بهوند نام گذشته اکثر مردم او در آب
~~رفتهاند.
# و در بیست و یکم ماه مذکورخانخانان از راه دریا به دریاپور آمد و کشتیها را
~~همراه آورد و شش روز در آنجا مقام نموده ده هزار سوار دیگر از امرای هم رکاب به
~~کمک او نامزد گردانیده و علوفهٔ آن لشکر ده سی و ده چهل اضافه کردند و دارایی
~~تمام ولایت بنگاله را به او مفوّض فرموده و جمیع نواره را که از آگره همراه بود
~~بخشیده از آنجا به غیاث پور که در کنارهٔ گنگ است مراجعت نموده آمدند.
# و در دوم جمادی الاول سنهٔ مذکور میرزا یوسف خان را به سرداری اردوی جهان
~~نورد گذاشته مظفرخان را با فرحت خان به تسخیر قلعهٔ رهتاس فرستادند تا بعد از
~~فتح عهدهٔ حراست آن را به فرحت خان گذاشته به درگاه بیاید.
# و در سوم این ماه در پتنه آمده انتظام مهمات داده عمارات داود را به نظر اجمال
~~دیدند، از جملهٔ غرایب این است که در آن ملک بعضی خانهای چپربندی را
~~میگویند که به سی و چهل هزار روپیه می برآید با آنکه چوب پوش باشد و ششم
~~این ماه به جونپور رسیده یک ماه آنجا بوده آن را و بنارس را خالصه ساختند و
~~اهتمام آن را به میرزا میرک رضوی و شیخ ابراهیم سیکری وال مقرر نموده در نهم
~~جمادی الثانی از جونپور عازم دارالملک دهلی گشته در موضع خانپور معسکر شد و
~~در این موضع قاضی نظام بدخشی که اعلم علمای بدخشان و ماوراء النهر بود و از
~~عالم صفوت و طریقهٔ تصوف حظّی وافر داشت و شمّهیی از ذکرش گذشت به اتفاق
~~فیروزه کابلی که از خانه زادگان میرزامحمّد حکیم است و از طالب العلمی فی الجمله
~~وقوفی واز خط و شعوب موسیقی بهرهیی دارد و هیأت مجموعی او خالی از
~~چیزی نیست به ملازمت رسید و «دانای بدخشی» تاریخ یافته شد و قاضی نظام کمر
~~شمشير مرصع يافت و پنج هزار روپيهٔ نقد به او انعام فرمودند. به حسب فطرت
~~عالی و استعداد ذاتی به تدریج به خطاب قاضی خانی بعد از آن غازی خانی
~~مخاطب گشته به منصب سه هزاری رسیده و فیروزه به اعتبار زیادتی جوهر نسبت
~~رجع القهقری پیدا کرده از آنچه بود تنزل یافت و کار برعکس واقع شد و هم در این
~~منزل عریضهٔ خان خانان رسید به این مضمون که چون داود از پتنه فرار نموده به

PageV01P125

![image filename](./1024QadiriBadauni.MuntakhabTawarikh_V02_0131.jpg)

~~گرهی رفت آن قلعه را استحکام داده و به معتبران معتمد علیه سپرده به جانب تانده
~~شتافته به مجرد رسیدن افواج قاهره رعب بر آن جماعت غالب آمد قلعه را بی جنگ
~~و تردد گذاشته رفتند.
# و به تاریخ ماه جمادی الآخر در منزل شیرگره عرف قنوج جامع اوراق را شرف
~~التفات ارزانی داشته به انواع تفقد حکم فرمودند که کتاب سنگهاسن بتیسی را که
~~سی و دو حکایت است از احوال راجه بکرماجیت حاکم مالوه مانند طوطی نامه
~~ترجمه نموده نظم و نثری ترتیب دهی و باید که هم امروز شروع نموده ورقی از آن
~~بگذرانی و برهمنی دانا را برای تعبیر تعین فرمودند و هم در آن روز ورقی از سر
~~حکایت به نظر در آورده تحسین فرمودند و آن کتاب بعد از ترجمه به نامهٔ خردافزا
~~که مشتمل بر تاریخ تألیف است نامزد شد و به درجهٔ قبول پیوسته و مستحسن گشته
~~داخل کتب خانه شد. در این ولا در منزل کراولی خدمت خواجه عبد الشهید
~~-قدس الله روحه - به جهت وداع به جانب سمرقند آمده گفتند که می خواهم که
~~مشتی استخوان را به آنجا رسانیم و شمشیر در میان پادشاهی بسته بار دیگر التماس
~~مخلص میرزا شرفالدین حسین نمودند قبول نیفتاد به غایت رنجیده میگفتند
~~دیگر چه گویم که امن و امان را مضراست، از خدا همین خواستهام که نعمت ایمان
~~مسلوب نسازد۱ و به مجرد رسیدن در سمرقند چنانچه گفته بودند به آباء کرام
~~قدس الله ارواحهم - پيوست.
# و در بیستم جمادی الثانی در منزل قصبهٔ اسکندرپور خبر آوردند که داود تانده را
~~هم که این طرف آب گنگ محاذی گور واقع شده بی جدال و قتال گذاشته سر به
~~صحرای اقصای آوارگی نهاده و به اوریسه رفت وخان خانان متصرف شد۲ و از
~~سه منزلی آگره روی به دارالملک دهلی نهاده در غرّهٔ ماه رجب آن سواد اعظم مخیم
~~اقبال گشته چند روز به زیارات مزارات متبرکه پرداختند و در این ایام حسین خان که
~~نزدیک پتیالی و بهونگاؤن به قصد ملازمت آمده بود راه کورنش نیافت و به
~~شهبازخان میر بخشی حکم فرمودند که او را از آن طنابی که گرد دولت خانه کشیده

PageV01P126

![image filename](./1024QadiriBadauni.MuntakhabTawarikh_V02_0132.jpg)

~~بود بیرون سازد و سری به قلندری برآورده هر چه از فیل و شتر و اسب و سایر
~~اسباب سپاه گری داشت، همه به طالبان و مستحقان و معتکفان روضهٔ پادشاه غفران
~~پناه و اهل مدارس و خوانق بخشید و الف چه داری هیچ، در حق او راست آمد.
# کین همه طمطراق کن فیکونشمّهیی نیست پیش اهل جنون
# چون این معنی به عرض رسید بر سر التفات آمده شال خاصه به او بخشیده و
~~تیری از ترکش خاصه پروانگی داده حکم فرمودند که پرگنهٔ کانت و گوله و پتیالی و
~~غیر آنکه به یک کرور و بیست لک جایگیر داشت تا یک فصل به دستور سابق بر او
~~مقرر باشد و کروری دخل نکند و بعد از آنکه سواران را به داغ و محله رساند جایگیر
~~فراخور تنخواه خواهد یافت و او که از غایت جود و نهایت زر بخشی خارج از وسع
~~طاقت سامان و قدرت نمودن ده سوار نداشت به حسب ضرورت دفع الوقت نموده
~~به جایگیر رسیده در پی گرفتن کوه شمالی شد و چنان از دربار رفت که هنوز میآید.
# زر بده مرد سپاهی را تا سر بدهد وگرش زر ندهی سر بنهد در عالم
# و در اوایل شعبان المعظم از دهلی متوجه اجمیر شدند و در منزل نارنول حسن
~~قلی خان خان جهان به تهنیت آمد وخان اعظم به ایلغار از احمد آباد رسید و در اوایل
~~رمضان المبارک به هفت کروهی اجمیر رسیده به دستور سابق پیاده به زیارت
~~شتافته یک جفت نقارهٔ داود که نذر نقاره خانهٔ حضرت معینیه -قدس الله سره
~~العزیز - کرده بودند گذرانیدند و هر روز به دستور معهود در آن روضهٔ مقدسه شبها
~~صحبت با اهل الله وعلما وصلحا داشته مجلس سماع وصفا منعقد میشد و اهل
~~نغمه و سازکه هر کدام در وادی خویش بی همتا بود، ناخن بر رگ دل زده، جان را
~~به آواز حزین میخراشیدند و درهم و دینار چون قطرات امطار در بارش بود
~~طیبخان۱ ولد محمّد طاهرخان میرفراغت حاکم دهلی را با چندی از جوانان کار
~~دیده بر سر چندرسین ولد مالدیو که در نواحی جود پور و سیوانه آزار به مردم دیندار
~~می رسانید نامزد گردانیدند. او بعد از رسیدن این فوج خود را در جنگلهای پردرخت
~~انبوه کشیده فرار نمود و در اواسط ماه زمضان مبارک خان اعظم را رخصت گجرات
~~نموده به کوچهای متواتر در سلخ این ماه به فتح پور آمدند و در این سال شاه

PageV01P127

![image filename](./1024QadiriBadauni.MuntakhabTawarikh_V02_0133.jpg)

~~قلی خان محرم وجلال خان قورچی و چندی را از امرا به تسخیر قلعهٔ سیوانه که
~~نبیرههای مالدیو داشتند فرستادند و جلال خان که از ندیمان خاص بود و انبساط و
~~ظرافت بر وجه اتم داشت و دیگری را تصرف در مزاج پادشاه به زور ندیمی مثل او
~~میسر نبود، جنگی عظیم نموده به درجهٔ شهادت رسید و دنیا خورد و عقبی برد، بر
~~او صادق آمد. بعد از آن شهبازخان کنبو رفته در اندک فرصت آن قلعه را به تصرف
~~در آورد.
~~و در این سال میرگیسوی بکاول را برای تحقیق اموال سلطان محمود بکری و
~~حراست قلعهٔ بکر فرستادند.
# و در این سال در گجرات هم وبای عام افتاد و هم گرانی غله به مثابهیی که یک
~~من جواری به صد و بیست تنکه سیاه رسید و خلایق بی حد هلاک شدند.
# و در این سال خواجه امینا وزیر مستقل ملقب به خواجهٔ جهان در لکهنو وقت
~~مراجعت اردو از پتنه داعی حق را اجابت نمود و صبوحی شاعر در عین کلانی و
~~بزرگی او این رباعی گفته بود که:
# بر اهل هنر سدّ سکندر در تست أجوج که گویند صف لشکر تست
# در دور تو آثار قیامت پیداست %~% دجّال تویی خواجه امینا خر تست
# و اگرچه در بخل ضربالمثل است به مثابهیی که طعام شب مانده میخورد، اما
~~در وادی کارسازی ارباب حاجات از بیگانه و آشنا عدیل وی در روزگار نبود و چون
~~می خواست که یکی را از ملازمان درگاه مهم سازی نماید مقرر به رشوت زری
~~می گرفت و همان زمان از پادشاه طوغ و نقاره و منصب خانی و سلطانی به او
~~می دهانید و هر جایگیری که میخواست تنخواه می ساخت و هرکس از اهل علم و
~~فضل از ولایت ماوراءالنهر و خراسان و عراق و هندوستان می آمد زرهای گران مند
~~از سرکار پادشاهی واصل میگردانید و به سعی او امرا هم خرجی وافر میدادند و
~~خود با سایر ارباب دخل نیز فراخور حالت خویش به هرکدام ایشان مدد مینمود،
~~از آن جمله به حافظ تاشکندی که یکی از شاگردان رشید ملا عصام الدین ابراهیم
~~اسفراینی که چون اویی در وادی عربیت سرآمد نبود و بر سورهٔ محمّد
~~- علیه السلام - تفسیری نوشته که حال او از آن معلوم میشود، قریب سی چهل هزار

PageV01P128

![image filename](./1024QadiriBadauni.MuntakhabTawarikh_V02_0134.jpg)

~~روپیه از پادشاه و امرا رسانید تا به سامان تمام نزد منعم خان خان خانان رفت و از
~~آنجا زردار به عزم مکّهٔ معظمه در سنهٔ نهصد و هفتاد و هفت سفر نموده به وطن رفته
~~به رحمت حق پیوست.
# و از مضحکات اینکه در مجلس عالی پادشاهی حاجی ابراهیم سرهندی که
~~مکابر است و مغالط و در مباحث متشاغب و مجادل بود و در وقت گذرانیدن تفسیر
~~حافظ از میرزا مفلس که در علوم عقلیه مسلم همه بود پرسیده که موسی کدام صیغه
~~است و مأخذ اشتقاق آن چیست از قضا میرزا از عهدهٔ جواب کما ینبغی نتوانست بر
~~آمد و عوام کالانعام را فوقیّت حاجی ابراهيم بر همه يقين شد و این از جمله
~~بی انصافی های زمان بود.
# از بهر فساد جنگ بعضی مردم %~% کردند به کوی گمرهی خود راگم
# در مدرسه هر علم که آموختهاند %~% فى القَـبرِ يَـضُرُّهُمْ وَ لا ينْفَعهم
# و چون از قاضی زاده شکر که او را قاضی متهرا ساخته بودند، پرسیدهاند که شما
~~چرا در بحث نمی آیید گفته که اگر حاجی ابراهیم از ما صیغهٔ عیسی پرسند آن زمان
~~چه جواب گویم و این سخن از او بسیار خوش آمد و مدت ده سال از آن تاریخ
~~الی الیوم گذشته و آن جماعت مباحثین و مناظرین چه محق و چه مقلد که از صد نفر
~~متجاوز بودند یک کس نمیبیند و همه روی در نقاب کُلُّ نَفْس ذٰائقَةُ آلمَوت ماندند.
# جَرَتِ الرّياحُ عَلى مَكانِ دِيارِهِمْ %~% فَكَأنهم کـانوا علی میعاد
# ز خیل دردکشان غیر ما نماند کسی %~% بیار باده که ما هم غنیمتیم بسی
# حالا که به مقتضای آلنِعْمَةُ اِذٰا فَقَدَتْ عُرفَتْ آن هم صحبتان را یاد میکند خونابهٔ
~~حسرت از دیدهٔ غم دیده فرو میبارد و میزارد و مینالد و میگوید که در این
~~حسرت آباد کاشکی روزی چند دیگر هم اقامت مینمودند که به هر حال مغتنم
~~بودند و خطاب منحصر با ایشان بود.
# پای در زنجیر پیش دوستان %~% به که با بیکانگان در بوستان
# این پشهٔ مضرور و این نفثهٔ مصدور را غیر از داغ حرمان و نالهٔ پنهان چه درمان
~~غَفَرَاللَهُ الماضينَ وَ رَحِمَ الباقينَ.
# افسوس ک یاراں ھمه آز دمتا تاتل %~% در پای آجل یکان يکان پست شدند

PageV01P129

![image filename](./1024QadiriBadauni.MuntakhabTawarikh_V02_0135.jpg)

# بودند تُنّک شراب در مجلس عمر %~% یک لحظه ز ما پیشترک مست شدند
# و در این سال اختراعی در وادی آبادانی ملک و ترفیه رعایا به خاطر رسانیده
~~رقبهٔ پرگنات خشک و تر ولایت را از شهر و کوهستان و دریاها و بیابانها و جنگل ها
~~و حوضها و چاههای یک سره جریب را که:
~~در نظر عبرت مرد لعیب مار دو سر به که طناب جریب
~~کشیده آن مقدار زمینی را که بعد از مزروع شدن یک کرور تنکه محصول آن شود
~~جدا ساخته به یکی از معتمدان خواه آشنا و خواه ناشناس کارکن و فوطه دار سپرده
~~آن را کروری نام نهاده تا در عرصهٔ سه سال تمامی زمین نامزروع مزروع سازد و
~~کفایت خزانه عامره رسانند و هر کدام از ایشان را ضامن مال گرفتند و ابتدای
~~پیمایش از چهار حد فتح پور نموده یک کرور اول را آدم پور و دیگری را شیث پور و
~~ايوب پور و غير آن به ترتیب اسامی پيغمبران -عليهم السلام - نامیده ضابطان
~~فرستادند و آخر این ضوابط چنانچه باید به عمل در نیامد و اکثر ولایت از ظلم
~~کروریان ویران شده و رعایا زن و فرزند را فروخته به اطراف متفرق شدند و جمع از
~~پای افتاد و کروریان در پای محاسبهٔ راجه تودرمل آمده و بیشتری از مردم خوب در
~~ته ضرب شدید و اشکنجه و انبر مردند و جمعی در حبس ابدی دیوانه خانهٔ کچهری
~~چنان هلاک شدند که هیچ احتیاج به جلادی و سیّافی نماند و گور و کفن هم نیافتند
~~و حال ایشان بعینه حال آن فداییان هنود بود که در ملک کامروپ خود را وقف بتی
~~ساخته تا یک سال به فراغ بال هر چه از دست میبرآید میکنند و مرفوع القلم
~~میباشند. بعد از آن در موسم معهود یکان یکان را در آن بتخانه جمع ساخته زیر
~~گردونی گردان میکشند و سرها را فدای آن بت معبود میسازند و چون تمامی
~~ولایات سوای آنچه به خالصه منسوب بود امرا جایگیر داشتند و از کثرت فسق و
~~فجور و زیادت خرج بیوتات و جمع اموال فرصت نگاهداشتن سپاهی و پرداختن
~~احوال رعایا نبود. در وقت کار تنها با غلامی چند و شاگردپیشهٔ مغول در معرکه
~~حاضر می شدند و سپاهی کارآمدنی هیچ جا پیدا نی. شهبازخان که میر بخشی رسم
~~و روش داغ و محلی را که ضابطهٔ سلطان علاءالدین خلجی و بعد از آن سنت
~~شیرشاهی بود به تازگی به او دهانیده در میان آورد و مقرر چنان شد که اول بر امرا

PageV01P130

![image filename](./1024QadiriBadauni.MuntakhabTawarikh_V02_0136.jpg)

~~منصب بیستی مقرر شود تا با تابعان خویش در کیشک و جار و ملجار که قرار یافته
~~حاضر باشد. چون آن بیست سوار موافق ضابطه به داغ رساند آن زمان صدی و غیر
~~آن سازند و فیل و اسب و شتر فراخور منصب به همین دستورنگاه دارند و چون این
~~مقدار سوار به نظر درآورد، فراخور استعداد و حالت خویش رعایت یافته منصب
~~هزاری و دو هزاری تا پنج هزاری نیز که بالاتر از آن پایه نیست برسد و اگر نه از پایه
~~فرود افتد و در این ضابطه نیز سپاهی ریزه از پا افتاد، چه امراکار خود کرده اکثری را
~~از خاص خیلان و بارگیران به لباس سپاهی به موقف عرض آورده به منصب خود
~~درست مینمودند و جایگیر در خور منصب گرفته بارگیران را رخصت میدادند تا
~~باز وقت کار شود. آن گاه به حسب ضرورت سپاهی عاریتی جدید نگاه دارند و بعد
~~از فراغ پناه خدا گفته سر دهند و خزانه و جمع و خرج منصبداران به حال خود
~~ماند و به هر حال خاک در کاسهٔ سپاهی بیچاره افتاد چنانکه دیگر کمر نتوانست
~~بست و هر جا اهل حرفه از جولاهه و ندّاف و نجّار و بقّال هندو و مسلمان بود اسب
~~و یراق به کرایه آورده به داغ میرسانید و منصب مییافت و کروری یا احدی یا
~~داخلی کسی میشد و بعد از چند روزاز آن اسب موهوم و یراق معدوم نشانی نبود.
~~پیاده بایستی مهم کشید و بسیار همچنان شده که در وقت گذشتن از نظر پادشاهی
~~در دیوان خانهٔ خاص به حضور خویش با ملبوس دست و پا بسته در ترازو بر
~~کشیدهاند به وزن دو و نیم من و سه من کم و بیش بر آمده و بعد از تحقیق معلوم شده
~~که آن هم به کرایه و لباس و یراق عاریتی بود و میفرمودند که ما دیده و دانسته به آن
~~مردم چیزی می دهیم که اوقات گذر داشته باشند و بعد از چندگاهی دیگر رفته
~~احدی دو اسبه و یک اسبه و نیم اسبه میساختند که دو سوار یک اسب مشترک
~~نگاه دارند، علوفه برآوردی که شش روپیه بر آوردی میشد شریک شد.
# اینک در روزگار من بین و مپرس
# و این بازار رواج تمامتر و دکان کشبندی کسادی عظیم یافت و با وجود این از
~~قوت طالع و بلندی اقبال هر جا غنیمی بود نابود گشت و احتیاج چندان به سپاهی

PageV01P131

![image filename](./1024QadiriBadauni.MuntakhabTawarikh_V02_0137.jpg)

~~قاقشال را به جانب گهوراگهات۱ فرستاده روی به کتک بنارس نهاده که داود بعد از
~~فرار تانده در آن قلعهٔ متین تحصن جسته آهنگ جنگ داشت و مجنون خان در
~~گهوراگهات اولاً با سلیمان منگلی جایگیردار آنجا که به کثرت جمعیت و مزید
~~شوکت و نهایت شجاعت امتیاز داشت محاربه نموده او را به خاک هلاک انداخته و
~~قاقشالان چندان غنایم گرفتند که از حمل آن عاجز شدند و اهل و عیال افغانان اسیر
~~گشتند. دختر سلیمان منگلی را مجنون خان برای پسر خویش حباری که حالا در
~~خدمت شاهنشاهی در سلک امرا منتظم است خواست. ثانی الحال که به اولاد
~~جلالالدین سور که وقتی از اوقات صاحب خطبه و سکهٔ آن دیار بود در حدود
~~گهوراگات جنگ ایشان به اتفاق زمین داران آن ولایت او را شکست داده تا حد تانده
~~تعاقب نموده قلعهٔ گور را متصرف شدند و معین الدین احمدخان فرنخودی و
~~مجنون خان به حراست تانده پرداخته انتظار خبر فتح خان خانان میبردند تا آنکه
~~بعد هزیمت داود انتشار خبر مراجعتخان خانان افاغنه به جنگلها در آمده مختفی
~~و متلاشی گشتند و راجه تودرمل که از عقب داود نامزد بود به اتفاق محمّد قلی خان
~~برلاس و محمّد قلی خان توقیای و مظفر مغول از مدارن به کوچ های پیاپی تا
~~به گوالیار۲ متعلقهٔ بنگاله رسیدند و داود که از آنجا ده کروه پیشتر در دارین کساری نام
~~جای جمعیت انبوه به هم رسانیده و روهیرپور۳ محکم شد و در این اثنا جنید ابن
~~عمّ داود که به شجاعت و شهامت اشتهار داشت و سابق به خدمت شاهنشاهی
~~رسیده و فرار نموده از آگره به گجرات و از گجرات به بنگاله رفته بود در حوالی
~~دارین کساری آمده خواست که به داود ملحق شود، راجه تودرمل و میرزا ابوالقاسم
~~گوساله که به تمکین۴ ملقب است به اتفاق نظربهادر به جنگ او فرستاد. ایشان هر
~~دو در جنگ هزیمت یافته و مهار گسسته نزد راجه آمدند. راجه خود به مقابلهٔ او
~~رفت و جنید تاب نیاورده پناه به جنگل برد و از آنجا به میدنی پور رفته چند روزی
~~توقف نمود، در آنجا محمّد قلی خان برلاس بر بستر ناتوانی افتاده به عالم جاودانی
~~رفت و فتوری در مردم پادشاهی راه یافت تا بازگشته از میدنی پور به مدارن آمدند و

PageV01P132

![image filename](./1024QadiriBadauni.MuntakhabTawarikh_V02_0138.jpg)

~~آنجا قیاخان گنگ بی موجبی از امرا رنجیده به جنگلی در آمد و راجه تودرمل
~~حقیقت به خان خانان نوشته در مدارن توقف نمود. خان خانان شاهم خان جلایر و
~~لشکرخان بخشی که او را چند گاه عسکرخان بعد از آن استرخان هم میگفتند و
~~دیگران را به مدد راجه فرستاد و ایشان در بردوان به راجه ملحق شدند و راجه امرا
~~را گذاشته از آن منزل تنها رفته قیاخان را دلاسا داده باز آورد و کوچ کرده از راه مدارن
~~[به] بجهوره رفتند و در برچین خبر آمد که داود اهل و عیال را در کتک بنارس
~~گذاشته به سامان اسباب جنگ و جدل اشتغال دارد. خان خانان به سرعت به
~~استقبال او رفته به راجه پیوست و افغانان بر دور اردوی خود خندق زده قلعه
~~ساختند.
# و به تاريخ بيستم ذی قعدهٔ سنهٔ اثنی و ثمانین و تسعمائة (۹۸۲) در نواحی
~~بجهوره تسویهٔ صفوف نموده و افواج را با فیلان منگلوسی از هر دو جانب آراسته
~~آن چنان جنگی عظیم افتاد که زبان قلم ازکمیت و کیفیت آن قاصر باشد و چون
~~فیلان داود که همه گیاه نیک خورده از او هم مستتر بودند به حرکت در آمدند.
~~خان خانان فرمود تا ضرب زنگها و زنبورکها که بالای عرابهها بود از پیش صفها
~~سر دادند و چند فیل نامی که درآمده بود روگردان شد و بعضی از دلیران کارآزمای
~~افغانان را جان به ضرب تفنگ از قفس کالبدها پویان وخرامان به در رفت ومقارن
~~این حال گوجرخان که مقدمة الجيش داود بود برخان عالم و خواجه عبدالله و
~~کنجک۱ خواجه و سید عبدالله چوگان بیگی و میرزا علی عالم شاهی که هراول
~~بودند تیز و تند حمله آورده و در اول حمله برداشته ایشان را بر فوج التمش که
~~قیاخان گنگ سردار آن بود زد وخان اعلم سردار هراول پای ثبات افشرده آخر به
~~عالمى كه ثابت و باقى است خراميد والتمش درهم شده بر غول که خانخانان با
~~سایر امرای کوه شکوه در آن متمکّن بود پناه آورد و این فوج را هم رشتهٔ جمعیت از
~~هم گسسته ویران شد و هر چند خانخانان جهد کرد که تزلزلی و تخلّلی در آن راه
~~نیابد و منتظم ماند صورت نبست و گوجرخان در این وقت رسیده زخم پیاپی
~~برخان خانان زد و خان خانان چون شمشیر در میان نداشت در برابر هر زخم شمشیر

PageV01P133

![image filename](./1024QadiriBadauni.MuntakhabTawarikh_V02_0139.jpg)

~~گوجرخان تازیانه خود را کار میفرمود تا در این میان اسبخان خانان از فیلان رم
~~خورده سرکشی آغاز کرد و عنان اختیار از دست داده عاقبت پای تمکین او به سنگ
~~تلوین خورده به لغزش آمد. بهانهٔ گرد آوردن گریختگان را تا سه چهار کروه جلو ریز
~~میرفت و افغانان تا خیلی راه تعاقب او کردند. قیاخان گنگ و چندی دیگر از
~~اوقچیان از هر دو طرف افغانان پیچیده به شیههٔ تیر گرفته میرفتند و فوج ایشان را
~~حکم غربال دادند و کار به جایی کشید که در مخالفان و موافقان قوت حرکت نماند.
~~ناگاه از شست قضا تیری بر مقتل گوجرخان رسیده او را که رانده میبرد از پا در آورد
~~و لشکریانش خود را بی سر دیده و سر از پا نشناخته پشت به معرکه دادند و خیلی
~~مقتول شدند و مقارن آن حال عملدار خان اعلم علم او را به خان خانان رسانید و
~~متصل این واقعه خبر قتل گوجرخان به منعم خان رسید. او اسب خود را باز گردانیده
~~با معدودی چند به خانهٔ کمان در آمده تیر به یک بار از چاشنی زه گشادند و ارواح
~~اعدا پروانه وار قالب تهی میکرد و راجه تودرمل و لشکرخان و امرای دیگر که در
~~برانغار قرار گرفته بودند بر جرانغار غنیم که اسماعیل خان آبدار ملقب به خان خانان
~~سردار آن بود، همچنین شاهم خان جلایر و پاینده محمّدخان مغول و دیگر
~~سرداران از جرانغار بر برانغار افاغنه که خان جهان حاکم اوریسه باشد حمله برده و
~~هر طرف را برداشته برغول که داود دیگر اعیان امرای افغانان باشند زدند و فیلان
~~جنگی نامی او را از ضرب تیر مشبک خانهٔ زنبور ساختند و سنگ تفرقه در آن جمع
~~پریشان افتاد و علم خان خانان که نمودار فتح بود، از دور نمایان شد و خبر
~~کشته شدن گو جرخان به داود رسید و قدم ثباتش بلغزید تا آنکه:
# تن ز غنيمت به هزیمت سپرد %~% بردن جان را به غنیمت شمرد
# و اکثر از آن فیلان کوه پیکر ابرکردار به باد داد و آن مثل راست آمد که: لشکری
~~گریزد و لشکری سر شود، وخانخانان در آن منزل چند روزی توقف نموده به
~~مداوای جراحت خود و سایر مجروحان پرداخت و لشکرخان چون زخمهای منکر
~~داشت رفته به لشکر ابوالبشر ملحق گشت و بعد از آنکه داود گریخته به کتک بنارس
~~رفته خان خانان از آن منزل راجه را به شاهم خان جلایر و قیاخان و سید عبدالله خان
~~و محمّد قلی خان توقیای و سعید خان بد خشی به تعاقب فرستاده قرار داد که خود

PageV01P134

![image filename](./1024QadiriBadauni.MuntakhabTawarikh_V02_0140.jpg)

~~هم بعد از التیام جراحات از عقب روان شود و این فوج به کل کلگهاتی رسید. داود
~~و سایر افغانان کتک بنارس را مضبوط ساخته دل بر مرگ نهاد و تن بر جنگ قرار داده
~~و فضای ننگ را بر خویش تنگ یافته باز در تهیهٔ اسباب جدال و اشتعال نایرهٔ قتال
~~شدند وخان خانان این خبر شنیده به کتک بنارس رفته به کنار آب مهانَدی۱ فرود آمد
~~و مقدمات صلح در میان انداخته بعد ازردّ و بدل بسیار به استصواب امرا قرار بر این
~~یافت که داود آمده خان خانان را ببیند و صلح را به ایمان مؤکد مجدد ساخته و
~~قدری صالح از مملکت وسیع بنگاله برحسب اقتضای آرا و اتفاق امرا بر او مقرر
~~گردد و روز معهود مجلس عالی پادشاهانه به رسم و آیین جمشیدی و آفریدونی
~~ترتیب داده و امرا فراخور مناصب به اوضاع مناسب در پایههای خویش جا گرفته و
~~بر در سراپرده و بارگاه افواج صفها کشیده به تجمل تمام ایستادند و از آن طرف
~~طرفدار بنگاله نیز با حشمت و شوکت سلیمانی از کتک بنارس به اتفاق بزرگان
~~افغانان برآمده به اردوی خان خانان رسیده متوجه دیوان خانه گشت وخانخانان از
~~کمال تواضع و تعظیم مراسم احترام به تقدیم رسانیده تا وسط سراپرده پیشواز آمد
~~و در هنگام دریافتن داود شمشیر از میان گشاده پیش خان خانان نهاد و گفت که چون
~~به مثل شما عزیزان زخمی و آزاری رسد من از سپاهی گری بیزارم. خانخانان آن
~~شمشیر را به یکی از قورچیان خویش سپرده و دست او را گرفته در یک نمد تکیه
~~پهلوی خود جای داد و پرسشهای پدرانهٔ مشفقانه فرمود و انواع اطعمه و اشربه و
~~حلویات ترتیب داده هر زمان داود را بر تناول مستلذات غیرمکرر ترغیب میکرد و
~~به نشاط و انبساط ملایمت تمام اظهار مینمود. بعد از فراغ طعام سرانجام مهام در
~~میان آورده عهدنامه نوشتند و خان خانان شمشیری که بند و بار آن مرصع از جواهر
~~قیمتی بود از سرکار خود طلبیده بر میان داود بست و گفت شما چون طریقهٔ
~~دولتخواهی اختیارکردهاید، این شمشیر از جانب شاهنشاهی بربندید، ولایت
~~بنگاله را چنانچه التماس خواهم کرد موافق آن فرمان عالی شأن خواهد آمد و اقسام
~~تکلفات به جای آورده و اشیای غریبه و اجناس نفیسه گذرانیده او را رخصت فرمود

PageV01P135

![image filename](./1024QadiriBadauni.MuntakhabTawarikh_V02_0141.jpg)

~~و مجلس به گرمی و شکفتگی گذشت وخان خانان به تاریخ دهم شهر صفر سنهٔ ثلث
~~و ثمانين و تسعمائة (٩٨٣) به دارالملک تافته آمد، عريضهیی مشتمل بر ماجرا
~~نوشت و فرمانی مطابق مدعای او با خلاع فاخره و کمر شمشیر مرصّع و اسب تازی
~~با زین و لجام فرستادند و مهام بنگاله را به رأی و رویّت او باز گذاشته زمام
~~مطلق العنانی به كف کفایت او باز نهادند.
# و در شانزدهم ماه جمادى الثانى (الاول) اين سال حضرت قطب الاقطاب
~~ارشاد پناهی ولایت ملاذی قایم مقام غوث ربانی قطب صمدانی شیخ محیی الدین
~~عبدالقادر جیلانی، میان شیخ داود جهنی وال از عالم فانی به جنت عدن خرامید و
~~«یا شیخ داود ولی» تاریخ یافتند و فقیر «کمالات دستگاه» یافت و بعد از مراجعت از
~~سفر اجمير در ماه ذی القعده سنهٔ اثنين و ثمانين وتسعمائة (۹۸۲) بنای
~~عبادت خانهٔ مشتمل بر چهار ایوان نزدیک به خانقاه جدید فتح پور واقع شد و
~~تفصيل احوال آن چون خالى از تطويل نيست، ان شاءالله العزيز تقريباً جايى نوشته
~~خواهد شد.
# و در این ایام شیخ ابوالفضل خلف شیخ مبارک ناگوری که او را علامی
~~مینویسند و آتش در جهان انداخته و چراغ صباحیان که حکم چراغ گرفتن در روز
~~روشن داشت روشن گردانیده و به مقتضای مَنْ تَخْالَف تَصَرَّفْ مخالفت جمیع امم
~~را به خود قرار داده کمر درستی بر میان چست بسته و به درگاه آمده ملازمت مثنی
~~ساخت و تفسیر آیة الکرسی که دقایق و نکات قرآنی در آن خیلی درج شده و
~~میگویند که تصنیف والدش بود گذرانیده عز تحسین یافت و «تفسیر اکبری» تاریخ
~~آن شد و از برای مالش گوش ملایان فرعون صفت او را برخلاف چشم داشت که از
~~فقیر داشتند خاطر خواه یافتند و باعث بر این مخالفت و درشتی آن بود که در زمان
~~گرفتن اهل بدعت و قتل ايشان مثل ميرحبشى و غير ايشان، شيخ عبدالنبى و
~~مخدوم الملك وساير علما متفق اللفظ والمعنى شده به عرض رسانيدند كه شيخ
~~مبارک مهدوی نیز اهل بدعت است و ضالّ و مضلّ و رخصت گونه گرفته در پی دفع
~~و رفع او شده محتسبان برای احضار شیخ فرستادند و چون شیخ با پسران مخفی
~~شده بود، منبر مسجد او را شكستند و شيخ اولا التجا به شيخ سليم چشتی

PageV01P136

![image filename](./1024QadiriBadauni.MuntakhabTawarikh_V02_0142.jpg)

~~فتح پوری که در اوج جاه و جلال بوده برده التماس شفاعت نمود. شیخ سلیم به
~~دست بعضی از خلفای خویش پارهیی خرجی فرستاده پیغام داده که اصلح به حال
~~شما فرار از این دیار است و رفتن به گجرات. چون از آنجا نومید گشتند به
~~میرزا عزیزکوکه متوسل شدند، او تعریف ملائی و درویشی شیخ مبارک و فضیلت
~~اولادش به عرض رسانید و گفت که مردی متوکل است و زمینی انعام از شما ندارد،
~~رنجانیدن آن فقیر چون باشد تا از سر ایذای او برخاستند و زمانه در اندک مدت به
~~کام ایشان گشت و شیخ ابوالفضل به حمایت پادشاه و زور خدمت و زمانه سازی و
~~بی دیانتی و مزاج شناسی و خوشامد به اقصی الغایة در وقت فرصت آن جماعت را
~~که سعایت و سعی نامشکور کرده بودند به اقبح وجوه رسوا ساخت و باعث
~~استيصال آن کهنه فعل ها، بلکه موجب تخریب جميع عبادالله از مشایخ و عوام و
~~صلحا و ضعفا و ایتام و بریدن مدد معاش و وظایف ایشان گشت و به زبان حال وقال
~~پیوسته میگفت:
# یا رب به جهانیان دلیلی بفرست %~% نمرودان را چو پشه فیلی بفرست
# فرعون وشان دست بر آوردستند %~% موسی وعصا و رود نیلی بفرست
# و چون بر سر این وضع فتنهها و خللها برخاست این رباعی بیشتر بر زبانش
~~میرفت:
~~آتش به دو دست خویش در خرمن خویش %~% چون خود زدهام چه نالم از دشمن خویش
~~کس دشمن من نیست منم دشمن خویش %~% ای وای من و دست من و دامن خویش
# و اگر در حین بحث سخن مجتهدین را میآوردند میگفت که سخن فلان
~~حلوایی و فلان کفش دوز و فلان چرمگر بر ما حجت میآرید و نفی همه مشایخ و
~~علما بدو سازوار آمد.
# و در سنهٔ نهصد و هشتاد و سه عمارات عبادت خانه اتمام یافت و منشأ تعمیر آن
~~این بود که چون در این چند سال فتوحات عظیمه و غریبه پی در پی روی نمود و
~~دایرهٔ مملکت روز به روز وسعت پیداکرد و کارها بر وفق مراد گشت و مخالفی در
~~جهان نماند و آشنایی به فقرا و مجاوران آستان رفیع الشأن حضرت معینیه

PageV01P137

![image filename](./1024QadiriBadauni.MuntakhabTawarikh_V02_0143.jpg)

~~میگذشت و به سخنان تصوف و مذاکرهٔ علمی و تحقیق مسایل حکمی و فقهی و
~~غیر آن مصروف میشد و بیشتر شبها در ذکر خدای جل و علا و مشغولی به اسم
~~یاهو و یا هادی که ملقّن به آن شده بودند، احیا مییافت و تعظیم منعم حقیقی در
~~دل قرار گرفت. به جهت ادای شکرانه بعضی از آن نعم سحرها به طریق نیازمندی و
~~دردمندی تنها بر تخته سنگی از حجرهٔ کهنه که در جوار محلههای پادشاهی از
~~آبادانی به یک سو افتاده بود نشسته به مراقبه مشغول میشدند و فیض سحر
~~میربودند و چون شنیده بود که سلیمان کررانی حاکم بنگاله در اسحار با صد و
~~پنجاه هزار نفر از مشایخ و علمای نامدار نماز تهجّد به جماعت میگزارد و تا وقت
~~بامداد صحبت به ایشان داشته تفسیر و تذکیر می شنید و بعد از ادای نماز بامداد به
~~مهمات ملکی و داد و ستد سپاهی و رعیت میپرداخت و توزیع اوقات نموده
~~تضییع آن تجویز نمیکرد و خبر آمدن میرزا سلیمان نیز که پادشاهی بود
~~صوفی مشرب و صاحب حال و مرید میگرفت از بدخشان در میان بود. بنابر
~~چندین بواعث و دواعی همان حجرهٔ شیخ عبدالله نیازی سهرندی را که سابقاً
~~ارادت به شیخ اسلام چشتی آورده آخر در دایرهٔ مهدویه در آمده بود، چنانچه
~~شمهیی از آن ایراد یافت، تعمیر بخشیده در هر چهار طرف آن ایوانی ساختند وسیع
~~و عمارت حوض آنوب تلاو نیز به اتمام رسید و آن حجره را عبادت خانه نامیدند که
~~آخر رفته رفته عیادت۱ خانه شد و ملاشیری در آن باب قصیدهیی گفته از آن جمله
~~این بیت است:
~~در این ایام دیدم جمع با اموال قارونی %~% عبادتهای فرعونی عمارتهای شدّادی
# و بعد از ادای هر نماز جمعه از خانقاه جدید شیخ اسلام آمده مجلسی در آن
~~معبد ساخته، غير از مشایخ وقت و علما و فضلا با چندی از مقربان و نديمان
~~مخصوص دیگری را نمیطلبیدند و از هر قسم سخنان افادت و استفادت می رفت
~~تا روزی جلال خان قورچی که مربی و وسیلهٔ ملازمت فقیر بود، در اثنای مکالمه و
~~محاوره عرض داشت که در آگره به دیدن شیخ ضیاء اللّه ولد شیخ محمّد غوث رفته
~~بودم، بر مردم ایشان فقر آنچنان استیلا یافته که روزی در مجلس چند سیر نخود

PageV01P138

![image filename](./1024QadiriBadauni.MuntakhabTawarikh_V02_0144.jpg)

~~طلبیده پارهیی غذای خود ساختند و پارهیی به من دادند و پارهٔ دیگر برای خانگیان
~~فرستادند. از استماع این خبر متأثر شده بر سر التفات آمده شيخ ضياءاللّه را طلب
~~داشته در عبادت خانه منزل برای او تعین نمودند. هر شب جمعه طایفهٔ سادات و
~~مشایخ و علما و امرا را احضار می فرمودند و چون بر سر نشستن و تقدیم و تأخیر
~~بدنفسی ها از این جماعت ظاهر شد مقرر ساختند که امرا به جانب شرقی و سادات
~~در غربی و علما در جنوبی و مشایخ در شمالی بنشینند و خود نوبت به نوبت در آن
~~صفوف آمده صحبت به آن جماعت داشته تحقیق مقاصد مینمودند و انواع
~~خوشبویی به کار میبردند و زر بی شمار به اهل استحقاق که به وسیلهٔ مقربان در
~~آنجا میتوانستند رسید، فراخور همت و قابلیت میبخشیدند و کتابهای نفیس
~~بسیار از اعتمادخان گجراتی که در فتح گجرات داخل خزانهٔ عامره شده بود بر علما
~~و فضلا به نفس خود تقسیم مینمودند و از جمله چند کتاب که به فقیر دادند یکی
~~انوارالمشکوة بود به زیادت یک فصل از مشکوةالانوار و آنچه فاضل آمد به امرا در
~~وجه طلب اجناس که آن را ارماس، یعنی زوال دشمن نامیده بودند می دادند. تا
~~شبی رگ گردن علمای زمان برآمده آوازهای بلند و دمدمهٔ بسیار ظاهر شد، این
~~معنی بر خاطر اشرف گران آمده به فقیر فرموده که مِنْ بعد از این جماعت هر که را
~~بدانی که سخن نامعقول میگوید به عرض رسان تا از مجلس برخیزانیم. آهسته به
~~آصف خان گفتم بر این تقدیر اکثری را باید برخیزاند. پرسیدند چه میگوید؟ آنچه
~~گفته بودم به عرض رسانید، خیلی منبسط شده این سخن را به مقربان نقل کردند و
~~مخدوم الملک مولانا عبدالله سلطان پوری را به قصد ایذا دادن در آن مجلس
~~می طلبیدند و حاجی ابراهیم و شیخ ابوالفضل که نو آمده بود و حالا مجتهد دین و
~~مذهب نو است، بلکه مرشد به حق و داعی مطلق و دیگر احداث را به مباحثهٔ او
~~سر میدادند و تخلیط در هر سخن او میکردند. در این میان بعضی از مقربان نیز
~~برحسب اشارت در مقام کاوش و کاهش و تراوش درآمده از او خبرهای غریب نقل
~~می کردند. و مضمون کریمهٔ وَ مِنْکُمْ مَنْ يیُرَدُّ اِلی اَرْذَلِ العُمْرِ در حق او درست نشست.

PageV01P139

![image filename](./1024QadiriBadauni.MuntakhabTawarikh_V02_0145.jpg)

~~دلیل گذرانیده که راه مکّه منحصر در عراق است و گجرات در راه خشکی ناسزا از
~~قزلباشان باید شنید و به راه دریا عهد و قول از فرنگی گرفته زبونی باید کشید و در آن
~~عهدنامه صورت مریم و عیسی - علیه السلام - تصویر کردهاند و آن حکم بت پرستی
~~دارد، پس به هر دو طریق ممنوع باشد و دیگری حیلهٔ اسقاط زکوات مال که در آخر
~~هر سال مجموعه خزانهٔ خود را به منکوحه میبخشید و پیش از حولان حول کامل
~~استرداد مینمود و در حیله غیر این نیز که حیل بنی موسی پیش آن شرمنده است و
~~همچنین خست و رذالت و خباثت و حیالت و مکاری و دنیاداری و ستمکاری او که
~~به مشایخ و فقرای دیار خصوصاً به ائمّه و اهل استحقاق پنجاب نموده بود یک به
~~یک به ظهور پیوست و سرّ يَؤْمَ تُبْلَی السَّزایر بر ضمایر ظاهر گشت و حکایاتی که
~~مشتمل بر انواع اهانت و استخفاف و مذمت او بود تقریر میکردند و قرار چنان
~~یافت که جبراً و قهراً او را به مکّهٔ معظمه باید فرستاد و چون از او پرسیدهاند که بر
~~شما حج فرض شده جواب داده که نی، در آن ایام شیخ عبدالنبی در عین جاه و
~~جلال و مخدوم الملک در آغاز هبوط و زوال بود. پادشاه از غایت تعظیم و احترام
~~گاه گاهی به جهت استماع علم حدیث به خانهٔ شیخ میرفتند و یک دو مرتبه کفش
~~پیش پای او هم ماندند و شهزادهٔ بزرگ را در حجرهٔ تعلیم او نهادند تا سبق
~~چهل حدیث مولوی مخدومی مولاناعبدالرحمان جامی -قدس الله سره العزیز-
~~می گفت و از مضحکات اینکه با وجود زدن کوس محدّثی و دعوی حافظی و امامی
~~در آن علم شریف حدیث آلْحَزْمُ سُوءُالظَنّ را که هر کودکی میداند که به حای مهمله
~~و زای معجمه است به خای معجمه و رای مهمله تعلیم داد و سالها براینگذشت تا
~~در هنگام انحراف مزاج پادشاهی از او و رجعت طایفهٔ ملایان میرزا عزیز کوکه این
~~معنی را خاطرنشان ساخت که مهارت او در علم حدیث که به آن مینازید به این
~~مثابه بود، نهایتش او را شما به این درجه رسانیدید و بدین تقریب قلب عادات چون
~~قلب حقايق روى نمود، نعوذ بالله من الحور بعد الكور.
# و در این ایام ترجمهٔ کتاب حیوةالحیوان را که نقیب خان اکثر اوقات در ملازمت
~~می خواند و معنى آن خاطرنشان می ساخت به شیخ ابوالفضل فرمودند و شیخ
~~مبارک آن را مترجم به فارسی ساخت و در این سال حکم فرمودند که ائمّهٔ جمیع

PageV01P140

![image filename](./1024QadiriBadauni.MuntakhabTawarikh_V02_0146.jpg)

~~ممالک محروسه تا فرامین مدد معاش و اوقاف و ادرارات خویش به امضای صدر
~~نرسانند کروریان مجری ندهند. بنابر آن طایفهٔ اهل استحقاق از اقصی مشرق رویهٔ
~~هند تا ولایت بکر به ملازمت رسیده هر کس را که حامی قوی از امرا و مقرّبان بود
~~مهم سازی حسب المدّعاء ساخته وکسی را که این مرتبه میسر نبودی به سید
~~عبدالرسول و ساير وكلای شيخ تا فراشان و دربانان وسائسان و حلال خوران نيز
~~رشوتهای کلی دادی و گلیم از آن ورطه به در بردی و بی این هر دو صورت در ته
~~چوب پایمال شدندی و بسیاری از ائمه نامراد در هوای گرم در آن ازدحام عام جان
~~سپردند و این خبر به پادشاه رسیده از فرط تعظیم و علوشأن آن صدر عالی قدر
~~برروی او نمی توانستند آورد. هر وقتی که در مسند جاه و جلال مینشست و امرای
~~عالی شأن اهل علم و صلاح را در دیوان خانهٔ او به طریق شفاعت میبردند و او از راه
~~شفاعت پیش آمده کم کسی را تعظیم میکرد و بعد از مبالغه و الحاح و عجز بسیار به
~~مدرس هدایه و دیگر کتب منتهیانه مثلاً نهایتش تا صد بیگه کم و بیش تجویز
~~می نمود باقی زمین را که از سالها باز متصرف بودند می برید، اما عامه مجاهیل و
~~مخاذیل تا هندوان را نیز زمین ابتدا به تفصیل از خود میداد، به این تقریب قیمت
~~علم و علما روز به روز کساد یافت و در عین دیوان چون بعد از نیم روز بر کرسی
~~غرور نشسته وضو می ساخت قطرات آب مستعمل او همه بر سر و روی و جامهٔ
~~امرای کبار و مقربان بلند مرتبه میافتاد و هیچ تحاشی از آن نداشت و ایشان از جهت
~~کارسازی فقیران آن معنی را برمیداشتند و به تملق و چاپلوسی و خوشامد و
~~دلجویی به هر نوعی که میخواست تنزل مینمودند و در وقت کار از او آنچه فرو
~~برده بود برآوردند.
# روستایی اگر شود قاضی %~% حکمهایی کند که بکشندش
# هرگز در زمان هیچ پادشاهی این قدر تسلط و تصرف استقلال هیچ صدری را
~~دست نداده بود و در آن ایام فقیر را امام ساخته حکم کردند که خدمت داغ بکند و
~~خرجی غیر معتدّبه داده اول وهله فرمودند که موافق منصب بیستی اسبان به داغ
~~رساند و شیخ ابوالفضل که هم در آن نزدیکی رسیده و هر دو چنانچه شبلی در حق
~~جنید - قدس الله روحهما - گفته که از یک تنور برآمدهایم از نهایت زیرکی و

PageV01P141

![image filename](./1024QadiriBadauni.MuntakhabTawarikh_V02_0147.jpg)

~~زمانه سازی فیالحال اقبال نموده شروع در داغ و محلی کرده در خدمت بجد شده تا
~~آخر به منصب دو هزاری و درجهٔ وزارت رسید و فقیر از بی تجربگی و ساده لوحی به
~~نوکری نتوانستم قرار داد و این شعر مضحک که یکی از سادات آنجو حسب حال
~~خود گفته به یاد آمد:
# مرا داخلی سازی و بیستی مبیناد مادر به این نیستی
# و گمان این بود قناعت که انفس بضاعت است به چیزی مدد معاش که خواهند
~~داد نموده در گوشهٔ سلامت و عافیت به مشغولی علم و آزادی شیوه نامرادی
~~خواهم داشت.
# جاه دنیا مطلب دولت فانی بگذار جاه دین بس بود و دولت اسلام ترا
# و آن خود میسر نشد و در ماه شوال نهصد و هشتاد و سه بعد از طلب رخصت و
~~عدم اقبال بر آن و بخشیدن اسب ورزی مقدار هزار بیگه زمین که در آن زمان کلی
~~مینمود، موافق علوفهٔ بیستی به جهت ناسازگاری صدر و بدمددی ایام مقرر
~~ساختند و در فرمان به صیغهٔ مدد معاش در میان آوردند و هر چند به عرض
~~رسانیدم که به این قدر زمین پیوسته در خدمت نمیتوانم بود، فرمودند که نیز در
~~لشکرها به مدد و انعام خواهیم کرد و شیخ عبدالنبی گفت که از امثال و اقران شما
~~هیچ کس را این قدر مدد معاش ندادیم و آن امدادها تا حال که بیست و دو سال
~~باشد در پردهٔ مشیت مانده و ورق گشته غیر از یک دو بار صورت نیافت و آن وعده
~~سرابی بیش نبود و خدمتهای بی نتیجه و قیدهای مهمل که خلاص از آن موقوف
~~به لطیفهٔ غیبی است بر گردن افتاد.
~~يا وفا يا خبر وصل تو يا مرگ رقيب %~% بازی چرخ از این یک دو سه کاری بکند
# رَضَيْنٰا بِقَضْاءِ اللَهِ وَ صَبَرْنا عَلى بَلاٰءِ اللهِ و شكزنا على نعماءِ الله.
~~به همه حال شکر باید کردکه مبادا از این بترگردد
~~و این قطعهٔ فضولی بغدادی که در حق حیرتی سمرقندی در زمان التفات شاه
~~طهماسب گفته مناسب فضولی های بنده است که:
~~من ز خاک عرب و حیرتی از ملک عجم %~% هر دو گشتیم به اظهار سخن کام طلب
~~یافتم از دو کرم پیشه مراد دل خویش %~% او ز شاه عجم و من نظر از شاه عرب

PageV01P142

![image filename](./1024QadiriBadauni.MuntakhabTawarikh_V02_0148.jpg)

# چون دنیا و مافیها معلوم است امید از کارساز بنده نواز این است که عاقبت به
~~خیر باشد و ختم کار بر سعادت ایمان شود، ما عِنْدَ کُمْ يُنْفَدُ وَ ما عِنْدَ اللهِ باقِ.
# امید از کرم کارساز ما این است %~% که ناامید نسازی امیدواران را
# و اول مسأله که در این ایام پرسیدند این بود که چند زن اصیل را به نکاح آوردن
~~درست باشد، گفتند که بیشتر از چهار حرّه در عقد واحد جمع نتوان کرد. فرمودند
~~که چون در عنفوان جوانی مقید با این مسأله نبودیم آن مقدار که خواستیم زنان آزاد
~~و بنده جمع کردیم. حالا علاج آن چه توان کرد؟ هر کدام چیزی میگفتند. فرمودند
~~روزی از شیخ عبدالنبی شنیدیم که میگفت یکی از مجتهدان تا نه زن هم تجویز
~~کرده است معروض داشتند بلی ابن ابی لیلی مجتهد بر این رفته است و بعضی نظر
~~به ظاهر عبارت قوله تعالى: فَآنْكِحُوا ما طابَ لَكُمْ مِنَ آلنِّساءِ مَثْنى وَ ثُلاث وَ زُباع تا
~~هیجده زن هم روا داشتهاند، اما این روایتها همه مرجوح است و عمل را
~~نمیشاید و شیخ عبدالنبی را پرسیده فرستادند او همین طور جواب داده که من بیان
~~اختلاف میکردم نه آنکه فتوی به اباحت آن داده باشم و این معنی به طبع پادشاه
~~گران آمده فرمودند که بر این تقدیر شیخ با ما نفاق ورزیده بود که آن زمان چیزی
~~دیگر میگفت و حالا دیگر میگوید و این تخم در دل جا گرفت و بعد از ردّ و بدل
~~بسیار و جمع روایات متنوّعه فتوی دادند که به طریق متعه آن قدر زن که میسر باشد
~~خواستن مباح است واین در مذهب امام مالک - رحمه الله - جایز است و شیعه
~~خود فرزندی را که از متعه پیدا میشد بیشتر از غیر آن دوست میدارند بر رغم اهل
~~سنت و جماعت و در اینجا هم سخنان خیلی گذشت و مجملی از آن در
~~نجاتالرشید مذکور شده و موطّاً امام مالک را نقیب خان نمود که در آنجا به تصریح
~~حدیشی بر منع متعه اسناد کرده و شبی قاضی یعقوب و شیخ ابوالفضل و حاجی
~~ابراهیم و یک دویی دیگر از علما در حجرهٔ انوب تلاو در ملازمت نشسته بودند.
~~شیخ ابوالفضل معارض مشایخ شده روایاتی که والد ماجدش جمع کرده بود در نظر
~~آورد و در این اثنا فقیر را نیز طلب داشته پرسیدند که شما در این باب چه میگویید؟
~~میشود، متعه نزدیک امام مالک - رحمه الله - و شیعه به اتفاق مباح و نزدیک امام

PageV01P143

![image filename](./1024QadiriBadauni.MuntakhabTawarikh_V02_0149.jpg)

~~شافعی و امام اعظم - رحمة الله علیهما - حرام، مگر آنکه قاضی مالکی مذهب حکم
~~به امضای آن بکند، آن زمان به مذهب امام اعظم به اتفاق مباح میشود و غیر این
~~همه قیل و قال و جنگ و جدال است. این سخن بسیار مستحسن افتاد و قاضی
~~یعقوب در این باب چیزی چند درهم میگفت. یاد میکنم که امری که مختلف فیه
~~باشد به قضای قاضی مجمعْ علیه میگردد و شما در این چه سخن دارید و بر این
~~دعوی مسألهٔ قراءةالفاتحه را عقب امام مستشهد ساخته تاییدات دیگر بسیار آوردم
~~و قصهٔ رفتن شیخ بهاء الدین زکریای ملتانی در بغداد به ملازمت شیخ الشیوخ شهاب
~~الدين سهروردى - قدس الله روحهما - واخذ قرائت فاتحه به مذهب شافعیه از آن
~~بزرگ و طعن علمای رسمی در حق ایشان و امضای روایات جواز، بلکه استحسان
~~این فعل از قضات دهلی به تفصيل باز نمودم، معقول شد و قاضی یعقوب به عجز
~~گفت پس من چه میگویم مبارک باشد مباح است. پادشاه فرمود که قاضی حسین
~~عرب مالکی را در این مسأله قاضی ساختیم و قاضی یعقوب از امروز معزول باشد و
~~فی الحال قاضى حسين را وكيل ساختند، او موافق مذهب خويش به جواز متعه هم
~~حکم کرد و پیران را از صدر تا مخدوم الملک و قاضی و غیر ایشان از این کاروبار
~~حالتی عجیب روی داد و ابتدای خزان و عهد خریف ایشان شد و متعاقب این
~~واقعه به چند روز مولانا جلال الدین ملتانی را که مدرّس متبحّر بودند و مدد معاشش
~~تغیر بود از آگره طلبیده به عهدهٔ قضای ممالک منصوب ساختند و قاضی یعقوب را
~~به گور فرستادند تا قضای آن صوبه کند و از آن روز باز راه خلاف و اختلاف باز شد تا
~~زمانی که نوبت به اجتهاد رسيد وَ هَلُمَّ جَرّاً فَطاعِدٰا إِلیى ما شاءَاللهُ تَعالى و در همان
~~ایام شیخ عبدالنبی و مخدوم الملک را فرمودند تا تحقیق نموده جزیه بر هندوان
~~مقرر ساختند و فرامین به اطراف نوشتند و آن حکم چون نقش بر آب زود برطرف
~~گشت و در همان ایام پرسیدند که اگر لفظ اللهاکبر در مهر اُوزُگ و در سکه نقش
~~فرماییم چون است؟ اکثری جواب دادند که خوب است، به خلاف حاجی ابراهیم
~~که گفت چون این ترکیب احتمال دیگر هم دارد اگر آیهٔ وَ لَذِْکْرُ اللّهِ اَکْبَر نقش فرمایند
~~بهتر باشد که قاطع آن احتمال است از او نپسندیدند فرمودند که این خود معین
~~است که از بنده با کمال عجز دعوی خدایی چطور درست میآید و مقصود ما

PageV01P144

![image filename](./1024QadiriBadauni.MuntakhabTawarikh_V02_0150.jpg)

~~مناسبت لفظی است این مدعا را به آن جانب بردن چه معنی داشت.
# و در این سال پیش از تحقیق مسألهٔ متعه سید محمّد میر عدل را که از او ملاحظهٔ
~~تمام داشتند به جانب بکر نامزد گردانیدند و شمشیر خاصه و اسب و سروپا عنایت
~~فرمودند تا به آنجا رفت و بعد از چندگاه به ملک آخرت شتافت - رحمةالله علیه -
~~بعد از آن میر عدلی جامهیی بود که الی یومنا هذا بر قامت هیچ کس چست نیامد،
~~گویا مقتضای آن زمانه این بود. میگویند روزی حاجی ابراهیم سرهندی فتوای به
~~اباحت لباس سرخ و زعفرانی داد و حدیث در آن باب روانه کرد، میر عدل در
~~مجلس پادشاهی او را بدبخت ملعون گفته و دشنامها داده عصا برای زدن برداشت
~~تا به حيله خلاص يافت.
# و هم در این سال حکیم ابوالفتح گیلانی و حکیم همایون که تغیر داده اول
~~همایون قلی بعد از آن حکیم همام نام او ماندند و نورالدین قراری تخلص هر سه
~~برادر از گیلان به ملازمت پیوستند و برادر کلان به زور ندیمی تصرفی غریب در
~~مزاج نموده خوشامدهای صریح گفته مماشات در وادی دین و مذهب کرده و پیش
~~پیش رفته زود به درجهٔ تقرب اعلی رسید، بعد از چندگاه ملا محمّد یزدی که او را
~~یزیدی میگفتند از ولایت آمده به ایشان ملحق شده مطاعن بی حد در شأن صحابه
~~- رضی اله عنهم - پیدا کرده و نقلهای غریب گفته پادشاه را خواست که به جانب
~~تشیّع کشد، ناگاه بیربر حرام زاده و شیخ ابوالفضل و حکیم ابوالفتح قدم بالاتر نهاده
~~از دین منحرف ساختند و انکار مطلق وحى و نبوت و اعجاز وکرامت و شرایع
~~نموده کار را از پیش بردند و فقیر بدین مرافقت نتوانست نمود و مآل حال اینها هر
~~کدام به جای خود مذکود شود، ان شاءالله تعالی و در این ایام قاضی جلال و دیگران
~~را از علما فرمودند تا تفسیر قرآن مجید میگفته باشند و در میان علما بر سر آن غوغا
~~بود و دیب چند مسخره راجه منجهوله میگفت که اگر گاو نزد حق تعالی معظم
~~نبودی در اول سورهٔ قرآنی چرا مذکور شدی؟ و چون تاریخ خوانده میشد روز به
~~روز اعتقاد از اصحاب فاسد شدن گرفت وگام فراخ تر نهادند و نماز و روزه و جمیع

PageV01P145

![image filename](./1024QadiriBadauni.MuntakhabTawarikh_V02_0151.jpg)

# هر خیالی که عقل شان بندد چرخ بر عقل اهل آن خندد
# و در این سال شيخ بدرالدین خلف الصّدق شیخ اسلام چشتی را که صاحب
~~سجاده بود و از نوکری تایب و نایب منایب پدرگشته و توفیق یافته و انزواگزیده به
~~ریاضت و مجاهدت و ذکر و فکر و تلاوت مشغولی داشت، شبی در عبادت خانه
~~طلبیدند. او چون به مراسم آداب که قبل از این وضع داشت مقید نشد در نشستن و
~~برخاستن و حرف زدن ایذای لسانی بسیار کرده و دواعی دیگر نیز متتابع شد از
~~نهایت یأس و غیرت تمام بعد از سه چهار سالی خبر ناکرده به اجمیر و از آنجا به
~~گجرات رفته و جریده در غرابی نشسته به شرف حج مشرف شد و در آنجا اکثر
~~اوقات روزهٔ وصال میگرفت و در هوای گرم پای برهنه طواف میکرد تا آنکه شرف
~~كعبهٔ وصال وقرب ذوالجلال دريافت، اللهم ارزقنى منه.
# کمال از کعبه رفتی بر در یارهزاران آفرین مردانه رفتی
# و در این سال شیخ بهاون که برهمنی بود دانا از ولایت دکهن به ملازمت رسیده
~~طوعاً و رغباً شرف اسلام دریافته داخل زمرهٔ خاصه خیلان شد و فرمودند تا اتهربن۱
~~را که کتاب چهارم است از چهارکتب مشهور اهل هند که بعضی احکام آن موافق
~~ملت اسلام است تعبیر نمایند و فقیر آن را از زبان هندی به فارسی ترجمه سازد و
~~بعضی عبارتهای او چون اغلاق بسیار داشت و معبر عاجز از تعبیر بود و مقاصد
~~مفهوم نمیشد به عرض رسانیدم، اول به شیخ فيضی بعد از آن به حاجی ابراهیم
~~سرهندی حکم ترجمهٔ او شد و او همچنان که خاطرخواه بود ننوشت و اثر آن بنابر
~~آن باقی نماند و از جمله احکام آن این است که تا عبارت کذایی را که لام بسیار دارد
~~و مثابهٔ كلمه طيبهٔ لا إِللةَ الّا اللّه است نخوانند نجات نیابند، دیگر آنکه گوشت گاو
~~خوردن به شرطی چند مباح است، دیگر آنکه میّت را دفن کنند و نسوزند و شیخ
~~مذکور بر براهمهٔ هند در مباحثه غالب آمده همه را الزام داد و به این تقریب در دین
~~مبين در آمد، الْحَمْدُ لِلّهِ على ذلكَ.
# و در ماه شعبان این سال گلبدن بیگم بنت بابر پادشاه عمهٔ شاهنشاهی که در سال
~~نهصد و هشتاد و دو از آگره به اتفاق سلیمه سلطان بیگم بنت نورالدین محمّد میرزا

PageV01P146

![image filename](./1024QadiriBadauni.MuntakhabTawarikh_V02_0152.jpg)

~~که سابقاً در حبالهٔ بیرم خان خان خانان بود بعد از آن داخل حرم پادشاهی شد متوجه
~~سفر حجاز گشته و یک سال در گجرات انتظار کشیده بودند به آن سعادت فایز
~~گشتند و چهار حج دریافتند. وقت بازگشت سبب تباهیشدن کشتی یک سال دیگر
~~در عدن ماندند و به هندوستان در سال نهصد و نود آمدند و از آن گاه باز تا پنج شش
~~سال این شیوه مستمر بود که یکی از اعیان درگاه را میرحاج ساخته و مردم را اذن
~~عام داده با خرجی بسیار و زر نقد و جنس و تحف گرامی به جانب مکّهٔ معظمه روانه
~~میگردانیدند، بعد از آن برطرف شد و در این سال میرزا سلیمان که از زمان سلطنت
~~بابر پادشاه حکومت مستقل در بدخشان داشته بعد از کشتهشدن پسر رشیدش
~~ابراهیم میرزا در بلخ به جنگ پیر محمّدخان اوزبک و فوج کوچ او ولی نعمت بیگم
~~و رسیدن وقایع و حادثات صعب و عقوق شاهرخ میرزا ابن ابراهیم میرزا و خروج و
~~بغی او بر وجه تصرف تمام در ملک بدخشان اول در کابل به امید استمداد میرزا
~~محمّد حکیم آمد و آن خود صورت نیافت. آنگاه التماس نمود که بدرقه بدهد تا از
~~منازل مخوف گذرانیده به آب نیلاب رساند، میرزا به ظرافت و نزاکت پیش آمده
~~جمعی را به بدرقگی تعین فرمود که از منزل اوّل گریخته به کابل رفتند و به موجب
~~آنکه:
# مبادا که در دهر دیر ایستی %~% که خواری بود پیری و نیستی
# و دختر خود را همراه آورده تنها و بی سامان راه هند به قدم توکل طیّ کرد و چند
~~جای افغانان سر راه بر او گرفته جنگ کردند، میرزا ترددهای بسیار مردانه نموده
~~زخم تیر یافت و به صد تشویش خود را به کنار آب نیلاب کشید و دو سه اسب
~~خانه زاد مع عریضه به درگاه فرستاد و پنجاه هزار روپیه با دیگر اسباب تجمل و چند
~~طویله اسب عراقی و رهوار به دست آغاخان خزانچی به استقبال میرزا فرستادند و
~~قبل از آن راجه بگهوان داس حاکم لاهور به موجب فرمان تا نیلاب پیشواز رفته هر
~~روزه به لوازم ضیافت می پرداخت و امرا و حکام سر راه نیز از هر پرگنه و شهر به
~~مقتضای حکم شرایط مهمان داری به تقدیم میرسانیدند و به این دستور میرزا را
~~می آوردند و در خلال این احوال اعظم خان را که همان خان اعظم است از گجرات به
~~ایلغار طلبیدند تا در این معرکه حاضر باشد. او در چهارم رجب ثلث و ثمانین و

PageV01P147

![image filename](./1024QadiriBadauni.MuntakhabTawarikh_V02_0153.jpg)

~~تسعمائة به فتح پور شتافته ملازمت نمود. روزی به تقریب احداث داغ و معامله
~~کروری و داد و ستد سپاهی و خرابی احوال رعایا و بدعتهای دیگر حرف راستی در
~~میان آورده آنچه دانست از روی انکار بی تحاشی گفت و به خاطر اشرف گران آمد و
~~زمانه به موجب عادت قدیم خود این کلمة الحق را بر نتافت و فرمودند تا چندگاه به
~~کورنش نیاید و حارسان گماشتند تا از اعیان کسی پیش او نرود و بعد از چند روز در
~~آگره فرستادند تا در باغ خویش در خروج و دخول برروی مردم بسته معتکف زاویه
~~تنهایی باشد و میرزا سلیمان چون به کوچهای متواتر از لاهور به متهرا رسید، ترسون
~~محمّد خان از امرای کبار و قاضی نظام بدخشی که میرزا سلیمان او را قاضی خانی
~~داده از درگاه غازی خانی یافته بود به استقبال رفتند و پانزدهم رجب این سال میرزا
~~سلیمان در حدود فتح پوررسید و اول اشراف و اکابر صدور و ارکان دولت بعد از آن
~~خود با جمیع امرا تا پنج کروهی پیشواز برآمدند و در آن روز پنج هزار فیل بعضی به
~~جلهای مخمل فرنگی و بعضی به زربفت رومی و زنجیرهای طلا و نقره آراسته و
~~قطاس های سیاه و سفید بر سر و گردن آویخته از هر دو طرف راه بر قطار ایستاده و
~~اسبان تازی و عراقی با زینهای طلا بر این قیاس و میان هر دو فیل یک عرابهٔ چیته با
~~قلادههای زرین و مخمل و قماش و گاوان عرابه با سرافسرهای زردوزی نگاه داشتند
~~و تمامی روی صحرا بر این گونه نمونهٔ بهار شد و دشت و کوهسار عکس لاله زار و
~~چون نظر میرزا از دور بر شاهنشاهی افتاد بی تکلف از اسب فرود آمده پیش دوید تا
~~تسلیم کرده دریابد. شاهنشاهی به زودی از خانهٔ زین خود را به ادب برروی زمین
~~گرفته او را به ادای تکلفات اسمی و تواضعات رسمی نگذاشتند و بعد از آغوش
~~گرفتن سوار شدند و میرزا را هم سواری فرموده به پرسش احوال و تفقّد و تلطّف
~~پرداخته در دولتخانهٔ انوب تلاو که در و دیوار و صحن آن را به سایبانهای منقش
~~زرکش و فرش لطیف و اوانی زرّین و سایر اقسام اسباب تجمل گرفته بودند پهلوی
~~خود در اورنگ سلطنت جا داده و شاهزاده را نیز حاضر ساخته ملاقات دادند و بعد
~~از فراغ از اطمعه و اشربه به وعدهٔ امداد از مال ولشكر که وسيلهٔ تسخير بدخشان
~~باشد مستظهر ساختند و خانهیی در برج هتیاپول که نقارهخانهٔ آنجا بود برای میرزا
~~تعین کردند و شبها در عبادت خانه گاه گاهی آمده با مشایخ و علما صحبت

PageV01P148

![image filename](./1024QadiriBadauni.MuntakhabTawarikh_V02_0154.jpg)

~~میداشت و حال میورزید و سخنان بلند از او شنیده میشد و نماز به جماعت
~~هرگز از او فوت نمی یافت. روزی بعد از امامت نماز دیگر اکتفا به دعا نمودم، میرزا
~~اعتراض كرد که فاتحه چون نخواندید؟ گفتم در زمان رسول - صلی اللّه علیه و سلم -
~~خواندن فاتحه عقب نماز معمول نبود و در بعضی روایات مکروه هم گفتهاند. گفت
~~مگر در ولایت علم و علما نبودند که میخوانند؟ گفتم که ما را به کتاب کار است نه
~~به تقلید. پادشاه فرمودند که بعد از این باید خواند. قبول کردم با وجود آن روایت در
~~باب کراهت هم نمودم و در آن ایام احیای تورهٔ قدیم چغتیه نموده روزی چند برای
~~نمودن میرزا سلیمان شیلان در دیوان خانه میکشیدند و سپاهیان را تواچیان جمع
~~ساخته تکلیف بر آن طعام رسمی میکردند. چون میرزا رفت آن هم رفت وخان
~~جهان حاکم پنجاب را حکم شد تا پنج هزار سوار جرار نیزه گذار گرفته به خدمت
~~میرزا رفته بد خشان را از میرزا شاهرخ مستخلص ساخته به میرزا سلیمان بسپارد و
~~به لاهور مراجعت نماید. از قضا آن نقش دگرگون یافته بودند تا آنکه خبر آمد که
~~منعم خان خان خانان بعد از صلح داود در عین برشکال از تانده که آب و هوای آن
~~معتدل است به رهنمونی اجل از گنگ گذشته و مردم را به گور کو چانیده برده و آن
~~شهر را که سابق دارالملک بنگاله بود و هوای به غایت مضعف و متعفن داشت
~~تعمیر فرمود و هر چند امرا مانع شدند سود نکرد.
~~ای عجب دلتان بنگرفت ونشد جانتان ملول %~% زین هواهای عفن زین آبهای ناگوار
# بیماریهای گوناگون که نام آنها دانستن مشکل است بر امزجه طاری شد و هر
~~روز فوج فوج مردم نقد هستی در باخته یکدیگر را وداع میکردند و از چندین هزار
~~کس که نامزد آن دیار بودند معلوم نیست که صد کس به سلامت به اوطان مراجعت
~~نموده باشند.
# چه دامن گیر یارب منزلی بود
# تا کار به جایی کشید که احیا در دفن عاجز آمده اموات را در آب سر می دادند و
~~هر لحظه و هر ساعت خبرفوت امرا گوش زد خان خانان میشد و با وجود آن متعفن
~~نمیگشت و از نازکی مزاجش هیچ کس قدرت آن نداشت که پنبهٔ غفلت از گوش او

PageV01P149

![image filename](./1024QadiriBadauni.MuntakhabTawarikh_V02_0155.jpg)

~~دل را اگر پندی دهم در عشق دشوار آیدش  بگذارم اندر کوی او تا سر به دیوار آیدش
~~در این اثنا مزاج خان خانان منعم خان از منهاج اعتدال انحراف ورزیده درهشتاد
~~و چند سالگی بعد ازاتمام عشرهٔ کامله در شهر رجب سنهٔ ثلث و ثمانین و تسعمائة
~~(٩٨٣) جواب خود، والله اعلم، به خازن یا به مالک داد و آن جاه و جلال و آن عزّ و
~~کمال خواب بود و خیال.
~~چو عمرت را وفا نبود چه یک سال و چه صد سالش
### | چو دوران را بقا نبود چه فرمان و چه پامالش۱
# و چون وارثی از او نماند آن مال و منال اندوختهٔ چندین ساله را متحفظان برای
~~سرکار دیوان اعلی ضبط نمودند بَشِّرْ مالَ آلبَخیل بحادث او وارث.
# چه خوش گفت این نکته را نکته سنج که زر زر کشد عاقبت گنج گنج
# و بنابر مثل مشهور که در زمینی بی درخت بید انجیر درخت است سایه دار بارور،
~~شاهم خان جلایر را به آن خرافت امرا سردار خود اعتبار کردند کبّرنی مَوتُ آلکُبَراءِ
~~بعد از وصول این اخبارخان جهان را از درگاه قایم مقام خان خانان ساخته و قبای زر
~~دوزی و چارقب طلا و کمر شمشیر مرصّع با اسب و زین مطلا بخشیده به حکومت
~~بنگاله نامزد گردانیدند و میرزا سلیمان را خواه به حسب التماس و خواه به جهت
~~صلاح ملکی قرار دادند که از راه دریا به سفر حجاز فرستند و مبلغ پنجاه هزار روپیه
~~از خزانه و بیست هزار روپیه دیگر از خالصهٔ گجرات برات کرده او را رخصت دادند
~~و قلیج خان را بدرقه ساختند تا از بندر سورت گذراند و هم در این سال به زیارت
~~حرمين الشريفين مشرف شده و به يمن اين توفيق وصدق توجه از راه عراق
~~بازگشته بار دیگر چنانچه بیاید به دارایی بدخشان رسید.
# تو راه نرفتهای از آن ننمودند %~% ور نه که زد این در که برو نگشودند
# در وقت بازگشت یک دختر خود به مظفر حسین میرزا حاکم قندهار که در این
~~ولا به لاهور آمده و به درگاه پیوسته داد، دیگری را به دیگری و در این سال حسین
~~خان مرحوم که فقیر را از مردم سپاه معنی به او رابطهٔ عظیم قدیم و صحبت خالصاً

PageV01P150

![image filename](./1024QadiriBadauni.MuntakhabTawarikh_V02_0156.jpg)

~~مخلصاً لله بود از ممر عجز از نمودن محلی و داغ که هادم اللذّات و گردن شکن
~~سپاهی است بعد از لگدکوب آن همه محنت که بر او گذشته بنابر دیوانگی ظاهر و
~~فرزانگی باطن از کانت و گوله با جماعت یاران و مخصوصان خویش که در طوفان
~~آتش و سیلاب دریا به هیچ گونه روی گریز و گزیر از او نداشتند برآمده و از حدود
~~بداؤن و سنبل گذشته و از آب گنگ عبور نموده میان دوآب در آمد و مواسان و
~~متمردان آن نواحی که هرگز مال گذاری به واجبی نکرده جواب به جایگیردار
~~نمی دادند تا به کروری بیچاره زبون مغلوب معیوب چه رسد، تاخته سری به دامن
~~کوه شمالی کشید که در مدت عمر عاشق آن بود و معادن طلا و نقره را نصبالعین
~~داشته پیوسته خیالی بت خانههای زرین و سیمین خشت طلا و نقره درکانون سینهٔ
~~بی کینه که در او عالمی نمیگنجد میپخت و بسنت پور که جایی است بلند و در
~~کوهستان مشهور پیچیده بی توزک احاطه کرد و ملکالشرق گجراتی کروری تهانیسر
~~دروازهٔ قلعه را بسته و دیگر کروریان بر این قیاس از ترس در موش خانهها در آمده او
~~را به باغیگری شهرت کاذب داده عرایض به درگاه فرستادند شاهنشاهی سعیدخان
~~مغول را که نسبت خویشی و جهت یگانگی دوستی قدیم با حسین خان داشت و در
~~آن ایام از ملتان آمده بوده از احوال حسین خان و بغی او پرسیدهاند انکار آورده و
~~چون از او خط ضمانت مواشی و مالی که از رعایا تلف شده بود از جانب
~~حسین خان طلبیدهاند هم ابا نموده آن محبت و یگانگی به ناشناسی و بیگانگی
~~مبدل شد.
# این دغل دوستان که میبینی %~% مگسانند گرد شیرینی
# پیش تو از نور موافقتراند %~% در عقب از سایه منافق تراند
# تا آنکه سید هاشم پسر محمود بارهه و پسران میر سید محمّد میرعدل امروهه را
~~پیش از آنکه رخصت بکر دهند با جمعی از امرا بر پسر او نامزد گردانیدند و زمانی
~~که حسین خان در جنگ کوهستان بسنت پور زخم تفنگی کاری زیر شانه خورده و
~~خیلی از مردم کارآمدنی او ضایع گشته و کاری نساخته از کوه مراجعت نموده و به
~~داسسد بود. در نواخی کده مکتیسر رسیده آو را به ان رحم مر اورده در اره

PageV01P151

![image filename](./1024QadiriBadauni.MuntakhabTawarikh_V02_0157.jpg)

~~حسبالحكم در حویلی صادق محمّدخان که از زمان ابتدای فتح هند، بلکه از
~~قندهار باز نزاکت مزاج و تعصب دینی در میان ایشان بود فرود آوردند و شیخ بینای
~~طبیب از فتح پور در آگره به موجب امر برای معالجهٔ او رفت و به عرض رسانید که
~~زخمی مخوف دارد. بعد از آن حکیم عین الملک را فرستادند و فقیر نیز در صحبت
~~حکیم بنا بر رعایت جهت قدیم برحسب رخصت عالی به دیدن او رفتم و دریافتم و
~~لحظهیی از روی حسرت ایام گذشته حرفهای آشنای درد خیز اشک آمیز در
~~پيوست
# هر جا من و معشوق به هم باز رسیدیم %~% از بیم بداندیش لب خویش گزیدیم
# بی واسطهٔ گوش و لب از راه دل و چشم %~% بسیار سخن بود که گفتیم و شنیدیم
# در همین اثنا جراحان پادشاهی برای بستن مرهم آمدند و میلی به مقدار یک
~~وجب در آن جراحت فرستاده به زور کافتند و آن مرد مردانه آن نیش را چون نوش
~~فرو برد و ابرو خم نکرد و روی در هم نساخته بی تکلف تبسمی مینمود.
# رویم شکفته از سخن تلخ مردم استزهرست در دهان ولبم در تبسم است
# و آن دیدار قیامتی و وداع واپسین بود. بعد از آنکه به فتح پور رسیدیم بعد از سه
~~چهار روز شنیدیم که آن مرض منجر به اسهال شد و چندان در بوتهٔ ریاضت گداخت
~~که مابقی آلایش که به موجب بشریت و حکم نفس داشت به تمام رفت و مس
~~وجودش زر خالص گشته از آتش الْبَلاءُ لِلْوَلاٰاءِ کَاللُهَبِ لِلذَّهَبِ پاک برآمد.
# رفت ز مسعود بک جمله صفات بشر %~% آنچه از آن ذات بود باز همان ذات شد
# و تا او را از سعادت شهادت حقیقی و حکمی نصیبهٔ تام باشد به موجب حدیث
~~صحیح اَلْمَبْطونُ شهیدُ در آن کربت غربت و بلای جلا و محنت افلاس هم به علت
~~زخم کفار دارالحرب وهم به تشویش اسهال کبدی از عالم فانی رخت به بهشت
~~جاودانی کشید و مرغ روحش از قفس اَلدُّنیٰا سِجْنُ آلمُؤمِن به ندای اِزْجِعی اِلی رَبِکِ
~~راضِیَةُ مَرْضِیَّةٌ به سوی گلزار مقیم روح و ریحان و جنات النعیم پرواز کرد.
# نیامد کسی در جهان کو بماند %~% مگر آن کزو نام نیکو بماند
# و بلکه عالم عالم زر به مستحقان و محتاجان میبخشید. روزی که سفر آخرت
~~گزید وجه کفن و دفن او را خدمت ملکی ملکات رفیع الدرجات قدسی صفات

PageV01P152

![image filename](./1024QadiriBadauni.MuntakhabTawarikh_V02_0158.jpg)

~~خواجه محمّد يحيی نقشبندی - روح الله روحه - به هم رسانیده به اعزاز۱ و احترام
~~تمام در آگره به مسکن غریبان به امانت سپردند.
# در خاک چگونه خفته بتوانم دید %~% آن را که مرا ز خاک برداشته بود
# و از آنجا در گورستان پتیالی که گورخانهٔ او بود برده چون گنج مدفون ساختند و
~~«گنج بخش» تاریخ یافته شد و چون خبروفات آن توانگردلِ درویش دست را درروز
~~مشایعت سفر بکر به میرعدل مرحومی مغفوری گفتم زار زار بگریست و بر پاکی و
~~چستی و چالاکی او آفرین ها کرد و گفت اگرکسی از دنیا مجرد روی اختیار کند باید
~~که این چنین کند و رود که حسین خان کرد و رفت.
# غلام همت آنم که زیر چرخ کبود %~% ز هرچه رنگ تعلق پذیرد آزاد است
# اتفاقاً فقیر را به میر نیز همان صحبت یادگار بود و آنچه از آن بزرگوار در آن
~~ساعت فرموده که یاران ما همه رفتند معلوم نیست که دیگر شما را توانیم دید گویا
~~اختر در گذر بود که همچنان شد.
# تا در این گلّه گوسفندی هست %~% ننشنید اجـل ز قـصّابی
# مخفی نماند که فقیر مدت قریب نه سال در صحبت آن یگانهٔ روزگار بودم و
~~اختلافی که از او در لباس سپاهی گری و دنیاداری با آنکه این نام بر او حیف محض
~~است و ستم مطلق مشاهده کردم در اکثری از مقتدایان و مرشدان زمانه که ماندهاند
~~عشر عشیر آن نمی یابم. در مذهب سنّی پاک اعتقاد و در پاکیزگی صاحب صلاح و
~~رشاد و در همت بی عدیل و در شجاعت یگانه، در تواضع با خرد و بزرگ یکسان و
~~در بی تعینی یگانهٔ زمان و در تجرید بی آلایش و در خدمت بی آسایش و در توکل
~~بی قرین و در زهد در خور صد آفرین و اگر او در این ایام میبود سخنان مذهب و
~~ملت به اینجا نمیکشید. زمانی که حکومت مستقل در لاهور داشت استماع از ثقات
~~دارم که غذای او از جهت متابعت حضرت ختم النبیّین [و] خیرالمرسلین - صلوات
~~الله عليه و عليهم اجمعين - نان جوین بود و چندین هزار مساجد و مقابرکهنه را به
~~تجدید مرمت فرمود و تعمیر. روزی هندویی به صورت مسلمانان به مجلس او در

PageV01P153

![image filename](./1024QadiriBadauni.MuntakhabTawarikh_V02_0159.jpg)

~~آمد از تواضع ذاتی که داشت به گمان اسلام قیام برای آن هندو نمود، بعد از تحقیق
~~حال انفعال کشید و حکم کرد تا بعدالیوم جمیع هنود پیوندی به رنگ مختلف بر
~~جامههای خود نزدیک به بن آستین بدوزند تا امتیاز بین المسلمین و الکافرین باشد
~~و از این جهت لقب تکریه در عوام مشهور شد و تکری۱ پیوند را میگویند که به زبان
~~عربی عبارت از غیار به کسر غین معجمه و یای مثناة باشد بر وزن دیار و چند گاه
~~دیگر فرمود که کافران موافق حکم شرع مطهّر بر زین سوار نشوند، بلکه بر پالان
~~نشینند و در سفر به جهت رعایت خاطر سادات واهل علم و فضل که ملازم او
~~بودند و همیشه نشست و برخاست به ایشان بود هرگز بر روی چهار پای خواب
~~نکرد و نماز تهجّد به اختیار از او فوت نشد، چنانچه جماعت و با وجود جایگیرلکها
~~و کرورها پیشتر از یک اسب در طویلهٔ او نبود و گاه گاهی نیز به مصرفی و مستحقی
~~بخشیده خواه در سفر و خواه در حضر پیاده میماند تا خویشان و غلامان با او اسب
~~دیگر میکشیدند و شاعری در قصیده گفته بود:
### | خان مفلس غلام با سامان
# و سوگند خورده بود که هرگز خزینه جمع نسازد، هر وقتی که زر در نظرش
~~می آوردند میگفت که گویا تیری و نیزهیی است که در پهلوی من میخلد و تا آن را
~~نمی بخشید قرارش نمیبود و بارها دیده شده که پانزده هزار روپیه تا سه چهل هزار
~~روپیه در پرگنه مقطعی کردند و او نادیده برات بر اهل سپاه و سایر مصارف نوشته تا
~~کار به حصه رسد افتاد و نذر داشت که هر بنده که در ملک او در آید روز اول از او
~~باشد و به غیر از سه زن نکاح بند ازارش وانشد و جوز را از مسکرات میدانست،
~~یعنی حرام اعتقاد داشت. روزی شیخ الهدیهٔ خیر آبادی که از مشایخ مقتدای روزگار
~~بر جادهٔ هدایت و ارشاد خلف بودخان را بر عدم خزینه و اصراف و اتلاف اموال و
~~بخششهای بیهنگام و افراط [و] تفریط در انعام و انفاق تغیر نموده خواست که
~~ترغیب بر تغیر آن عادت فرماید این نصیحت موافق طبع او نیامد و به خشم آمده
~~گفت این جمع اموال که امر بدان می فرمایید آیا سنت پیغمبر صلی الله علیه و آله و
~~سلم است؟ پس چاره نیست و اگر نه از امثال شما راهبران دین چشمداشت این

PageV01P154

![image filename](./1024QadiriBadauni.MuntakhabTawarikh_V02_0160.jpg)

~~داریم که اگر مادهٔ حرص و هوس دنیاوی در ما باشد باید که راهنمونی بر قلع و قطع
~~آن ماده بکنید نه آنکه اسباب حطام فانی را در نظر ما جلوه دهید و ما را حریص
~~سازید تا در اسفل سافلین رذیلهٔ بخل و شحّ فرو رویم.
# قرار بر کف آزادگان نگیرد مالنه صبر در دل عاشق نه آب در غربال
# و فقیر اگرچه در جنگ میدان به هیچ معرکه همراه او نبودم اما در اکثری
~~جنگهای جنگل و مواسات بی مواسا جدایی از او نداشتم و استواری و جلادتی از
~~او دیدهام که مگر آن پهلوانان نامدار که اسامی ایشان در افسانههای روزگار به یادگار
~~مانده داشته باشند و قطع نظر از قوت و عظم هیکل صفت شجاعت همین قدر
~~داشته باشند که این شیرمرد مردانه را بود و در روز جنگ فاتحه که میخواند عبارت
~~همین بود که یا شهادت یا فتح و هر چند که میگفتند که فتح را مقدم باید داشت
~~میگفت شوق من به دیدار اعزهٔ گذشته بیشتر است از مخادیم باقی مانده و جودی
~~آن چنان داشت که اگر بر فرض و تقدیر گنجهای عالم و سلطنت روی زمین بر او
~~میسر و مسلم میشد روز اول قرض دار میگشت و ما صدق این قطعه در این روزگار
~~او بود:
~~صواب کرد که پیدا نکرد هر دو جهان %~% یگانه ایزد دادار بیعدیل و همال
~~و گرنه هر دو ببخشیدی او به وقت سخا %~% امید بنده نماندی به ایزد متعال
# و گاهی همچنان اتفاق افتاده که چهل و پنجاه اسب عراقی و مجنس و ترکی از
~~سوداگر به یک صفقه بیع کرده همین گفته که تودانی و خدا.
# با مشتری مبالغهیی در بها نرفت
# و در یک مجلس آن همه را به یاران بخشیده و عذر خواسته و در اول آشنایی که
~~فقیر را به او در زمان تعیّن لشکر گرهه کتنکه واقع شده در آگره اسبی عراقی به پانصد
~~روپیه بیع کرد و به من گذرانید و علی هذا القیاس.
~~شاه هرموزم ندید و بی سخن صد لطف کرد %~% شاه یزدم دید و مدحش گفتم و هیچم نداد
# چه توان کرد؟ع:
# هر که را آنچه هست میگویند
# و چون از عالم بیوفا رخت بر بست، از یک و نیم لک روپیه متجاوز قرض بر ذمهٔ

PageV01P155

![image filename](./1024QadiriBadauni.MuntakhabTawarikh_V02_0161.jpg)

~~او ماند و از بس نیک معاملگی که نسبت به قرض خواهان به جای آورده بود همه
~~طوعاً و رغبتاً خطها را پاره کرده و ازاو خشنود شده دعای مغفرت و رضوان و سلام
~~و درود جاودان بر او فرستادند و ابرای ذمّه نموده هیچ خصومتی و نزاعی مانند
~~ورثهٔ دیگر اموات قرضدار به فرزندانش پیش نیاوردند.
# شتّان بین محمّد و محمّدحـیّ امات و میّت احیانی
# بالجمله مرا به این یک زبان حوصلهٔ ثنای آنچنان احسان از کجا آید؟ اما چون
~~خلاصهٔ عمر كه عنفوان جوانى است به خلاف این ارذل العمر كه هنگام رذالت
~~پیری و سرگردانی است در خدمت او گذرانیده و به تقریب التفات او نشو و نمای
~~مستحسن یافته شهرهٔ زمان و انگشت نمای جهانی گشتم و توفیق ایصال نعم به
~~بندگان دادار زمین و آسمان حسبالامکان یافتم اداءً بحقّ بعض احسانه و نعمه این
~~جریدهٔ تذکار را به تعریف بعضی از اوصاف او که از هزار یکی و از بسیار اندکی است
~~آراستم.
# مـا ان مـدحت محمّدا بمقالتی %~% لكن مـدحت مـقالتى بمحمد
# و به موجب عِنْدَ ذِكْرِ الصّالحينَ تَنْزلُ آلرَّحْمَةُ خیال کرده به این ذکر خیر امیدوار
~~رحمت عام شامل پروردگار می باشم:
# اعـد ذكر نعمان لنا ان ذكره %~% هو المسک ماکررته يتضوع
# تا شاید که به مقتضای آن عهد دیرینه که بسته بودم حشر من نیز با او چنانچه
~~منوی و منطوی بود شود وَ مٰا ذلِکَ عَلَی اللهِ بِعَزْیز.
# و در این سال فقیر را به تقریب خوش آوازی که حکم خوش خوانی طوطی و
~~گرفتاری آن داشت پیش نمازی روز چهارشنبه حکم فرموده داخل ائمهٔ سبعه
~~ساختند و اهتمام احضار در آن شب و روز به خواجه دولت ناظر غیف شدید که
~~اَلْخَصِي لاذَكَرّْ وَ لانْثی حكم شده محصلى گماشتند تا پنج وقت نماز حاضر
~~باید بود.
# و دراین ایام خواجه امین الدین محمود مشهور به خواجه امینا از عالم درگذشت
~~و زر بسیار که از او مانده داخل خزانهٔ عامره شد و در هفدهم ذی قعدهٔ این سال سفر
~~اجمیر واقع شد و از یک منزلی به دستور معهود پیاده رفته زیارت مزار متبرک

PageV01P156

![image filename](./1024QadiriBadauni.MuntakhabTawarikh_V02_0162.jpg)

~~نمودند و در نهم این ماه تحویل حمل واقع شد.
# عامل مهر چو از نوفكند طرح عمل %~% داخل روز کند فاضل تحویل حمل
# و شروع در سال بیست و دوم از جلوس نمود و خبر رسید که بعد از فوت
~~منعم خان خان خانان امرا تاب مقاومت داود نیاورده از گور و تانده به حاجی پور و
~~پتنه آمدند وخان جهان به جهت آنکه لشکر او هنوز در لاهور است به تأنّی میرود،
~~بنابراین فرمان به مصحوب ترک سبحان قلی در باب تعجیل به خان جهان نوشته
~~فرستادند تا در عرض بیست و دو روز قریب هزار کروه را طیّ نمود و هم در اجمیر
~~خبر آمد که خان جهان چون به گرهی رسید، به افغانان داود جنگی عظیم کرده فتح
~~نمود و قریب هزار و پانصد کس را به قتل رسانیده و اسیر گردانیده پیشتر گذشت.
# و در اوايل محرمالمكرم سنهٔ اربع و ثمانين و تسعمائه (۹۸۴) مان سنگه ولد
~~بهگوان داس را درون روضهٔ حضرت معینيه -علی سکّانها التحيه - برده و خلوت
~~ساخته و استمداد نموده وخلعت واسب با سایر لوازم بخشیده رخصت به جانب
~~دارالحرب کوکنده و کونبهل میر که تعلق به راناکیکا۱ داشت فرمودند و پنج هزار
~~سوار رقمی چه خاصه و چه دیگر تابینان امرا به کمک او نامزد گردانیده آصف خان
~~میر بخشی و غازی خان بدخشی و شاه غازی خان تبریزی و مجاهدخان و سید
~~احمد خان و سید هاشم بارهه و مهترخان خاصهٔ خیل و دیگر امرا را همراه نوشتند و
~~چون فقیر تا سه کروهی اجمیر به جایی که سراپردهٔ این امرا زده بودند به جهت
~~مشايعت قاضى خان و آصف خان رفتم، شوق غزا در دل هيجان نمود و فی الحال
~~بازگشته صورت حال به صدر عالیقدر شیخ عبدالنبی شیخ الاسلام باز نموده وسیلهٔ
~~تحصیل رخصت پادشاه ساختم. اگرچه اقبال کرد ولیکن عرض را به وکیل خود سید
~~عبدالرسول که فضول بود انداخت، چون دور و دراز دید توسل به نقیب خان که
~~عقد اخوت به او در میان بود جستم. اول مانع آمد و گفت که اگر هند و سردار این
~~لشکر نمیبود نخست کسی که رخصت میگرفت من بودم. خاطرنشان خان مذکور
~~ساختم که ما سردار خود بندگان حضرت را میدانیم به مان سنگه و غیره چه کار
~~داریم که کار به تصحیح نیت است. نقیبخان در زمانی که شاهنشاهی بر صفهٔ

PageV01P157

![image filename](./1024QadiriBadauni.MuntakhabTawarikh_V02_0163.jpg)

~~بلندی پایها آویخته متوجه مزار فایض الانوار بودند، التماس رخصت فقیر نمود.
~~اول فرمودند که او به عهدهٔ امامت متعین است چون میرود؟ نقیبخان عرض
~~داشت کرد که میل غزا دارد. طلبیده مرا پرسیدند که بجدّی؟ عرض کردم که بلی.
~~فرمودند به چه سبب؟ به عرض رسانیدم که داعیه دارم که این محاسن سیاه را در
~~دولت خواهی سرخ کنم.
# کار تو مخاطره است خواهم کردنتا سرخ کنم روی ز تو یا گردن
~~فرمودند ان شاء الله تعالی خبر فتح خواهی آورد و به مراقبه رفته به توجه تمام فاتحه
~~خواندند و چون از مابین صفه دست برای پای بوس بالا بردم پای را بالا برکشیدند و
~~همین که از دیوان خانه برآمدم باز خواندند و هر دو دست پرکرده پنجاه و شش
~~اشرفی بخشیده وداع فرمودند و چون به وداع شیخ عبدالنبی که در آن ایام بر سر
~~التفات آمده رفع كلفت سابق نموده بود رسيدم، فرمود که زنهار در وقت التقای
~~صفين که به موجب حديث صحيح نبوى عليه افضل الصلوات والتسليمات از
~~مظانّ استجابت دعا است مرا به دعای خیر یادآوری و فراموش نکنی. قبول نموده
~~رفتم.
# هر روز به منزلی و هر شب جایی
# و این سفر از اول تا آخر به فرخندگی و خجستگی بر آمد تا عاقبت با فتح نامه و
~~فیل مشهور متنازع فیه از رانا کیکا در فتح پور رسیدم.
# و در بیستم محرم این سال سرانجام مهام لشکر کوکنده فرموده به جانب
~~دارالسرور فتح پور مراجعت نموده در غرهٔ شهر صفر به مستقر رسیدند و در آن ایام
~~منهیان خبر رسانیدند که بعد از گذشتن خان جهان از گرهی، داود از تانده برآمده در
~~موضع آک محل که یک طرفش آب گنگ و طرف دیگر به کوه متصل است گرد خود
~~خندق و قلعه ساخته نشسته، هر روز جنگ دارد وخواجه عبدالله نبيرهٔ خواجه
~~احرار - قدس الله سره العزیز - در جنگ خندق تردد مردانه کرده از این جهان
~~درگذشت و از آن طرف خانخانان سردار افغانان به قتل رسید. بنابر آن فرمان به
~~ظفرخان حاکم پتنه و بهار نوشتند که جمیع افواج آن حدود را همراه گرفته به

PageV01P158

![image filename](./1024QadiriBadauni.MuntakhabTawarikh_V02_0164.jpg)

~~کمک خان جهان برود.
# در ماه ربیع الاول این سال ميرزا محمّد شریف ولد میر عبدالطیف قزوینی که
~~جوانی بود در غایت صفای ذهن و جودت قریحت و خوش خلق و خوش آواز و به
~~اصناف کمالات متصف در میدان فتح پور هنگامی که با شاهنشاهی چوگان
~~می باخت از اسب افتاد و در ساعت جان به جانان داد و غریوی عظیم در شهر و
~~ولایت برخاست و این آوازه در اطراف شایع گشت و شاهنشاهی آن قضیه را دیده
~~بودند و نمی دانستند که چه کارکنند. در این اثنا قطبالدین محمّد اتگه عنان تکاور
~~را گرفت و گفت که کدخدا در اینجا چه میکنی؟ روان شو. تا جلو به جانب دولتخانه
~~تافتند و فرامین مشتمل بر صحت و عافیت در اطراف به امرای سرحدی فرستادند
~~و آن شورش تسکین یافت، از آن جمله فرمانی در کوکنده به نام مان سنگه و
~~آصف خان نیز در این باب رسید و آن ناخوشی به خوشحالی مبدل شد.
# و در اوایل ماه ربيع الاول سنهٔ اربع و ثمانين وتسعمائة (۹۸۴) فتح کوکنده واقع
~~شد. مجملاً آنکه چون مانسنگه و آصفخان به کوچهای متواتر با فوج اجمیر به راه
~~ماندل گره در بلدهٔ نام دره به هفت کروهی کوکنده که جای نشستن راناکیکا بود
~~پادشاهی مثل خواجه محمّد رفیع بدخشی و شهابالدین گوره و پاینده قزاق و
~~علی مراد اوزبک و راجه لون کرن حاکم سانبهر و دیگر راجپوتان در قول و جمعی از
~~جوانان نامی در هراول قرار یافت و از این جمله هشتاد و چند نفر چیده و برگزیده به
~~همراهی سید هاشم بارهه پیشتر از هراول نامزد شدند که آن را جوزه هراول
~~مینامیدند و سید احمدخان بارهه با جمعی دیگر برانغار و قاضی خان با جمعی
~~شیخ زادههای سیکری خویشان شیخ ابراهیم چشتی جرانغار و مهترخان چنداول
~~بود و رانا کیکا به مقدار سه هزار سوار از عقب دره برآمده در فوج شد. یک فوج او که
~~حکیم سور افغان سردارش بود و در مقابلهٔ هراول از جانب قبله رویهٔ کوه آمد و به
~~تقریب شکستگی و ناهمواری و بسیاری زقوم زار و مار پیچانی راه جوزه هراول و
~~هراول یکی شده با هم مخلوط شدند و جنگ مغلوبه افتاد و راجپوتان این لشکر که

PageV01P159

![image filename](./1024QadiriBadauni.MuntakhabTawarikh_V02_0165.jpg)

~~مخصوصان هراول بودم، به آصف خان گفتم چه سان آشنا و بیگانه راجپوتان را در
~~این زمان از هم جدا می کنم. گفت شیهه تیر بگیرند تا هر که باشد باشد.
# ز هر طرف که شود کشته سود اسلام است
# همچنان تیراندازی میکردیم و شست در آن انبوه چون کوه اصلاً خطا نمیشد و
~~گواه راستین تر.ع:
# القلب اصدق شاهد يتشهد
# گواه عاشق صادق در آستین باشد.
# و یقین گشت که دست به کار رسیده و ثواب غزا حاصل شد و سادات بارهه و
~~بعضی جوانان صاحب ناموس در این جنگ آنچنان کارها کردند که مگر از رستم آید
~~و مردم بسیار از جانبین در میدان افتادند و فوج دیگر که رانا خود در آن بود از میان
~~گهاتی برآمده قاضیخان را که در دهانه گهاتی بود از پیش برداشته و روفته بر قلب
~~زد و شیخ زادههای سیکریوال به یک باره گریختند و تیری در وقت فرار بر سرین
~~شیخ منصور داماد شیخ ابراهیم که سردار جماعت بود رسید و مدتی زحمت کشید
~~و قاضی خان با وجود ملایی بهادرانه ایستاده و شمشیری بر دست راست او رسیده
~~و انگشت ابهامش زخمی شد و چون مجال مقاومت نماند الْفَرارُ مِمّا لا يُطٰاقُ مِنْ
~~سنَنِ آلَمُزْسَلین خوانده خود را به قول رسانید و جمعی که در اول وهله از این فوج
~~رو گردان شدند تا پنج شش کروه از دریاچه گذشته عنان باز نکشیدند و در عین
~~گیرودار مهترخان از میانهٔ فوج چنداول تاخته و نقاره کوفته آوازه در انداخت که
~~بندگان پادشاهی به ایلغار آمدند و این ادا خیلی باعث تقویت گریختگان شد تا قرار
~~گرفتند و راجه رامشاه۱ گوالیاری نبیرهٔ راجه مان مشهور که پیش پیش رانا میآمد،
~~کارپردازی بر جان راجپوتان راجه مانسنگه کرد که به شرح راست نیاید و این
~~جماعت بودند که از چپ هراول گریخته و باعث گریز آصف خان نیز شده التجا به
~~سادات که در میمنه بودند بردند و اگر سادات پای ثبات نمی افشردند چنانچه،
~~براول جلو ویران کرده بود کار به رسوایی میکشید و فیلان را تا مقابل فیلان افواج

PageV01P160

![image filename](./1024QadiriBadauni.MuntakhabTawarikh_V02_0166.jpg)

~~پادشاهی در آمده از آن جمله دو فیل قوی مست نامی با یکدیگر در افتادند و
~~حسین خان فوجدار فیلان که عقب مان سنگه بر فیل دیگر سوار بود نیز افتاد و
~~مان سنگه به جای مهارت بر آن فیل خود سوار شد و ثبات قدمی ورزید که فوق آن
~~متصور نباشد و یکی از آن دو فیل که یکی خاصهٔ پادشاهی بود با فیل رانا که رام
~~پرشاد نام داشت و به غایت قوی هیکل بود جنگ عظیم کرد و هر دو یکدیگر را
~~میراندند. از قضا بر مقتل فیلبان فیل رانا تیر رسید و از صدمهٔ حملهٔ فیلان بر زمین
~~افتاد. فیلبان فیل پادشاهی به چستی و چالاکی از فیل خود جسته بر فیل رانا نشست
~~و کاری کرد که هیچ کس نکند و از مشاهدهٔ این حال رانا تاب نتوانست آورد و جلو
~~مانده روان شد و تذبذب در افواج رانا افتاد و جوانان یکه که مانسنگه را محافظت
~~مینمودند پیش در آمده چپقلشی کردند که کارنامه بود و از سرداری مان سنگه آن
~~روز معلوم شد که این مصرع ملا شیری چه معنی داشت:
# که هندو میزند شمشیر اسلام
# و پسر جیمل چیتوری و رام شاه راجهٔ گوالیاری با پسر خویش سالباهن که به
~~غایت ترددهای نمایان کرده بود به جهنم رفتند و از نسل راجههای گوالیار دیگر
~~کسی قابل جانشینی نماند، خس کم و جهان پاک و زخمهای تیر بر رانا که روبه روی
~~مادهوسنگه بود رسید و حکیم سور که از پیش سادات فرار یافته بود التجا به رانا برد
~~و هر دو فوج یکی شد و رانا جلو ویران کرده باز به کوههای بلند که بعد از فتح چیتور
~~در آن میگشت رفت تحصن جست و در آنچنان هوای گرم چلهٔ تابستان که مغز سر
~~می جوشید از اول روز تا نیم مرز جنگ میکردند و قریب به پانصد کس کشته در
~~معرکه افتادند. از آن جمله صد و بیست کس از اهل اسلام و باقی از هنود و
~~مجروحان غزاة از سیصد کس متجاوز بودند و چون هوا حکم تنور آتش داشته
~~مجال حرکتی در سپاهیان نماند و گمان غالب این بود که رانا در پس کوه به مکر و
~~فریب مختفی مانده باشد. بنابر آن تعاقب نکرده بازگشته در خیمهها آمده به
~~قداوات زخمیان پرداختند و این تاریخ یافته شد که:
# ويبلو من الله فتح قريب
# وزوردیر ار انب توچ رد در میذان کار هر کسی را ملاحظه نموده و از دره

PageV01P161

![image filename](./1024QadiriBadauni.MuntakhabTawarikh_V02_0167.jpg)

~~گذشته به کوکنده رسیدند و سری چند از فداییان رانا که محل او را محافظت
~~میکردند و سری چند دیگر سکنهٔ معابد که مجموع بیست کس باشند بنابر رسم
~~قدیم هندوان که وقت خالی ساختن شهر به جهت رعایت ناموس کشته میشوند از
~~اندرون خانهها و بتخانهها بر آمده حرکت المذبوحی کرده به زخم شمشیر
~~جانستان جان به مالکان دوزخ سپردند و امرا از ملاحظهٔ شبگیر رانا کوچه بندی
~~نموده و خندقی و دیواری با آن مقدار بلندی که سوار نتواند گذشت گرد شهر
~~کوکنده برآورده فرود آمدند و کشتگان و اسبان سقط گشته را به تفصیل نام نویسی
~~میکردند تا در عریضه درج کنند. سید احمد خان بارهه گفت که از ما نه کسی کشته
~~شده و نه اسبی مرده که اسامی آن را در دیوان اعلی خواهید برد، از نوشتن چه
~~سود؟ حالا فکر غلّه بکنید و چون آن کوهستان کم زراعت است و غلّه کمی کرد و
~~بَنجاره نمیرسید و عسرتی عجیب به حال سپاهی در آن ایام راه یافته، به کنکاش
~~نشستند و نوبت به نوبت یکی از امرای سردار اعتبار کرده از برای آوردن غله در
~~سیکرها می فرستادند و هر جا بر قلل و شوامخ عالی مجمعی بود شکسته اسیر
~~میساختند و از گوشت مواشی اوقات گذر میشد و انبه چندان فراوان بود که به
~~شرح راست نیاید و اراذل عوام آن را ناهار به جای طعام به کار میبردند و از کثرت
~~رطوبت اکثری بیمار میشدند و انبه بر کشیده شد در آن دیار به وزن یک سیر اکبری
~~کم جرم، اما شیرینی و مزهٔ چندان نداشت و در همین اثنا محمودخان خواص از
~~درگاه به موجب حکم به ایلغار به کوکنده آمد و تحقیق حال معرکه کرده روز دیگر
~~روان شد و کار هر کسی آنچه شنیده بود تقریر کرد و آن خدمات مستحسن افتاد، اما
~~از اینکه رانا را تعاقب ننمودند و گذاشتند تا زنده به در رفت پسند خاطر نیامد و امرا
~~خواستند که فیل نامی رام پرشاد نام را که به غنیمت به دست آمده بود و چند مرتبه
~~بندگان حضرت آن را از رانا طلبیده بودند و او از بدبختی نفرستاده، مصحوب
~~فتح نامه به درگاه روانه سازند آصف خان نام فقیر را برده گفت که فلانی محض از
~~جهت حسبت و قربت در این لشکر آمده بود همراه او باید فرستاد. مان سنگه
~~جواب داد که هنوز کار خیلی مانده است میباید که پیش صف در آمده در معرکه

PageV01P162

![image filename](./1024QadiriBadauni.MuntakhabTawarikh_V02_0168.jpg)

~~همه جا امامت میکرده باشد. گفتم امامت اینجا تمام است۱ کار من اکنون این است
~~که بروم و در پیش صف بندگان حضرت امام باشم. منبسط و مسرور شده فیل
~~مذکور را با سیصد سوار به جهت احتیاط همراه روانه کردند و خود هم به تقریب
~~سیر و شکار و تهانه گذاشتن تا قصبهٔ موهنی که بیست کروهی کوکنده است به
~~مشایعت آمدند و سفارش نامهیی نوشته مرا به درگاه از آنجا رخصت نمودند تا به راه
~~با کهور و ماندل گده به قصبهٔ انبیر که وطن مان سنگه است رسیدیم و به هر جا که
~~می گذشتیم کیفیت جنگ و فتح مان سنگه میشنیدند مردم باور نمیداشتند. اتفاقاً
~~پنج کروهی انبیر، فیل در خلاب ماند و هر چند پیشتر میرفت درگل فرو
~~مینشست و چون اول خدمت بود حالتی عجیب دست داد. آخر رعایای آن
~~نواحی آمده گفتند که پارسال در همین زمین فیل پادشاهی مانده بود بر این گل و
~~لای آب بسیار بریزند تا نرم شود و فیل پادشاهی به آسانی براید. سقّایان همچنین
~~کردند و آب بسیار پاشیدند و فیل به آهستگی از آن ورطه خلاص یافت و به انبیر
~~آمد و سر افتخار آن مردم به آسمان رسید. آنجا سه چهار روزی بوده به راه قصبهٔ
~~توده که مولد فقیر است و بساور که نسبت: وَ اَوَلُ اَرْضِ مَسَّ جِلْدی تُرابُها، دارد
~~رسید و در اوایل ماه ربیع الآخر به وسیلهٔ راجه بهگوان داس پدر راجه مان سنگه
~~که در دیوان خانهٔ فتح پور کورنش کرده عرض داشت امرا با فیل گذرانیدم. پرسیدند
~~که نام این چیست؟ عرض کردم که رام پرشاد. فرمودند که چون این همه به طفیل
~~پیر است نام آن بعد از این پیر پرساد باشد. باز پرسیدند که تعریف تو بسیار
~~نوشتهاند، راست بگو که در کدام فوج بودی و چه کار از دست تو بر آمده؟ گفتم به
~~حضور پادشاهان این کس راست را به صد ترس و لرزه میگوید، دروغ چون توان
~~گفت؟ و آنچه واقعی بود به تفصیل گفتیم. باز پرسیدند که برهنه بودی یا مسلّح؟
~~گفتم جیبه و کیجم داشتم. فرمودند از کجا به هم رسانیدی؟ گفتم از سید
~~عبدالله خان گرفتم. بسیار مستحسن افتاد و دست به اشرفیهایی که در آن ایام به
~~طریق تودهٔ گنج همیشه پیش نهاده میبود برده مجموع نود و شش اشرفی انعام

PageV01P163

![image filename](./1024QadiriBadauni.MuntakhabTawarikh_V02_0169.jpg)

~~فرموده پرسیدند که شیخ عبدالنبی را دیدی؟ گفتم از گرد راه به دربار میرسم او را از
~~کجا دیدم؟ دو شالهٔ نخودی اعلی دادند که اینها را برده شیخ را ببین و بگو که از
~~کارخانهٔ خاصهٔ ماست که به نیت شما فرمایش کرده بودیم، دربراندازید. بردم و
~~پیغام گزاردم. شیخ خوشحال شد و پرسید که در وقت وداع گفته بودم که هنگام
~~التقای صفین به دعای ما را یادآوری. گفتم: دعای اَللُهُمَّ آغْفِر لِلْمُؤمِنینَ وَ آلمُؤمِنٰاتِ وَ
~~آنْصُّرْ مَنْ نَصَرَ دَینَ مُحَمَّدٍ وَ آخْذُلْ مَنْ خَذَلَ دينَ مُحَمَدِ عَلَيْهِ آلصَّلوةُ وَ السَّلامُ خود
~~خوانده بودم. گفت این هم کافی است. سبحان الله این شیخ عبدالنبی در آخر حال
~~به حالی از عالم رفت که کس مبیناد و مشنواد و همه کس را از آن عبرت شواد.
~~هر که را پرورد گیتی عاقبت خونش بریخت
### | حال آن فرزند چون باشد که خصمش مادر است
# و در این سال سید عبداللهخان را پیش خان جهان که با داود قریب کهل گانون
~~مقابل نشسته انتظارمظفرخان و لشکر بهار و حاجی پور می برد مصحوب فرمان
~~مشتمل براهتمام آن امرا و مژدهٔ رسیدن نفس نفیس خویش به ایلغار فرستادند و پنج
~~لک روپیه به دا کچوکی به جهت مدد آن لشکر و کشتی بسیار پراز غله از آگره نیز حکم
~~کردند که روانه گردانند و خبر رسید که گجپتی۱ زمیندار نواحی حاجی پور و پتنه که
~~ایل شده بود جمعیت نموده بر سر فرحت خان و پسرش میرک ردایی که در تهانه آره
~~بودند رفته هر دو را به درجهٔ شهادت رسانید و راهها مسدود است، بنابراین بیست
~~و پنجم ربیع الآخر سنهٔ مذکور از فتح پور به عزم شرق رویهٔ هند نهضت نموده در پنج
~~کروهی فرود آمدند و در این منزل سید عبدالله خان سر داود آورد و آن بیت فال جفر
~~که سید میرکی وقت مراجعت از پتنه در جونپور استخراج نموده بود تحقیق یافت:
# مژدهٔ فتح به ناگاه رسد سر داود به درگاه رسد
# و قصهٔ جنگ مجمل این است که روزی که سید عبدالله خان در لشکرخان جهان
~~در نواحی کهلگانون رفته اهتمام جنگ نموده روز دیگر که پانزدهم ماه ربیع الآخر
~~باشد، خان جهان با جمعیت خویش دستکها به امرا داده که هر کدام هر کجا
~~بایستند و مظفرخان با پنج هزار کس تسویهٔ صفوف نمودند و داود در عین سکر و

PageV01P164

![image filename](./1024QadiriBadauni.MuntakhabTawarikh_V02_0170.jpg)

~~غرور به اتفاق عمّ خود جنید کررانی و دیگر سرداران از قلعه برآمده وارهانی گوشه
~~به جنگ بایستاد و در اول وهله توپی به زانوی جنید رسیده خرد میشکند و چون
~~افواج در هم میآمیزند، شکست بر افغانان میافتد واسب داود در خلابی بند
~~می شود و حسن بیگ گرد او را گرفته نزد خان جهان میآورد او از تشنگی آب
~~می طلبد کفش او را پر آب ساخته پیش او میآورند و چون نمیخورد، خان جهان
~~کروتی خاصهٔ خویش داده او را سیراب میسازد و نمی خواست که بکشد، چه
~~بسیار صاحب حسن بود، آخر امرا میگویند که در زنده داشتن این احتمال فساد
~~است، بنابرآن فرمود که گردنش بزنند و دو زخم زدند کارگر نیفتاد و به عقوبت
~~کشتند و سر او را جدا ساخته و ازکاه پرکرده و عطریات مالیده به سید عبدالله خان
~~می سپارند و روان می سازند و فیل و غنیمت بی شمار مییابند و در این سال به
~~جهت تقدیم شکرانهٔ این فتح به تاریخ بیست و سوم جمادی الثانی متوجه اجمیر
~~شدند و ششم ماه رجب که روز عرس حضرت خواجه - قدس الله سره العزیز - باشد
~~به آنجا رسيدند، و سلطان خواجه خلف صدق خواجه خاوند محمود را میرحاج
~~ساخته و مقدار شش لک روپیه از نقد و جنس به جهت مستحقین حرمین شریفین و
~~بنای خانه در حرم مبارک فرستادند و در وقت رخصت سلطان خواجه به طریق
~~محرمان سر و پا برهنه احرام بسته و به تشبه حاج همچنان لباس پوشیده و اندک
~~قصری کرده قدمی چند به مشایعت رفتند و در آن حالت غریو از مردم برخاسته
~~رقتها کردند و قطبالدین محمّدخان و قلیج خان و آصفخان را به بدرقگی سلطان
~~خواجه نامزد گردانیده حکم کردند که از کوکنده این قافله را گذرانیده ولایت رانا
~~پایمال سازند و از او نیز هر جا که خبر یابند دمار برآرند و مقارن این حال خبر رسید
~~که شاه طهماسب از عالم در گذشت و شاه اسماعیل ثانی جانشین او شد و این
~~تاریخ يافتند که:
# اول دولت و فتح و ظفر است
~~و حکم عام کردند تا هر کسی که خواهد به حج رود و خرج راه از خزانه بدهند و
~~خلقی کثیر به این سعادت فایز شدند، به خلاف حال که نام نمی توان برد و به مجرد
~~طلبيدن رخصت مجرم واجب القتل میشوند، تِلْکَ ألايّامُ نُدَاوِلُهاً بَيْنَ النّاسِ و در آن

PageV01P165

![image filename](./1024QadiriBadauni.MuntakhabTawarikh_V02_0171.jpg)

~~ایام چون خبر عسرت لشکر کوکنده میرسد، مانسنگه و آصف خان و قاضی خان را
~~از آنجا جریده می طلبند و روزی چند به جهت بعضی تقصیراتی که میباشد او را و
~~آصف خان را که با یکدیگر صحبت به نفاق داشتند ازکورنش محروم ساختند، به
~~خلاف غازی خان بدخشی و مهترخان و علی مراد اوزبک و خنجری ترک و یک دوی
~~دیگر که من هم از آن جملهام از آن مردم مستثنی بودهاند، به عنایات و زیادتی
~~منصب سرفراز گشتند و باقی همه از درجهٔ اعتبار سقوط یافته باز معاف شدند و
~~نوزدهم این ماه به جانب ولایت رانا که در کوهستان اودی پور و خانپور و غیر آن
~~قزاق میگشت روانه گشتند و در این ایام خواجه شاه منصور نویسندهٔ شیرازی را که
~~از ابتدای احوال چندگاه مشرف خوشبوی خانه بود و به تقریب عداوت مظفرخان
~~و قدرتهای۱ او فرار نموده به جونپور نزد منعم خان رفته اعتبار تمام یافته به منصب
~~دیوانی رسید و بعد از حادثهٔ منعم خان به موجب فرمان عالی شأن طلب به درگاه
~~آمد، از جهت نهایت کاردانی و سنجیدگی که داشت او را دیوان کل ممالک
~~محروسه گردانیده به تدریج در امور ملکی شریک غالب راجه کردند.
# ناقابل است آنکه به دولت نمیرسد %~% ورنه زمانه در طلب مرد قابل است؟
# اگر چه کسی دخل کرده و گفته:
# ناقابلان دهر به دولت رسیدهاند %~% پس چون زمانه درطلب مرد قابل است
# و اول حق و ثانی ستم است و از اتفاقات آنکه در همان سال ستارهٔ ذوذنابه از
~~جانب مغرب پیدا شد و چون شاه منصور در گوشهٔ دستار از عقب دنباله دراز
~~میگذاشت او را ستارهٔ دنباله دار نامیدند و از بسیاری کفایت دقت۲ در حساب
~~سپاهی و گرفت و گیر بی محل به مرتبه یی رسید که مردم ظلمهای راجه مظفرخان را
~~فراموش کرده بر او انبار نفرین می فرستادند.
# که بسیار بد باشد از بد بتر
# و در همان سال خبر رسید که شاه اسماعیل ولد شاه طهماسب پادشاه عراق را
~~همشیرهاش پری جان خانم به اتفاق امرا به قتل رسانید و میرحیدرمعمایی تاریخ

PageV01P166

![image filename](./1024QadiriBadauni.MuntakhabTawarikh_V02_0172.jpg)

~~جلوس وی را «شهنشاه روی زمین» و تاریخ وفات «شهنشاه زیر زمین» یافت و تأثیر
~~ذوذنابه در آن ولایت ظاهر شد و در عراق هرج و مرج عظیم افتاد و تبریز و شروان و
~~مازندران را رومی به زور گرفت و بعد از او سلطان محمّد خدابنده ولد شاه
~~طهماسب که از مادر دیگر بود به پادشاهی نشست، چنانچه به جای خود مذکور
~~است و مدت طعن ولعن صحابهٔ کبار که از هزار ماه درست مقابل حکومت و ناسزا
~~گفتن بنی امیه بود سپری شد، اما الحاد از آن بلاد سرایت به این ولایت کرد.
# نفاق آمده در هند از بلاد عراق %~% عراق قافيه میدان به رهگذار نفاق
# و چون قصبهٔ موهنی مخيم گشت، فرمانی به قطبالدین محمّدخان و راجه
~~بهگوان داس نوشتند که این دو سردار در کوکنده توقف کنند و قلیج خان با امرای
~~دیگر همراه قافله حاج تا ایدر که به چهل کروهی احمد آباد است رفته از آنجا جمعی
~~را همراه سازد تا به احمد آباد رسانند و خود قلعهٔ ایدر را محاصره نموده نراین داس
~~راجهٔ آنجا را استیصال نماید. قیلج خان به موجب حکم قیام نموده تیمورخان
~~بدخشی را با پانصد سوار همراه قافله ساخت تا به مأمن رسانیدند و راجهٔ ایدر چون
~~رانا مانند دزدان کوه به کوه و جنگل به جنگل میپیمود.
### | هاله چه مه کرد که او ته کند۱
~~و در این منزل شهابخان و شاه بداغخان مع پسرش عبدالمطلبخان و شاه
~~فخرالدین خان و دیگر جایگیرداران مالوه به ملازمت رسیدند و غازی خان بدخشی
~~را منصب هزاری داده با شریف محمّدخان اتگه و مجاهدخان و ترک سبحان قلی
~~مع سه هزار سوار در تهانهٔ موهنی گذاشتند و در کوهستان مداریه عبدالرحمان بیگ
~~پسر جلالالدین بیگ و عبدالرحمان ولد موید بیگ را با پانصد کس ماندند و
~~قطبالدین خان و راجه بهگوان داس را از کوکنده طلبیده و شاه فخرالدین و جگنات
~~را دراودی پور و سید عبدالله خان و راجه بگهوان داس را در دهنهٔ درهٔ اودی پور تعین
~~گردانیده به نواحی بانس واله و دونگرپور رسیدند و در آنجا راجه تودرمل از بنگاله
~~آمده پانصد فیل از غنیمت آن ملک با دیگر تحف گذرانید و در همین منزل

PageV01P167

![image filename](./1024QadiriBadauni.MuntakhabTawarikh_V02_0173.jpg)

~~قلیج خان را که از ایدر طلبیده آصف خان را به جای او سردار لشکر ساخته بودند به
~~اتفاق کلیان رای بقال ساکن کنبایت به بندر سورت فرستادند تا از فرنگیان قول گرفته
~~جهاز سلطان خواجه را که به جهت بی قولی معطل مانده بود راهی سازد و در مالوه
~~آمد به لشکر ملحق گردد.
# و در ذی حجهٔ این سال تحویل نوروز شد و سال بیست و سوم از جلوس در آمد
~~و آن جشن را در قصبهٔ دیپالپور از توابع مالوه ترتیب دادند و جامع منتخب که به
~~تقریب بیماری صعب در بساور مانده بود خواست که به راه بانس واله به اردو رود
~~در هندون سید عبدالله خان در خورده و آن راه را پر خطر و مسدود نشان داده و
~~بازگردانیده در بجونه آورد و بعد از چند روزی به موجب اهتمام امامت پادشاهی
~~به همراهی رضوی خان به راه گوالیار و سارنگ پور و اجین رفته در دوازدهم
~~ذی حجه در حدود دیپالپور۱ مالوه ملازمت کرد و مصحف حمایل نفیس و بیاض
~~خطب صنایع و بدایع حافظ محمّد امین خطیب قندهاری را که خوش خوانی در این
~~عصر مثل او در نظر نیامده گذرانید و آن مصحف و بیاض را از منزل محل کروهه از
~~بساور دزدان برده بودند و سید عبدالله خان پیروی کرده به فقیر سپرده بود. چون
~~به نظر در آورد بسیار خوشحال شدند و حافظ محمّد امین را طلبیده به مطایبه
~~فرمودند که مصحف حمایل از جایی به ما آوردهاند، آن را به شما بخشیدم. حافظ
~~آن را شناخته و روحی در قالبش از سرنو در آمده تسلیمات بی حد و نهایت و سجدهٔ
~~شکرگزاری به جا آورده عرض کرد که حضرت همان روز سید عبدالله خان را فرموده
~~بودند که آن را ان شاءالله تعالی تو پیدا خواهی کرد به جایی نخواهد رفت. چون
~~کیفیت یافتن آن از جامع پرسیدند عرض داشتم که جماعت بیل داران که در بعضی
~~قریات بساور به کندن حوض و چاه و غیر آن مشغول میباشند و بر این بهانه راه
~~میزنند این اسباب را دزدیده بودند و یکی از آنها مخالفت نموده سید عبدالله خان
~~را خبر رسانید تا همه را گرفت و به دزدیها که کرده بودند اقرار نمودند، در این میان
~~به حافظ فرمودند که ان شاء الله اسباب دیگر هم پیدا میشود، خاطر جمع دارید او
~~به عرض رسانید که مدّعای من یافتن این مصحف و این بیاض بود که از آبا و اجداد

PageV01P168

![image filename](./1024QadiriBadauni.MuntakhabTawarikh_V02_0174.jpg)

~~موروثی داشتم و در انشای خطب عاجز مانده بودم، باقی سهل است. عاقبتالامر
~~بعد از مراجعت از آن سفر چنانچه فرموده بودند آن اسباب هم به جنس از بیل داران
~~پیداگشت و سید عبدالله خان در فتح پور به نظر در آورد و در همان منزل فقیر را باز
~~مجدداً حکم امامت شد و خواجه دولت ناظر محصل بود که به دستور سابق از هفته
~~یک روز و شب خواهی نخواهی به چوکی حاضر میساخت و همان مثل راست
~~آمد که احمدک به مکتب نمیرود و برندش:
# گر میروی و گر نه برند، اختیار نیست
# و به جهت اهتمام مهام آن ملک چند روزی در دیپالپور توقف واقع شد و بعضی
~~امرای کبار مثل شهابالدین احمدخان را بی جایگیر در آن مالوه بر سر راجه
~~علی خان به جانب اسیر [و] برهان پور و تسخیر آن ولایت روانه گردانیده عهدهٔ داغ و
~~محلای آن لشکر به شهبازخان بخشی تفویض نمودند، از آن منزل راجه تودرمل را
~~به اعتمادخان گجراتی برای تحقیق جمع ولایت گجرات و سرانجام آن ملک نامزد
~~ساختند.
# و در این اثنا خبر شکست راجه نراین داس و فتح ایدر بر دست آصف خان و
~~دیگر امرای نامزد آنجا رسید و شرح این مجمل آنکه چون قلیج خان از ایدر به
~~اهتمام علی مراد اوزبک که به طلب او آمده بود متوجه درگاه شد و آصفخان به
~~سرداری متعین گشت، راجه ایدر که در به در میگشت به امداد راناکیکا و سایر
~~زمین داران جمعیتی به هم رسانیده به ده کروهی تهانهٔ ایدر آمده داعیهٔ شبخون
~~داشت. آصف خان و میرزا محمّد مقیم و تیمور بدخشی و میر ابوالغیث بخاری و
~~میرمحمّد معصوم بکری و غیر آن کنکاش چنان دیدند که قریب پانصد سوار به
~~محافظت تهانه گذاشته خود شباشب بر سر او آورند و آنچه او اندیشیده بود ایشان
~~اندیشیدند و هنگام طلوع صبح به تاریخ چهارم ذی حجهٔ سنهٔ اربع و ثمانین و
~~تسعمائة (۹۸۴) هفت کروه راه رفته بودند که از آن طرف راجه نراین داس مسلح و
~~مکمل رسیده آتش حرب در گرفت و تیر و شمشیر نیزه در هوا پرّان شد و میرزا
~~محمّد مقيم که در هراول پیش از همه بود در چشیدن شربت شهادت هم
~~پیش دستی نمود شکست بر کفار افتاد و هرکدام گریخته چون روباهی در سوراخی

PageV01P169

![image filename](./1024QadiriBadauni.MuntakhabTawarikh_V02_0175.jpg)

~~حنی جر یعر . ست صصر رسیه فرماذ محتوی بر نوازش سرداران آن
~~ر صیعه ر سر میرسبه محتّه سیرعنل که به حکومت بکر نامزد
~~تس:۔سیربر صر روي بسر حرر بر سر سبوی فرستاد تا در اندک
~~ذصت َهِ نم َر مبرس پرن ره میرسید صفالی که اعاظم اکابر
~~بترتر- سزت رسه منصب حذیه سرفرازگشته بود این
~~مصیهٔ ذی
# وزه نیی
# بسرپ ح حر چرست وایز تاریخ شذ: که «سید
~~صرس
# حیپسستسر ست رشیسن ار شامنشاسی رسر
~~سرهخچسجتعضه * مننه سمر سرحته بنته زدیوخب
~~دهتت خحبر حسنه تک دسر بر اوحر شره
~~مت حسست ح پرعرر نه ر حلفته سرزز صحمّه زمحه
~~ی سر  تد
~~سرر سرشه
# ےہ سبہ پن
### | ہرہ

PageV01P170

![image filename](./1024QadiriBadauni.MuntakhabTawarikh_V02_0176.jpg)

~~نخست از همه پرستندگان دجال ایشان خواهند بود، گرد وی جمع آمده به موجب
~~اشارت او چنان شهرت دادند که مجدّد مائهٔ عاشره اوست و غوغای عظیم افتاد و
~~خبر به خلیفهٔ صاحب زمان رسید تا او را شبی در مجلس خویش طلبیده در
~~مسجدی طولانی از پارچه که هر پنج وقت نماز به جماعت در آن میگزارند با او
~~خلوت ساختند، اول با صورتی مضحک و هیأتی ناقبول وگردن کژ کورنش کرده تا
~~دیری دست بسته و چشم ازرق که علامت دشمنی پیغمبر - علیه السلام - میگویند
~~پوشیده به طریقی که کذب و ریا و نفاق از آن میبارید ایستاده ماند و بعد از مدتی
~~چون حکم نشستن فرمودند سجده به جای آورده به دو زانو مانند اشتر لوک نشست
~~و دوبه دو صحبت خلوت داشتند و پرسش ها واقع شد و غیر از حکیم الملک کسی
~~دیگر را مجال ایستادن در آن پایه نبود و از دورگاه گاهی که آواز بلند میکرد. لفظ علم
~~میشنودم خرافات خیلی می چاوید و آن را حقيقة الحقايق واصل الاصول ناميد.
# قومی نه ز ظاهر نه ز باطن آگاه %~% آنگه ز جهالت به بطالت گمراه
# مستغرق کفرند و حقیقت گویند %~% لاحـول ولا قـوة الآ بـالله
# و تمام مدار او به روش محمود بسخوانی۱ که در زمان امیر تیمور صاحب قران در
~~بسخوان که نام دیهی است از توابع گیلان ظهور کرده و سیزده رسایل نحس نحس
~~نوشته پر از تزریق که به هیچ مذهب و ملت راست نیاید و غیر از تیتال که آن را علم
~~لفظ وحال ناميده حاصلى ندارد، خلاصهٔ تصانيف آن اشقى الاشقياكتاب بحرو
~~کوزه است و فضلاتی که در آنجا خورده گوش از شنیدن آن قی میکند و معلم
~~ملکوت اگر آن را بشنود چه خندهها که بر ریش او نزند و چه رقصها که نکند و این
~~شریف کثیف نیز جنگ المهملاتی نوشته و آن را ترشح ظهورنام مانده و تقلید جمع
~~میر عبد الاول نموده عنوان هر فقرهٔ نامربوط عام فریب را مصدّر به لفظ می فرمودند
~~ساخته که کشتگاه عجبی است و منزلی طرفه مضحکی غریب و با وجود این جیل
~~به موجب اِنَّ لِلّهِ مَلَكا يَسُوقٌ الأَهْلَ اِلَى الأهْل كار از پيش برده چنان تصرف در مزاج
~~روزگار و اهل آن کرده که حالا داخل امرای هزاری است و از جملهٔ داعیان مذهب
~~احق در ولایت بنگ است و صاحب مراتب اخلاص چهارگانه و مریدان معتقدان را

PageV01P171

![image filename](./1024QadiriBadauni.MuntakhabTawarikh_V02_0177.jpg)

~~به نیابت به آن مراتب میخواند و بیان مراتب مذکور عن قریب مسطور میشود.
~~از پی ردّ و قبول عام خود را خر مساز %~% زانکه کار عام نبود جز خری یا خرخری
~~گاو را دارند باور در خدایی عامیان %~% نوح را باور نمیدارند در پیغمبری
# وَإلَى اللهِ المُشْتَكي مِنَ الدَّهْرِ إِذٰا اَحْسَنَ نَدِمَ مِنْ ساعَتِهِ وَ إِذٰا اَسٰاءَ اَصَرَّ عَلى اِشائتِةِ
~~و زبان حال او همه این میگوید که:
~~پار بودم قطبکک امسال قطب الدین شدم %~% گر بمانم سال دیگر قطب دین حیدر شوم
# و چون خاطر از مهمات آن ولایت پرداختند از آنجا به کوچهای متواتر سیرکنان
~~و صيدافكنان به راه رنتهنبور در صفر بيست سوم سنهٔ خمس و ثمانین و تسعمائة
~~(٩۸۵) به فتح پور رسیدند و شیخ فیضی که حالا به خطاب ملک الشعرایی مخاطب
~~است، غزلی گفته که مطلعش این است:
~~نسیم خوش دلی از فتح پور میآید %~% که پادشاه من از راه دور میآید
# بعد از دو سه ماه خبر فترات گجرات رسید و منشأ آن این بود که چون راجه
~~تودرمل در این مرتبه به گجرات رفت مظفرحسین بن ابراهیم حسین میرزا که
~~دخترزادهٔ میرزا کامران باشد از ولایت دکهن که والدهاش گلرخ بیگم در وقت
~~محاصره سورت۱ به آن جانب به در برده بود، در سنّ پانزده شانزده سالگی به
~~اغوای مهرعلی نام مفسدی از تربیت کردگان میرزا ابراهیم حسین، اوباشی چند
~~جمع آورده خلل در گجرات انداخت و باز بهادر پسر شریف محمّدخان اتکه و
~~بابابیگ دیوان گجرات با مظفر حسین میرزا در پرگنهٔ پتلاد به جنگ پیش آمده
~~شکست یافتند و میرزا به کنبایت رفته و دو سه هزار سوار داشت و وزیرخان حاکم
~~گجرات با آنکه سه هزار سوار داشت، بنابر واقعه طلبی سپاهیان که محل اعتماد
~~نیستند قرار بر تحصن داده صورت واقعه به راجه تودرمل که در پتن بود نوشت و
~~راجه به جانب احمد آباد رفت و میرزا از کنار احمد آباد برخاسته به جانب دولقه۲
~~روان شد. وزیرخان و راجه تعاقب او نمودند و در آن نواحی محاربهٔ صعب روی
~~نمود و شکست بر مخالفان واقع شد و به جوناگده رفتند و در این هنگام راجه به

PageV01P172

![image filename](./1024QadiriBadauni.MuntakhabTawarikh_V02_0178.jpg)

~~فتح پور شتافت و میرزا مظفر حسین از جوناگده باز آمده وزیرخان را که بی جنگ به
~~همان سبب که مذکور شد باز متحصن گشته بود در احمد آباد قبل کرده و نردبانها بر
~~دیوار قلعه مانده و قصد برآمدن نموده نزدیک بود که بشکند در این وقت بندوقی بر
~~سینهٔ مهرعلی که صندوق راز میرزا و وکیل مطلق او بود میرسد و او را به صندوق
~~عمل می برد.
# الـمَوْتُ يَأتـى بَـفْتَة %~% وَالقَـبْرُ صُـندُوقُ العَـمَل
# و چون نفس ناطقهٔ میرزا را آن حال میرسد به یک بار راه فرار پیش گرفته به
~~جانب سلطان پور و ندربار می رود و امرای نامدار که به سرداری شهابالدین
~~احمد خان بر راجه علی خان نامزد شده و او را در قلعه کشیده کار بر او تنگ آمده و
~~مملکت را به تاراج داده بودند، نزدیک بود که دستگیر سازند. در این اثنا قطبالدین
~~محمّدخان دودله شده و از امرا جدا گشته به جانب بهروج و بروده که جایگیر
~~داشت و از میرزا در آنجا هرجی و مرجی تمام راه یافته بود میآید و فتوری و
~~قصوری در تشخیص مهم اسیر و برهان پور میرود و امرا به ضرورت پیشکش لایق
~~به مقتضای وقت از راجه علی خان گرفته به درگاه می فرستند و مراجعت به
~~جایگیرهای خویش مینمایند و در همین ایام حکیم عین الملک شیرازی که در سال
~~نهصد و هشتاد و سه همراه وکیل عادل خان حاکم دکهن به رسالت رفته بود بازگشته
~~آمد و فیلان نامی و تحفههای گرامی عادل خان را گذرانید و بعد از تغیر دیب چند،
~~راجهٔ مجهولی۱ به فوجداری بانس بریلی در دامن کوه نامزد گشت و از آنجا عریضه
~~نوشت مشتمل بر چند فصل، یکی از آن جمله اینکه چون از درگاه جدا شدهام و در
~~این صحرا و بیابان هیچ فردی از یاران اهل همراه ندارم، اگر فلاتی را - و نام مرا برد -
~~که از صلاح و فساد این ولایت و روش کار و بار واقف است و مردم به اعتماد او
~~رجوع مینمایند و به دربار هم چندانی خدمت مرجوعه ندارد فرستند هم مرحمتی
~~فصل رسيد له خکم ازی شنید ونه حكم نی.

PageV01P173

![image filename](./1024QadiriBadauni.MuntakhabTawarikh_V02_0179.jpg)

~~مو بر آید به کف و موی تو ناید به کفم
### | این چنین بخت که من دارم و این خو که تراست
# و در ماه رجب سال نهصد هشتاد و پنج که ایام عرس حضرت خواجه اجمیری
~~است - قدس الله سره العزيز - متوجه اجمير شدند و در منزل توده، شاه ابوتراب از
~~اکابر سادات شیراز و مرجع سلاطین گجرات و راجه تودرمل که بعد از فتح میرزا
~~مظفرحسین روانهٔ درگاه شده بودند رسیدند و از نزدیکی میرته شاه ابوتراب را بر
~~قافلهٔ حاجیان میرحاج ساخته و اعتمادخان گجراتی را نیز زرهای فراوان داده
~~رخصت مکّهٔ معظمه فرمودند و حکم عام کردند که هرکس که خواهد برود و چون
~~از شيخ عبدالنبی صدر التماس نمودم که برای من هم رخصتى حاصل بکنید،
~~پرسید که والده در قید حیات داری؟ گفتم بلی، گفت از برادران کسی هست که از
~~تعهد خدمت وی بر آید؟ گفتم نی، همین من وسیلهٔ رزق ایشانم. فرمود اگر رخصت
~~والده حاصل شود بهتر باشد و آن سعادت میسر نشد و حالا به دندان حسرت پشت
~~دست ندامت میگزد.
~~نکرد لطف تو کاری و وقت کار گذشت نشد وصال تو روزی و روزگار گذشت
# در نواحی قصبهٔ انبیر۱ در موضع مولتان که شهری است قدیم و ویرانهٔ مطلق بود،
~~بنای شهر فرموده قلعهٔ بلند و دروازهها و باغ را به امرا تقسیم نموده در اهتمام
~~عمارت سعی بلیغ ارزانی داشتند تا در هشت روز تمام شد و رعایا را در آن اطراف
~~آبادان ساختند و به نام رای منوهر ولد رای لونکرن حاکم سانبهر موسوم گردانیده
~~منوهر پور نامیدند و این منوهر که او را چندگاه میرزا منوهر میگفتند در خدمت
~~شاهزادهٔ بزرگ نشو و نما یافته به مرتبهٔ کمال رسیده، امروز شعر میگوید و توسنی
~~تخلص دارد و جوانی قابل است و ذکر او در ذیل تذکرهٔ شعرا مذکور میشود و از
~~آنجا به راه نارنول متوجه دهلی گشته شیخ نظام نارنولی که از کبار مشایخ وقت بود
~~ملاقات کردند و در دهلی بعد از فراغ از زیارت اولیای کبار آن بقعهٔ شریفه در نواحی
~~بالم به شکار مشغول شدند و در غرّهٔ [عشره] اخیر ماه مبارک رمضان این سال در
~~نواحی قصبهٔ ریواری خبر از بساور به فقیر رسید که پسری از خدمتکاری بعد از

PageV01P174

![image filename](./1024QadiriBadauni.MuntakhabTawarikh_V02_0180.jpg)

~~انتظار شدید و در عمر مدید متولد شده و اشرفی نذر برده التماس نام نمودم، فاتحه
~~خوانده پرسیدند که نام پدرت و جدّت چیست؟ عرض داشتم که ملوک شاه ولد
~~حامد. فرمودند نام این پسر عبدالهادی باشد و این اسم هادی در آن ایام شب و روز
~~ورد زبان شاهنشاهی بود. هر چند حافظ محمّد امین خطیب از جمله هفت امام به
~~مبالغهٔ تمام میگفت که این فضولی مکن و حفّاظ را در منزل خود جمع ساز تا ختمی
~~دای درازی عمر این نوباوه بکنند، به سخن او کار نکردم. عاقبت آن مولود شش
~~ماهه شده به عالم بقا خراميد. ان شاءالله اجرى و ذخرى شافع و مشفع در
~~یوم الحساب گردد و از آن منزل رخصت پنج ماهه گرفته به بساور آمدم به حسب
~~بعضی ضرورات بلکه فضولیها تخلف در وعده نموده یک سال ماندم و این کم
~~خدمتی ها و آن مخالفت ها عاقبت رفته رفته باعث افتادن از نظر و بی توجهی تمام
~~شد و تا حال که مدت هیجده سال از آن واقعه گذشته و هیجده هزار عالم رفته همان
~~طور به خدمت نامجرا مبتلاست که نه روی قرار و نه رای فرار دارد.
# بختی نه که با دوست در آمیزم من %~% صبری نه که از عشق بپرهیزم من
# دستی نه که با قضا در آمیزم من %~% پایی نه که از میانه بگریزم من
# و در منزل هانسی زمانی که متوجه پنجاب بودند عرض داشت شیر بیگ تواچی
~~به درگاه رسید که مظفر حسین میرزا از گجرات فرار نموده به دکهن میرفت، راجه
~~علی خان او را گرفته مقید دارد و در غرهٔ ذی حجهٔ سنهٔ خمس و ثمانین و تسعمائة
~~(۹٨۵) فرمانی به نام راجه علی خان مصحوب مقصود جوهری فرستادند تا میرزا را
~~روانهٔ درگاه فلک بارگاه گرداند.
# و در غرّهٔ محرم الحرام سنهٔ ست و ثمانین و تسعمائة (۹۸۶) تحویل نوروز جلالی
~~شد که سال بیست و چهارم از جلوس باشد.
# چون صفر تخت ز سلطان فلک پردازد %~% لاجرم بر فلکش نام برآید به حمل
~~و در پتن به زیارت حضرت گنج شکر -قدس الله روحه العزیز- مشرف شده در
~~نواحی نندنه شکار قمرغه خیال کرده در عرض چهار روز نخجیر بی حساب
~~افکندند. چون نزدیک به آن رسید که هر دو طرف قمرغه به هم رسد، ناگاه به یک
~~بار حالتی عجیب و جذبهٔ عظیم بر شاهنشاهی وارد گشت و تغیر فاحش در وضع

PageV01P175

![image filename](./1024QadiriBadauni.MuntakhabTawarikh_V02_0181.jpg)

~~ظاهر شد به مثابهیی که تعبیر از آن ممکن نبود و هر کدام بر چیزی حمل میکردند
~~الْغَيْبُ عِنْدَاللُّهِ و در همان وقت حکم فرمودند که شکار برطرف سازند.
# هش دار که فیض حق به ناگاه رسد ناگاه رسد بر دل آگاه رسد
# و در پای درختی که این حال ثمرهٔ آن بود زر بسیار به فقرا و مساکین داده طرح
~~عمارت عالی و باغی وسیع در آنجا انداختند و موی سر را قصر کردند و بیشتری از
~~مقربان موافقت نمودند و این خبر در شرق رویهٔ هند شهرت یافته اراجیف عجیب و
~~اکاذیب غریب در افواه عوام افتاد و خللها در میان رعایا پدید آمد باز در اندک
~~زمانی فرو نشست و در منزل بیهره بیگم پادشاه از تختگاه رسید و حکومت پنجاب
~~را به سعیدخان مغول تفویض نموده و قاضی علی بغدادی را که نبیرهٔ میرقاضی
~~حسین میبدی است برای تداخل زمین مدد معاش ائمّه در پنجاب و غیر آن تعین
~~کردند تا محال قدیم را گذاشته و رقبه پیموده در یک دیه همه را شریک سازند و
~~تفرقهٔ تمام به حال ائمّهٔ ممالک محروسه راه یافت و این همه بر رغم شیخ عبدالنبی
~~و بی دیانتی وکلای او بود و از آنجا به جانب فتح پور مراجعت واقع شد و قریب به
~~خضرآباد سادهوره به تاریخ سوم جمادی الثانی سنهٔ مذکوره به کشتی در آمدند و
~~امرا و اعیان ملک نیز به مرافقت درکشتی نشستند و اردو از راه خشکی روان گشت
~~و بیست و نهم این ماه در حضرت دهلی رسید و در غرهٔ ماه رجب از کشتی بحر بر
~~آمده و بر کشتی بر که عبارت از بادپای هامون نورد باشد سوارگشته در ششم این ماه
~~خود را در اجمیر به مجلس عرس رسانیدند و روزی دیگر به همان ساعت متوجه
~~دارالخلافت شدند و هر روز پنجاه کروه راه طیّ میکردند و به تاریخ نهم روز جمعه
~~هنگام تباشیر صباح به منزل توده رسیدند و جامع اوراق که از بساور به استقبال رفته
~~بود، در آن وقت ملازمت نموده و کتاب الاحادیث را که چهل حدیث است در بیان
~~فضیلت غزا و ثواب تیراندازی و نام آن مشتمل بر تاریخ است گذرانید و داخل
~~کتابخانه شد و تقصیر تخلف وعده هیچ مذکور نگشت و آخر آن روز به فتح پور
~~رسیدند و بیشتر اوقات در عبادت خانه به صحبت علما و مشایخ میگذرانیدند
~~خصوصاً لیالی جمعه که تمام شب به احیا میگذشت و پیوسته کار تحقیق مسایل
~~دین بود چه اصول و چه فروع و علما با یکدیگر تیغ زیان کشیده در مقام تنافی و

PageV01P176

![image filename](./1024QadiriBadauni.MuntakhabTawarikh_V02_0182.jpg)

~~تقابل بودند و اختلاف مذاهب به جایی رسید که تکفیر و تضلیل همدیگر
~~مینمودند و کار بحث از سنی و شیعی و حنیفی و شافعی و فقیه و حکیم گذشته در
~~اصل اصول خلل انداختند ومخدوم الملك رسالهيى نوشت كه شيخ عبدالنبى
~~خضرخان سروانی را که متهم به سبّ نبی علیه السلام بود و میرحبش را که به تهمت
~~رفض گرفته بودند بناحق کشته و نمازگزاردن عقب او روا نیست چراکه پدرش عاق
~~ساخته وخود علت بواسیر خونی دارد و شیخ عبدالنبی نیز تجهيل و تضليل او
~~می نمود و ملایان دو جماعت دو رویه پارهیی به آن جانب و پارهیی به اینجانب رفته
~~سبطی و قبطی گشتند و اهل بدع و اهوا به مقتضای آرای فاسده و شبهات باطله از
~~کمین برآمده باطل را به صورت حق و خطا را به لباس صواب جلوه داده پادشاهی را
~~که جوهری نفیس و طالب حق بود، اما عامی محض و مستأنف و مستأنس به کفره و
~~اراذل در شک انداخته حیرت بر حیرت افزود و مقصود از میان رفت و سدّ سدید
~~شرع مبین [و] دین متین شکست و بعد از پنج شش سال خود اثری از اسلام نماند و
~~قضيه منعكس شد.
# قضيّهٔ من و تو اوفتاده است به عكس %~% تو بیع میکنی آن را که عیب میدانم
# این را بواعث و دواعی بسیار بود و به موجب اَلْقَليلُ يَدُلُّ عَلَى الكَثيرِ وَ الحَفْنَةُ
~~تَدُلَّ عَلَى آلغَديرِ انموذجی از آن در سلک تقرير و تحرير میآورد و الله المستعان.
~~حاصل آنکه اصناف دانایان از هر دیار و ارباب ادیان و مذاهب به دربار جمع شده
~~به شرف هم زبانی مخصوص بودند. بعد از تحقیق و تفتیش که شب و روز شیوه و
~~پیشه غیر از آن نداشتند، غوامض علوم و دقایق حکم و عجایب اخبار و غرایب آثار
~~که دفاتر مطول مجمل و مفصل آن را بر نتابد نشان میدادند و به مقتضای: ثُلثُ
~~مُهُلِكٰاتُ شحٌ مُطٰاعٌ وَ هَوَیَّ مُتَبَع وَ اِعْجابُ المَرْءِ بِنَفْسِهِ هر چه خوش میآمد از هر
~~کس غیر از مسلمانان التقاط و انتخاب نموده از آنچه نامرضی طبع و خلاف خواهش
~~بود احتراز و اجتناب لازم میدانستند و از زمان صبی تا عهد عنفوان شباب و از آن
~~هنگام تا سنّ انحطاط چندین حالت متنوعه از کل معاملات متنوعه و مشارب
~~مختلفه به هم رسید و به خود داشتی خاص و معرفتی جداگانه سوای متعارف از
~~آنچه در کتب دیده و خوانده میشود حاصل گردیده و اعتقادی هیولانی پیکر در

PageV01P177

![image filename](./1024QadiriBadauni.MuntakhabTawarikh_V02_0183.jpg)

~~مرآة ضمیر و گنجینهٔ خیال ارتسام یافت و از هیأت مجموعی این قدر کَالنَّقْش
~~فی آلحَجَر مقرر شد كه عقلاً در همه ادیان موجود و مهیایند و ارباب ریاضات و
~~کشف و کرامات در کل طوایف انام پیدا و حق همه جا دایر پس انحصار آن در یک
~~دین و یک ملت که نو پیدا شده و هزار سال بر او نگذشته باشد چه لازم و اثبات
~~یکی و نفی دیگری و ترجیح بلا مرجح از کجا و سمنیه۱ و براهمه که به خلوات و
~~جلوات در ادراک شرف ملازمت و دولت صحبت بر همه سابق و در کتب فضایل و
~~علوم رسمى وحقيقى وحالات و مقامات وكمالات انسانى به جميع وجوه
~~به اعتبار معتبر بر سایر دانایان و مرتاضان فایقاند، دلایل عقلیه و شواهد نقلیه بر
~~صدق دین خویش و بطلان غیر گذرانیده و به مثابهیی ثبات قدم و رسوخ در اعتقاد
~~بخشیده نظریات را حکم بدیهیات میدادند که به تشکیک مشکک زایل نشود. لَؤ
~~بُسَّتِ آلجِبالُ اَوْ آنشَقَّتِ السّماء، و حشر و نشر و دیگر شعبات و نقلیات که مأخذ آن
~~مشکوة نبوی است، همه را به گوشهیی نهادند و آن قوادع و مطاعن در ملت سهلهٔ
~~بیضا و حنیفهٔ غراء که در نبوات کتب کلامیه بعضی از آن مسطور است، حریفان
~~پیوسته گوشزد میساختند و تحریص و ترغیب بر سلوک مسلک خویش به زبان قال
~~و حال مینمودند.
# میداد رقیب آن سهی قد را پند %~% کاندر رخ هر کس چوگل از باد مخند
# از حد چو بشد نصیحت آن شوخ گره %~% بر گوشهٔ ابرو زد و سر پیش افکند
# پیش از این گفت وگو چندگاهی پرکهوتم نام برهمنی را که معبّرنامهٔ خرد وافربود،
~~در خلوت برده اسامی هندوی از برای موجودات اشیا به زبانی خاص پیدا اختراع
~~می خواستند و چندگاهی دیوی برهمن را که از جملهٔ معبران مهابهارت بود بر
~~چارپایی نشانده و بالا کشیده نزدیک به قصری که آن را خوابگاه ساخته بودند
~~معلق داشته و از وی اسرار و افسانههای هندی و طریق عبادت اصنام و آتش و
~~آفتاب و تعظیم کواکب و احترام اساطین کفره از برهما۲ و مهادیو و بشن و کشن و رام
~~و مهامایی که بودن ایشان از بنی نوع انسان موهوم است و نبودن متیقن، هر چند در

PageV01P178

![image filename](./1024QadiriBadauni.MuntakhabTawarikh_V02_0184.jpg)

~~زعم باطل بعضی را اله و بعضی را ملایکه میدانند و اعتبار رسوم و عادات این دیار
~~شنیده به آن جانب گراییدند و در مذهب تناسخیه رسوخ قدم حاصل شد و قول ما
~~مِنْ مَذْهَبِ اِلّا وَ لَلتَّناسُخ فیهِ قدم راسخ درست دانستند و خوش آمدیان کلمه گوی در
~~رسایل اقامت بینات و دلایل بدین مدعا نمودند و تحقیق مذاهب کفار هند که
~~طوایف نامحصور نامعدودند و کتب بی شمار دارند و با وجود این اهل کتاب
~~نیستند، فرموده حلاوت آن در مذاق افتاد و روز به روز ثمرهٔ آن شجرهٔ خبیثه به ظهور
~~می آمد و ایامی چند شیخ تاج الدین ولد شیخ زکریا اجودهنی دهلوی را که اکثر از
~~اعیان او را تاج العارفین میگفتند و از شاگردان رشید شیخ زمان پانی پتی صاحب
~~شرح لوایح و سایر مصنفات لایق و فایق در علم تصوف و در علم توحید ثانی شیخ
~~ابن عربی بود و بر کتاب نزهة الارواح شرح مبسوط نوشته شبها برنمطی که بالا
~~گذشت بالا طلبیده تمام شب شطحیات و ترهّات اهل تصوف از او میشنیدند و او
~~چون چندانی مقید به شرعیات نبود، مقدمات وحدت وجود که متصوفهٔ مبطله
~~دارند و عاقبت منجر به اباحت و الحاد میشود در میان آورد و مسأله ایمان فرعون
~~-لعنة الله عليه - كه دركتاب فصوص الحكم مذكور است وترجيح رجا بر خوف و
~~امثال آن را که مردم بالطبع قطع نظر از زاجر عقلی و مانع شرعی منایل آن است
~~خاطرنشان ساخته باعث عظيم بر فتور و وهن در اعتقاد به احکام شریعت شد و
~~خلود کفار را در نار محقق، اما دوام عذاب را مشتبه و نامشخص گردانیده تأویلات
~~بعیده در نصوص قرآنی و اخبار نبوی -علیه السّلام - آوردند و انسان کامل را عبارت
~~از خلیفة الزمان داشته و تعبیر از آن به ذات اقدس نموده اکثر عین واجب نه لااقل
~~عکس فهمانیده خرافات در این باب میگفتند و سجده برای او تجویز کرده آن را
~~زمین بوس نامیدند و رعایت ادب پادشاه را فرض عین شمرده روی او را کعبهٔ
~~مرادات و قبلهٔ حاجات دانانیدند و بعضی روایت مرجوحه و عمل مریدان بعضی
~~مشایخ هند را در این باب متمسک آوردند و بعد از آنکه فرد مطلق انسان کامل بر

PageV01P179

![image filename](./1024QadiriBadauni.MuntakhabTawarikh_V02_0185.jpg)

~~رسول الله - صلى الله عليه وآله وسلم - مظهر اسم الهادى است، ابليس مظهر اسم
~~المضل است و در این کارخانه هر دو اسم در تجلی آمد و هر دو مظهر در کار براین
~~قیاس و ملا محمّد یزدی نیز بر آن صورت که گذشت بالا رفته طعن صریح و ناسزای
~~قبیح بر خلفای ثلاثه گفته و تکفیر و تفسیق عامهٔ صحابه کبار و تابعین و تبّع تابعین و
~~سلف وخلف صالحين از متقدمین و متأخرین - رضی الله عنهم - کرده اهل سنت و
~~جماعت را محقر و مهان در نظر نمودن گرفت و غیر از مذهب شیعه همه را ضال و
~~مضل دانانید و اختلاف علما که یکی فعلی را حرام میگفت و دیگری به حیله همان
~~را حلال میساخت علاوهٔ انکارگشت و چون از علمای عهد خویش هر کدام را به
~~اعتبار جاه و عظمت بهتر از امام غزالی و رازی تصور نموده بودند رکاکتهای ایشان
~~را دیده قیاس غایب بر شاهد کرده سلف را نیز منکر شدند و دانایان مرتاض ملک
~~افرنجه که ایشان را پادهری و مجتهد کامل ایشان را که تغیر احکام به جهت رعایت
~~مصلحت وقت تواند کرد و پادشاه هم از حکم او عدول نتواند ورزید پاپا میگویند
~~انجیل آورده و دلایل بر ثالث ثلاثه گذرانیده و حقیّت نصرانیت اثبات کرده ملت
~~عیسوی را ترویج دادند و شاهزاده مراد را فرمودند که تا سبقی چند تیمناً از آن
~~بخواند و شیخ ابوالفضل به ترجمهٔ آن مأمور گشت و به جای بسم الله این فقره بود
~~که
# ای نام تو دیزز۱ و کرستو
# یعنی ای آنکه نام تو مهربان و بسیار بخش است و شیخ فیضی مصرع دوم چنین
~~گفت:
# سَبحانَكَ لا سِوٰاکَ ياهُو
# و تعریف دجّال ملعون را این ملاعین و اوصاف آن را در باب حضرت خیرالنبیّن
~~صلى الله عليه وآله وسلم - على رغم الدجالين فرود آوردند و بيربر ملعون
~~خاطرنشان ساخت که چون آفتاب مظهر تام است و پختن غله زراعت و میوه و
~~سبزه از تأثیر او است و روشنی عالم و حیات عالمیان وابسته به او پس لایق عبادت
~~و تعظیم او باشد و روی به جانب طلوع او باید کرد نه به جانب غروب که روی در

PageV01P180

![image filename](./1024QadiriBadauni.MuntakhabTawarikh_V02_0186.jpg)

~~غرب دارد و همچنین آتش و آب و سنگ و درخت و سایر مظاهر تاگاو و سرگین آن
~~نیز و قشقه و زنار را جلوه داد و حکما و فضلای مقرب مقهور مقوی آوردند که آفتاب
~~نیّر اعظم و عطیه بخش تمام عالم و مربی پادشاهان و پادشاهان مروج اویند و این
~~معنی باعث تعظیم نوروز جلالی شد که از زمان جلوس هر سال در آن روز جشن
~~می داشتند و لباس را موافق رنگ یکی از سیارات سبعه که هر روزی به کوکبی
~~منسوب است ساختند و دعای تسخیر آفتاب که هندوان تعلیم داده بودند به طریق
~~ورد در نیم شب و وقت طلوع خواندن گرفتند و کشتن گاو را که هندوان تعظیم عظیم
~~میکنند و سرگین آن را پاک میدانند و خوردن گوشت آن را حرام ساختند و مردم
~~خوب را عوض آن میکشتند و حکما تأیید می آوردند که در طب مقرر شده که
~~گوشت گاو امراض گوناگون آورد و ردیٔ الهضم است و آتش پرستان که از شهر
~~نوساری از ولایت گجرات آمده بودند دین زردشت را حق نمودند و تعظیم آتش را
~~عبادت عظیم گفتند و به جانب خود کشیده از اصطلاح و راه و روش کیانیان واقف
~~ساختند تا فرمودند که آتش را به اهتمام شیخ ابوالفضل به روش ملوک عجم که
~~آتشکدهٔ ایشان همیشه بر پای بود دایم الاوقات چه در شب چه در روز در محل نگاه
~~می داشته باشند که آیتی است از آیات خدا و نوری است از انوار وی و هوم که
~~عبارت است از آتش پرستی به موافقت دختران راجههای هند خود از عنفوان
~~شباب درون حرم معمول بود و در ایام نوروز سال بیست و پنجم از جلوس سجدهٔ
~~آفتاب و هم سجدهٔ آتش علانیه می کردند و مقربان نیز در وقت افروختن شمع و
~~چراغ قیام لازم ساختند و در روز عید هشتم سنبله به رسم اهل هند قشقه کشیده به
~~دولت خانه برآمدند و ریسمانی جواهر در آن کشیده از دست براهمه به تبرک بر
~~دست بستند و امرا فراخور حالت مروارید و جواهر در آن روز پیشکش ساخته
~~مرافقت در آن باب نمودند و راکهی که عبارت است ازلتهٔ پیچیده بر دست بستن در
~~گرد شد و بر رغم اسلام هر حکمی که ارباب ادیان دیگر بیان کردند آن را نصّ قاطع
~~شمردند، به خلاف این ملت که همه احکام آن نامعقول و حادث و واضع آن فقرای

PageV01P181

![image filename](./1024QadiriBadauni.MuntakhabTawarikh_V02_0187.jpg)

~~و به تدریج کار و بار به جایی کشید که هیچ احتیاج به دلیل ابطال آن هم نماند. یاد
~~دارم که در ابتدای گفت و گو شبی در دیوان خانهٔ خاص فتح پور با شیخ ابوالفضل مرا
~~مجالست روی داد. میگفت که ما را از جمیع مصنفین گله است از دو رهگذر: یکی
~~آنکه چرا احوال پیغمبران سابق را به تفصیل ننوشتند، چنانچه احوال پیغمبر خود را
~~-صلی الله علیه و آله و سلّم - در ضمن وقایع سنوات نوشتهاند. جواب دادم که
~~قصص الانبیاء متعدد خود هست، گفت نی آن بسیار مجمل است به تفصیل بایستی
~~نوشت. گفتم۱ به تقریب تقادم عهد همین قدر نزد مفسرین و ارباب تاریخ و سیر
~~محقق شده باشد و باقی به ثبوت نرسیده. جواب داد که این جواب نمیشود. دوم
~~آنکه هيچ اهل حرفه نماند که در تذكرةالاولیا ونفحات الانس و غير آن اسم آن
~~مذکور نشده اهل بیت چه گناه کرده بودند که در آنجا داخل نساختند و این معنی به
~~غایت محلّ تعجب است، در آنجا هم آنچه در وقت گنجید گفته شد، اما که قبول
~~میکند؟ بعد از آن پرسیدم که میل شما ازاین مذاهب مشهوره به کدام بیشتر باشد؟
~~گفت می خواهم که روزی چند در وادی الحاد سیری بکنم. به مطایبه گفتم اگر قید
~~نکاح از میان بر می دارید بد نیست، چنانچه گفتهاند:
# برداشت غلّ شرع به تأیید ایزدی %~% از گردن زمانه على ذکره السلام
# خنده کرد و گذشت و چون به اشارت صاحب معامله:
# که یک عنایت قاضی به از هزارگواه
# در اعتقادیات دلیرانه به این پیران خرف که صدر و قاضی و حکیم الملک و
~~مخدوم الملک باشند در افتاده بحث میکرد و هیچ تأمّل در کسر عرض ایشان روا
~~نمی داشت و پادشاه را خوش میآمد. خفیه به دست آصفخان میربخشی پیغام
~~فرستادند که چرا با ما در میافتی؟ جواب میداد که ما نوکر مردی ایم. همان
~~حکایتی است که نوکر بادنجان نیستم و در اندک فرصت یکان یکان را به قوت
~~مصارعهٔ خود و معاونت پدر و مظاهرت خلیفهٔ زمان و مساعدت بخت بر زمین ذلّ
~~و هوان انداخت، چنانچه گذشت و هيچ یکی از اهل اسلام جز حكیم ابوالفتح و
~~ملامحمّد یزدی در بعضی مسایل با او مماشات نمی کرد چون مقاصد و مطالب

PageV01P182

![image filename](./1024QadiriBadauni.MuntakhabTawarikh_V02_0188.jpg)

~~دیگر پیش آمد فقیر خود را به گوشهٔ عزلت کشیدم.
# إذا عظم المطلوب قل المتاعب
# و آیة فرار خواندم تا از نظر افتادم و آن همه آشنایی به بیگانگی کشید و الحمدلله
~~که بدين خوشحالم.
# دل در تک و پو نشد نکوشد که نشد %~% جز در تو فرو نشد نکو شد که نشد
# گفتی که به رنجم ار نکو شد کارت %~% دیدی که نکو نشد نکو شد که نشد
# و نه خود را قابل رعایت و نه ایشان را لایق خدمت دانستم و سر به سر راضی
~~شدم.
# بیا تا تکلف به یک سو نهیم %~% نه از تو قيام ونه از ما سلام
# و از دورگاه گاهی در صفّ نعال کورنش میکردم و نظارگی بودم.
# که صحبت بر نیاید تا موافق نیست مشربها
# تا بعد از این چه مقدار باشد.
~~دیدم که دیدن رخت از دور خوشتر است %~% صحبت گذاشتم ز تماشاییان شدم
# چون تفصیل آن جزییات و خصوصیات و انتظام این وقایع به ترتیب سنوات در
~~سلک تحریر از قبيل محالات بود به این قدر اکتفا نموده شد و پناه به لطف ایزد
~~تعالی که در همه حال حافظ و معین بنده اوست بر انجاز وعدهٔ آلا اِنَّ حِزْبَ اللّهِ هُمْ
~~آلغالِبُونَ. اَلَيْسَ اللَهُ بِکافِ عَبْدَهُ دلیری بر نوشتن این قضایا که از وادی حزم و
~~احتیاط به غایت دور بود کردم و خدای عزّوجل گواه است وَ کَفی بِاللْهِ شَهیداً
~~که مقصود از این نوشتن غیر از درد دین و دلسوزی بر ملت مرحومهٔ اسلام که
~~عنقاوار روی به قاف غربت کشیده و سایهٔ بال خود از خاکنشینان حضیض گیتی باز
~~گرفته چیزی دیگر نبود و نیست و از تعنت و حقد و حسد و تعصب به خدا پناه
~~میجويم.
~~رَضَـيْتُ بِـما قَسَـمَ اللـهُ لى %~% وَفَـوَّضتُ آمـرى إلى خـالِقى
~~لَـقَدْ اَحْسَـنَ اللـهُ فـيمٰا مَـضى %~% كَـذْلِکَ يُـخْسِنُ فـيما بَـقی
# و دراین سال حکیمی در فتح پور آمده گفت که خانهیی میتوان ساخت که در هر
~~چهار طرف آن آب باشد و در آن غوطه زده به خانه درآیند و آب نفاذ نکند. به این

PageV01P183

![image filename](./1024QadiriBadauni.MuntakhabTawarikh_V02_0189.jpg)

~~تقرب حوضی بیست گز در بیست گز و عمق آن سه گز در صحن دولت خانه ساختند
~~و درون آن حجرهٔ سنگین و بر سقف آن منارهٔ بلند بناکردند و از هر چهار طرف آن
~~حجره پلها گذاشتند و دعوی حکیم چون قرابادینات دروغ بر آمد و گریخته به
~~جایی رفت، اما حکیم علی گیلانی بعد از هفده سال در لاهور آنچنان حوضی
~~ساخت و میرحیدرمعمایی «حوض حکیم علی» تاریخ یافت و آن حوض ناتمام را
~~از زر سیاه که به مبلغ بیست کرور رسید پر ساختند و روزی با شیخ بنجهو نام قوالی
~~خوش خوانی صوفی وضعی از مریدان شیخادهن جونپوری که نامش تاریخ وفات
~~میشود صحبت داشته و خوشوقت شده و میان تانسین و دیگر مغنّیان بی قرینهٔ
~~هند را طلبیده او را بر آنها ترجیح داده فرمودند که مجموع زر این حوض را شیخ
~~بنجهو ببرد. چون از حمل آن به او انعام فرمودند و باقی آن را در مدت سه سال کم و
~~بیش به مصرف و غیرمصرف رسانیدند و هم در این ایام از شیخ مبارک تعلیم صرف
~~هوایی گرفتند و پیش از آن روزی در وقت نمودن شیخ فیضی گفته بود که شیخ ما
~~تکلف ندارند، فرمودند آری ایشان همه تکلفها را به شما گذاشتهاند و شیخ بنجهو
~~و میان تان سین و همهٔ ارباب غنا را نزد شیخ فرستادند تا تشخیص نماید. او به میان
~~تانسین گفت شنیدهایم که تو هم چیزی میتوانی گفت. تا آخر سرود او را به
~~اصوات حیوانات تشبیه داده به هیچ برآورد.
# و در این سال معصوم خان کوکهٔ میرزا حکیم که جوان مردانه و کارهای عظیم از
~~او به ظهور پیوسته بود از میرزا رنجیده به ملازمت رسید و منصب پانصدی یافته در
~~ولایت بهار نامزد شد و آنجا با کالاپهار که سرداری از افغانان به قوت و شوکت ممتاز
~~بود جنگ کرده غالب آمد و از فتح پور فرمان هزاری و اسب و خلعت خاصه برای او
~~فرستادند. چنین میگویند که او حضرت مرتضی علی - کرم الله وجهه - را در خواب
~~دید که گویا پنجهٔ مبارک خود بر پشت او زدهاند و از برکت آن در هیچ جنگی پشت
~~نداده و نشان پنجه بر پشت او هنوز ظاهر است.
# چه باک از موج بحر آن را که باشد نوح کشتیبان
# و در ماه شوال سال مذکور ملاطیب را که سفلهٔ رذل بود از کیتهل طلبیده تربیت
~~نموده و اکثر تربیتها از این قبیل است، دیوان صوبهٔ بهار و حاجی پور و رای

PageV01P184

![image filename](./1024QadiriBadauni.MuntakhabTawarikh_V02_0190.jpg)

~~پرکهوتم به شرح ایضا بخشی و ملامجدی سرهندی را که سابقاً پروانه نویس اسلیم
~~شاهی بود امین و شمشیرخان خواجه سرا را صاحب اهتمام خالصه ساختند و
~~ایشان به مقتضای تسفّل که لازمهٔ ارذال است آنجا رفته نه خدا را بنده بودند و نه
~~پادشاه را رعیت و تحکمات و بدعتها پدید آورده و وقتهای نامعقول ناهنگام را
~~کفایت خیال کرده سپاهی را رنجانیدند و معصومخان را به زور باغی ساختند،
~~چنانچه عن قریب مذکور شود، ان شاءالله تعالی. و هم در این ماه مقصود جوهری
~~میرزا مظفر حسین پیشکشهای راجه علی خان را از خاندیس آورده گذرانید تا بعد
~~از چندگاهی گناه میرزا را بخشیدند و در این ایام به شرف دامادی مشرف ساخته او
~~را رعایت فرمودند و در این سال شهبازخان بخشی را با غازی خان بدخشی و
~~شریف خان اتگه و غیر آن بر سر رانا کیکا نامزد گردانیدند و رانا در کونبهل میر که قلعهٔ
~~مستحکم است درآمد و این افواج فتح نمودند و آن ولایت را به غارت دادند و رانا
~~شبی از قلعه به در رفت و به کوهستان دیگر پناه برد و در این سال سلطان خواجه از
~~مکهٔ معظمه معاودت نموده اسبان عربی نژاد و غلامی حبشی و هدایای دیگر نفیس
~~آورده به منصب ارادت و صدارت رسید و میر حاجی سال نهصد و هشتاد و شش به
~~نام خواجه محمّد يحیی از نبایر حضرت خواجه احرار -قدس الله روحه - قرار یافته
~~چهار لک روپیه حواله ایشان نموده به تاریخ ماه شوال این سال از اجمیر روانهٔ مکهٔ
~~معظمه ساختند و شیخ عبدالنبی و مخدومالملک را که با یکدیگر در افتاده باعث
~~بی اعتقادی از سلف و خلف و موجب انحراف از دین قویم شده بودند به حکم اِذا
~~تَغٰارَضْٰا تَساقَطا به جانب مکّه همراه این قافله اخراج کردند تا در سال آینده به مقصد
~~رسیده در ختم کار که اعتبار آن راست از آلایش عارضی پاک گشته ایمان به سلامت
~~بردند و علم کار خود آخر کرد «هو عزیز قوم ذلّوا» تاریخ یافته شد.
# و در اوایل سنهٔ سبع و ثمانین و تسعمائة (٩۸۷) خبر رسید که خان جهان حاکم
~~بنگاله فوت کرد. فرمانی مشتمل بر نوازش اسماعیل قلی خان برادرش نوشته
~~مظفرخان را که شرف دیوانی یافته بود حاکم آن ولایت و رضوی خان را بخشی و
~~حکیم ابوالفتح را صدر و رای پترداس و میرادهم را به شرکت او دیوان اعتبار کرده از
~~فتح پور نامزد گردانیدند.

PageV01P185

![image filename](./1024QadiriBadauni.MuntakhabTawarikh_V02_0191.jpg)

~~و در نوزدهم صفر این سال فقیر را حق سبحانه تعالی در سنّ چهل سالگی
~~فرزندی دلبندی محيی الدين نام -طوّل اللهُ عُمْرَه و رزّقه علما نافعا و عملاً متقبلاً -
~~کرامت فرمود و مولد او در بساور است.
# و در این سال ملاعشقی که خطاب خانی داشت و دیوانی و مثنوی دارد مضحک
~~با قاضی صدرالدین لاهوری به جانب کشمیر به وکالت رفته بود آمد و به مصحوب
~~محمدقاسم نام ایلچی علی خان حاکم کشمیر زعفران بسیار و مشک و قسطاس و
~~شال و دیگر تنسوقات کشمیر و تبت پیشکش آورد و در این ولا حکیم علی خویش
~~حکیم الملک گیلانی را که امروز در حکمت و طب و سایر علوم غریبه عدیم المثل
~~است همراه وکیلان عادل خان دکنی به بیجانگر فرستادند و در این ایام میرنظام یزنهٔ
~~میرزا شاهرخ به رسم رسالت از بدخشان آمد و اسبان بدخشی و لعلهای آبدار و
~~قطارهای شتر پیشکش گذرانید و در این ایام از بس که طالب جمع ریاست دینی با
~~ریاست دنیوی بودند و تبعیت دیگری را تکلیف مالایطاق می دانستند، شنیدند که
~~حضرت ختمی پناه - صلی الله علیه و سلم - و خلفای راشدین و بعضی از سلاطین
~~ذوی الاقتدار مثل امیرتیمور صاحبقران و میرزا الغ بیگ گورکان و غیرهم خود خطبه
~~می خواندند، بنابراین ظاهراً متابعت اظهار نموده و حقیقت استعلان در اجتهاد
~~منظور داشته در جمعه غرهٔ جمادی الاول از سال نهصد و هشتاد و هفت در مسجد
~~جامع فتح پورکه نزدیک به محل پادشاهی ساخته بودند مباشر امر خطیر خطابت
~~گشتند و به یکبارگی حصر شده به لرزه افتادند و به تشویش تمام این سه بیت شیخ
~~فیضی را به مدد دیگران نیم تمام خوانده از منبر فرود آمدند و امامت را به حافظ
~~محمد امین خطیب حکم فرمودند و ابیات این است که:
~~خداوندی که ما را خسروی داد %~% دل دانا و بازوی قوی داد
~~به عدل و داد ما را رهنمون کرد %~% به جز عدل از خیال ما برون کرد
~~بود وصفش زحدّ فهم برتر %~% تعالى شـانه اللـه اكـبر
# و در این ایام چون طعن در عقاید اسلامی و مسایل فرعیه شایع بوده و بد بختی
~~چند از هندوان و مسلمانان هند و مزاج قدح صریح در نبوت میکردند. علمای سوء
~~بیدین در تصنیفات از خطیه تبرا میآورند و اکتفا به توحید کرده القاب پادشاهی

PageV01P186

![image filename](./1024QadiriBadauni.MuntakhabTawarikh_V02_0192.jpg)

~~مینوشتند و مجال نداشتند که نام حضرت رسالت - صلی الله عليه و آله و سلم-
~~علی رغم الکذابین ببرند و این معنی باعث بدنامی عام گشت و تخم فساد و فتنه در
~~ولایت سر کشیدن گرفت و با وجود این مردم ارذال و سفله از خواص و عوام قلاده
~~ارادت بر گردن انداخته خود را مرید مینامیدند و از امید و ترس مرید میشدند و
~~كلمة الحق بر زبان جاری شدن ممکن نبود.
# و در این ایام مظفرخان حاکم بنگاله مع پنج لک روپیه نقد و دیگر تحفههای نامی
~~از فیل و پارچه که از حد حصر افزون باشد پیشکش فرستاد و سی و نه فیل از محمّد
~~معصوم کابلی نیز به نظر گذشت و در جمعهٔ دیگر این ماه فقرا و مستحقین را در
~~میدان چوگان جمع ساختند و خود بدانجا رفتند و قریب یک لک کس از زن و مرد
~~داخل آن محوطه گشتند و سلطان خواجه صدر و قلیج خان یک یک را زر انعام
~~می دادند و هشتاد کس از عورات و اطفال در آن روز محشر ته دست و پای هلاک
~~شدند و از کمر بعضی عورات که شوهران ایشان در بنگاله مرده بودند همیانهای پر
~~از اشرفی و روپیه برآمد و این معنی باعث بی اعتقادی از جمیع فقرا شد و حکم
~~کردند که من بعد اندک مردم را می آورده باشند و بعد ازاندک زمانی آن رسم را هم
~~زود برطرف ساختند و هم در این ایام قطبالدین محمّدخان اتگه را اتالیق شاهزادهٔ
~~بزرگ گردانیده مجلس عظیم نهادند. او فیلان نامدار و دیگر پیشکش لایق منصب
~~خود گذرانیده، چنانچه رسم و قاعده میباشد شاهزاده را بردوش برداشته طبقهای
~~زر و جواهر نثار فرمود.
# و در این سال ایلچی عبداللهخان اوزبک به مصحوب مکتوبی محبت انگیز از
~~ماوراءالنهر آمد و میرزا فولاد برلاس را با خواجه خطیب که از آدمی زادههای بخارا
~~بود با تحف و هدایا همراه او فرستاد و ختم نامه بر این بود که:
# چو ما دوست باشیم با یکدگر %~% بود بحر و بر ایمن از شور و شر
# و در این ایام محضری به خطّ و مهر مخدومالملک و شیخ عبدالنبی
~~صدرالصدور و قاضى جلال الدين ملتانى كه قاضى القضاة بود وصدر جهان مفتى
~~ملک و شیخ مبارک که اعلم العلمای زمان بود و غازیخان بدخشی که در علم
~~معقول بی نظیر بود در باب تفضیل امام عادل مطلقأ بر مجتهد و تجویز ترجیح او

PageV01P187

![image filename](./1024QadiriBadauni.MuntakhabTawarikh_V02_0193.jpg)

~~روایت مرحومه را در مسألهٔ مختلف فیها درست کردند تا هیچ کس را از ایشان مجال
~~انکار بر احکام چه شرعی چه ملکی نباشد و به خودی خود ملزم شوند و سخن در
~~آن باب به اطناب کشید. مبحث این بود که اطلاق لفظ اجتهاد و مجتهد بر که توان
~~نمود و امام عادل دانای مصالح ملکی را که به مراتب بهتر از مجتهدین است
~~میرسد که به حسب مصلحت وقت و اقتضای زمان مسأله مختلف فيها را امضا
~~فرماید تا بالاخره بعضی به طوع و بعضی به کره بر آن تذکره مهرها کردند و صورت
~~آن به جنس نقل نموده میشود:
### | محضر
# مقصود از تشیید این مبانی و تمهید این معانی آنکه چون هندوستان -صینت
~~عن الحدثان - به میامن معدلت سلطانی و تربیت جهانبانی مرکز امن و امان و دایرۀ
~~عدل و احسان شده طوایف انام از خواص و عوام خصوصاً علمای عرفان شعار و
~~فضلای دقایق آثار که هادیان بادیهٔ نجات و سالکان مسالک اُوتُوا آلعِلْمَ دَرَجاتاند از
~~عرب و عجم رو بدین دیار نهاده توطن اختیار نمودند. جمهور علمای فحول که
~~جامع فروع و اصول و حاوی معقول و منقولاند و به دین و دیانت و صیانت اتصاف
~~دارند، بعد از تدبیر وافی و تأمّل کافی در غوامض معانی آیهٔ کریمه آطیعُوا اللّهَ وَ
~~اطيعوا آلرسول وأولى آلامر منكم و احاديث صحيح: إن احب آلناس إلى الله يؤم
~~آلقِيْمةِ إمٰامٌ غادِلْ مَنْ يَطَعْ الاميرَ فَقَدْ اَطاعَنى ومَنْ يَعْصِ آلأمير فَقَدْ عَطانى وَ غَيْرُ
~~اذلِكَ مِنَ الشّواهِدِ العقليّه وَ الدِّلائلِ النقليّه قرار داده حكم نمودند كه مرتبهٔ سلطان
~~عادل عنداللّه زياده از مرتبهٔ مجتهد است وحضرت سلطان الاسلام كهف الانام
~~اميرالمؤمنين ظل الله على العالمين ابوالفتح جلال الدين محمّد اكبر پادشاه غازى
~~خلدالله ملکه ابدا -اعدل و اعقل و اعلم باللهاند بنابر آن اگر در مسائل دین که بین
~~المجتهدين مختلف فيها است به ذهن ثاقب و فكر صایب خود یک جانب را از
~~اختلاف به جهت تسهيل معیشت بنی آدم و مصلحت انتظام عالم اختیار نموده به
~~آن جانب حکم فرمایند متفقٌّ علیه میشود و اتّباع آن بر عموم برایا و کافّهٔ رعایا لازم
~~و متحتّم است و ایضاً اگر به موجب رای صوابنمای خود حکمی را از احکام قرار

PageV01P188

![image filename](./1024QadiriBadauni.MuntakhabTawarikh_V02_0194.jpg)

~~دهند که مخالف نصی نباشد و سبب ترفیه عالمیان بوده باشد عمل بر آن نمودن بر
~~همه کس لازم و متحتّم است و مخالفت آن موجب سخط اخروی و خسران دینی و
~~دنيوی است واین مسطور صدق وفور حسبةً لله و اظهارالاجراء حقوق الاسلام به
~~محضر علمای دین و فقهای مهتدین تحرير يافت وکان ذلک فی شهر رجب سنة
~~سبع و ثمانین و تسعمائة (۹۸۷) و مسوّدهٔ آن محضر به خط شیخ مبارک بود و
~~دیگران به کره نوشتند و شیخ مبارک به طوع در ذیل آن نوشت که این امری است که
~~من به جان و دل خواهان و از سالها باز منتظر آن بودم و بعد از آنکه فتوی به دست
~~آوردند راه اجتهاد مفتوح گشت و اعقلیت امام متحقق شد و معارضی نماند و
~~تحليل و تحريم موقوف گشت و اعقليت امام بر حكم شرع بشد اسلام را تقلید
~~نامیدند. و حال شیخ ابوالفضل بعینه چون حال حیرتی شاعر سمرقندی بود که از
~~بس ایذا که از ماوراء النهریان بارد مزاج کشید بر رغم ایشان به کهنه مؤمنان عراق
~~یار شده راه بی راهه اختیار کرده و وَ اخترتُ النّار عَلَی آلغار در باب او درست
~~نشست.
# و در شانزدهم ماه رجب این سال به جانب اجمیر روان شدند و بعد آن تا الیوم
~~چهارده سال باشد که عطفهٔ عنانی به آن طرف واقع نشده و بیست و پنجم شعبان از
~~پنج کروهی اجمیر پیاده شده شرف زیارت دریافتند و عقلاً خندهزنان میگفتند که
~~عجب کل العجب آنکه با خواجه اجمیری این همه اعتقاد و به اصل الاصول که از
~~که در هر گوشه صد هزاران هزار ولی کامل و مکمّل همچون خواجه - قدس الله سره
~~العزیز- گوشهٔ دامن او برخاستهاند آن همه انکار:
~~پری نهفته رخ و دیو در کرشمه و ناز
### | بسوخت عقل ز حیرت که این چه بوالعجبی است
~~درین چمن گل بیخار کس نچید آری
### | چراغ مصطفوی با شرار بولهبی است
# و بعد از روان شدن مخدومالملک و شیخ عبدالنبی خلق را به خلق قرآن و توغل
~~در استحالهٔ وحی و تشکیک در نبوات و امامات امتحان کردند و به وجود جنّ و
~~ملک و سایر مغیبات و معجزات و کرامات انکار صریح آوردند و تواتر قرآن و ثبوت

PageV01P189

![image filename](./1024QadiriBadauni.MuntakhabTawarikh_V02_0195.jpg)

~~کلامیت آن و بقای روح بعد از اضمحلال بدن و ثواب و عقاب را به غیر از طریق
~~تناسخ محال شمردند و امثال این ابیات را متمسک میآوردند:
# از حقیقت به دست کوری چند %~% مصحفی ماند و کهنه گوری چند
# گور با کس سخن نمیگوید %~% سرّ قرآن کسی نمیجوید
# عید آمد و کارها نکو خواهد کرد %~% چون روی عروس
# ساقی می ناب در سبو خواهد کرد %~% چـون خـون خروس
# افسـار نماز و پوز بند روزه %~% یک بار دگر
# از گردن این خران فرو خواهد کرد %~% افسـوس افسوس
# قرار دادند که به كلمهٔ لا اله الا الله، اكبر خليفة الله علانيه تكليف نمايند، غايتش
~~از ظهور خلل ملاحظه نموده در اندرون حرم به گفتن چند کسی اکتفا نمودند و
~~«فتنههای امت» تاریخ یافته شد و در باب ترک تقلید دین مبین قطبالدین محمّد
~~خان و شهبازخان و امثال ایشان را ترغیب کردند و ایشان امتناع آوردند و
~~قطب الدین خان گفت پادشاهان ولایت چون خوندگار روم و غیر ایشان که این
~~سخنان شنوند چه گویند، همه همین دین دارند خواه تقلیدی باشد خواه نه و از
~~روی تعرض فرمودند که تو برای خاطر خوندگار روم غایبانه از جانب او این درشتی
~~میکنی و جای از برای خود، وقتی که از اینجا بروی پیدا کردهای تا اعتبار یابی.
~~همانجا برو و شهبازخان نیز تیز و تند در این وادی در آمده بیربر سگ جهنمی را که
~~طعن صریح در دین میکرد، دشنام صریح داده گفت که ای کافر ملعون حالا تو هم
~~این چنین سخنان میگویی؟ ما از عهدهٔ تو میتوانیم برآمد و کار به بی مزگی کشید و
~~به شهبازخان به خصوص و به دیگران به طریق اجمال فرمودند که میفرماییم که
~~کفش پرنجاست بردهنهای شما بزنند و در همین ایام ترسون محمّدخان حاکم پتن
~~از گجرات رسید و در این سال قاضی علی بغدادی که برای تحقیق و ضبط اراضی
~~مدد معاش و تداخل بر رسم شيخ عبدالنبى منصوب گردانيده بودند، هزاریان و
~~بانصدیان ائمه را تا صدی از نظر می گذرانید و اکثر زمین آنها را میبردند و از گاو

PageV01P190

![image filename](./1024QadiriBadauni.MuntakhabTawarikh_V02_0196.jpg)

~~غَذَوی گرفته۱ اندکی میگذاشتند و به این تقریب اعتبار خاندان اکابر و اعیان و
~~معارف و مشاهیر از شهرها بر افتاد و فرزندان هیچ طایفه چون آدمی زادگان هند
~~ناقابل نماندند فَخَلفَ مِنْ بَعْدِهِمْ خَلَفْ اَضاعُوا الصَّلوٰاةُ و آتَبَعْوا الشَّهَواتِ ومدارس و
~~مساجد مدروس و اکثری جلای وطن شدند و اولاد ناقابل ایشان که ماند به مرور به
~~پاجیگری نام بر آوردند.
# مدارس از علما آنچنان بود خالی %~% که ماه روزه ز میخواره خانهٔ خمّار
# برند تختهٔ لوح ادیب از پی نرد %~% کنند مصحف قاری گرو به وجه قمار
# و درشتی بسیار به حکیم الملک از جهت مخالفت او با شیخ ابوالفضل که او را
~~فضله مىگفت نموده، عاقبة الامر حکم اخراج به جانب مکّه فرمودند و در ماه
~~مبارک رمضان این سال قاضی علی مذکور فقیر را نیز که از خدمت باز مانده خود را
~~به زعم خود از جملهٔ منسیان ساخته بودم در بلدهٔ اجمیر از نظر گذرانید و هزار بیگه
~~مدد معاش را که ضایع کنندهٔ روزگار است شنوانید.
# به درگاه حکام درگاه و بیگه %~% روی تاکنی بیگهٔ چند حاصل
# فرمودند که پندارم در فرمان او قیدی مهم شده بود، عرض کرد که بلی به شرط
~~خدمت فرمودند که بپرسید که مگر ضعفی داشت که از خدمت ماند. غازی خان
~~بدخشی در بدیهه گفت که ضعف طالع داشت و هر کدام از مقربان به جهت حق
~~امامث سابق که در آن ایام با نماز برطرف شده بود سفارشها نمودند و شهبازخان
~~بخشی گفت که او همیشه در خدمت میباشد. جواب دادند که ماکسی را خدمت
~~به زور نمی فرماییم، اگر داعیهٔ خدمت ندارد زمین او مناصفه باشد. فی الحال تسلیم
~~کردم و این معنی بسیارگران آمد و روی برتافتند و چون قاضی علی مکرّراً به عرض
~~رسانید که در حقّ او چه حکم میشود بعد از مبالغه فرمودند که شیخ عبدالنبی را که
~~هنوز در اردو بود بپرسند که او بی شرط خدمت استحقاق چه قدر زمین داشت؟

PageV01P191

![image filename](./1024QadiriBadauni.MuntakhabTawarikh_V02_0197.jpg)

~~شیخ به دست مولانا الهداد امروهه مرحوم پیغام فرستاد که چون عیالمند است و
~~خرج هم شنیده میشود که دارد ما هم این قدر که فرمودهاند هشتصد یا هفتصد
~~بیگه تجویز میکردیم و مقربان این عرض را مناسب ندیدند و مرا مبالغه بر التزام
~~خدمت کردند، خواهی نخواهی باز به دام افتادم.
# مرغ زیرک چون به دام افتد تحمل بایدش
# و این همه به تقریب قبول نانمودن داغ بود که بارها مکرر حکم به آن فرمودند و
~~به زبان حال و مقال همین میگفتم:
# شادم که یک سوار ندارم پیاده هم %~% فارغ ز قید شاهم و از شاهزاده هم
# و در این سال هم تمغا و هم جزیه که حاصل آن به چند کرور میرسید برطرف
~~ساختند و فرامین در تأکید این امر صادر شد و هم در این سال محمّد معصوم خان
~~پسر معینالدین احمد خان فرنخودی که حکومت جونپور داشت به درگاه آمده باز
~~رخصت جونپور یافت و ملا محمّد یزدی را به قاضی القضاتی آنجا مقرر ساختند و
~~حکومت دهلی به محب علی خان پسر میر خلیفه تفویض یافت و ملا محمّد یزدی
~~در صوبهٔ جونپور رفته فتوی به وجوب خروج و بغی بر پادشاه داد تا محمّد معصوم
~~کابلی و محمّد معصوم خان فرنخودی و میر معزالملک و نیابت خان و عرب بهادر و
~~دیگران تیغ ها کشیده هر جا چنانکه مذکور شود جنگهای عظیم کردند و ائمّه
~~میگفتند که پادشاه در زمین مدد معاش ما و خدای عزّ و جل در ملک او تداخل
~~نمود اِرْحَمْ تُرْحَمْ عاقبت مهتر سعادت که پیشروخانی خطاب دارد، وقتی که نزد
~~معصوم خان جونپوری رفته بازگشت، حقیقت فتوی ملا محمّد یزدی را به عرض
~~رسانید تا میر معزالملک و ملا محمّد یزدی را به تقریبی از جونپور طلبیدند. چون به
~~فیروزآباد که هیجده کروهی آگره است رسیدند. حکمی فرستادند که سواران را از
~~ایشان جدا ساخته و هر دو را به کشتی نشانده و از آب جون گذرانیده به جانب
~~گوالیار برند و متعاقب حکمی دیگر می رسد که اینها را ضایع سازند و موکلان در
~~کشتی دیگر مینشینند و ایشان را در کشتی دیگر کهنه مینشانند، آخر در قعر آب
~~به ملاحان می گویند تا کشتی عمر این هر دورا درگرداب فنا غرق میسازند و بعد از
~~چند روزی قاضی یعقوب از بنگاله میرسد و او را هم متعاقب ایشان میفرستند و

PageV01P192

![image filename](./1024QadiriBadauni.MuntakhabTawarikh_V02_0198.jpg)

~~یکان یکان را از ملایان که از او توهم بیاخلاصی داشتند در نهان خانهٔ عدم
~~می فرستادند و علمای لاهور را جلای وطن ساخته هر کدام را چون سلک منثور از
~~هم گسستند از آن جمله قاضی صدرالدین لاهوری را که تحقیق او زیاده از
~~مخدوم الملک بود به قضای بهروج از گجرات و ملا عبدالشکور گول دار را به قضای
~~جونپور و ملا محمّد معصوم را به بهار نامزد گردانیدند و شیخ منور را به مالوه جلای
~~وطن کردند و صدارت آن صوبه بدو تفویض یافت بر این قیاس هر کدام در غربت
~~مقضى المرام شدند، اما شيخ معين نبيرهٔ مولاناى معين واعظ مشهور را به جهت
~~کبرسنّ و اطلاق اسم شیخی بر او از ملایان که مقلد محض و دشمن دین و نادولت
~~خواه و فقیر کهنه فلاکتی قرار يافتهاند مستثنی ساخته و متعرض نشده در لاهور
~~ماندند تا آنکه در سنهٔ نهصد و نود پنج درگذشت و حاجی ابراهیم سرهندی را صدر
~~گجرات ساخته فرستادند و او ذخیره و زر بسیار به رشوت ازائمّه گرفت و زر فراوان
~~جمع کرد و اگر نمی دادند مدد معاش را بازیافت مینمود و این معنی به عرض
~~رسید که داعیهٔ رفتن به دکهن هم داشت تا به تهمت بغی از آنجا طلبیده به حکیم
~~عین الملک سپردند و در مجالس شبها می طلبیدند. او رسالهیی مشتمل بر نقل
~~دروغ از بزرگان دین خوش آمد خیال کرده گذرانید و آن جعل و لباس ظاهر شد.
~~حاصل آنکه عبارتی جعلی از شیخ ابن عربی -قدس الله سره - در کتابی کهنهٔ
~~کرم خورده به خط مجهول نوشت که صاحب زمان زنان بسیار خواهد داشت و
~~ریش تراش خواهد بود و صفتی چند که در خلیفة الزمان بود درج کرد و با وی به سر
~~عنایت آمده در سلک باریافتگان پایهٔ قرب در آوردند و موافق نقل حاجی ابراهیم در
~~رسالهٔ کهنه ازکتب ملا ابو سعید برادرزاده میانمانپانی پتی حدیثی موضوع
~~گذرانیده بودند که پسر صحابی مترّش در نظر آن حضرت -صلی الله علیه و آله و
~~سلم - آمد. فرمودند که اهل بهشت به این هیأت خواهند بود. چون به شاه فتح الله و
~~شيخ ابوالفضل وحكيم ابوالفتح بحثهای دلیرانه میکرد و مذمتها مینمود،
~~به قلعهٔ رنتهنبور فرستادند تا بمرد و جثهٔ او را بعد از انداختن پایان قلعه یافتند که با
~~پارچههای طولانی بسته بود و شهرت چنان یافت که خود را از بالای قلعه
~~میانداخت و این واقعه در سنهٔ نهصد و نود و چهار روی نمود.

PageV01P193

![image filename](./1024QadiriBadauni.MuntakhabTawarikh_V02_0199.jpg)

# فَأمْسَيْثا مِنَ الدُنْيا بجنّاتِ كَفِردَوْسِ %~% وَ اَصْبَحخْنٰا بِلا دارِ كَأنْ لَمْ تَغْنِ بِالامْسِ
~~و علمى که مردم خوانده بودند وبال و سبب زوال ايشان شد وعلما و مشايخ
~~مقتدای اطراف را فرامین فرستاده به درگاه می طلبیدند و مدد معاش و اوقات را
~~خود تحقیق مینمودند و همه را موافق توره تسلیم و تعظیم فرموده و صحبت به او
~~در خلوت با جلوت داشته به مقتضای رأی خویش قدری زمین مقرر میداشتند و
~~هرکسی را که میدانستند که مرید میگیرد یا مجلس سماع یا نوع قلابی دارد آن را
~~دکان نامیده یا در قلاع میکشیدند، یا اخراج به جانب بنگاله و بکر مینمودند و این
~~معرکه پیوسته در گرد بود، پیران معمّر و شیخان فانی مرحومتر از دیگران بودند و
~~تفصیل این تطویل دارد، بنابرآن فرامین صوفیه صاحب سماع و اهل ذوق مقید به
~~امضای مستوفیان هند و شد و از بد حالی حال فراموش کردند و جلای وطن یافته در
~~موش خانهها خزیدند و وضع منقلب گشت.
# چنان قحط سالی شد اندر دمشق %~% که یاران فراموش کردند عشق
# چنان آسمان بر زمین شد بخیل %~% که لب تر نکردند زرع و نخیل
# والحق آن مجالس خنک و آن حالتهای افسرده و آن حرکات زشت و آن
~~تکلفات بی راه و آن صوفیان مرائی نابرخوردار اکثری قابل همین بودند که برافتند.
# آن نه صوفیگری و آزادیستبلکه کیدی گری و قوّادیست
# دزدی و راهزنی بهتر از این %~% کفن از مرده کنی بهتر از این
# هر چند میخواهم که این عجاله پاره معنی تاریخی هم داشته باشد، قلم از
~~دست بی اختیار به جانب دیگر و طرح و وضع جدید زمانه و سخنان مذهب و ملت
~~نو که سوختهٔ آنم میرود.
# و اخـلاق كـافور اذا شئت مدحه %~% و ان لم اشأ تـملى عـلى واكتب
# کش میکنی به خانهٔ خاوند میرود
# کاشکی از این خلاص مییافتم، اما چه کنم که:
~~ذَهَبَ اللّـذين يُـعاش فى آكـنافهم
### | و بـقيت فـى خـلف كـجلد الاجـرب

PageV01P194

![image filename](./1024QadiriBadauni.MuntakhabTawarikh_V02_0200.jpg)

~~خطابی با فلک کردم که از تیغ جفا کشتی
### | شهان مجلس آرای و جوانمردان برمک را
~~زمام حلّ و عقد خود نهادی در کف قومی
### | که از روی کرم باشد برایشانان شرف سگ را(؟)
~~همان در گوش جانم گفت فارغ باش خوش میزی
### | که سبلت بر کند ایام هر ده روز یک یک را
# و در این سال مظفرخان به بنگاله رفته در معاملات سختگیری بنیاد کرده و
~~امرای آن حدود را متأذّی و متضرّر ساختن گرفت و جایگیر اکثری را بازیافت نموده
~~و رسم داغ و محلی به طرز دربار و محاسبات به رسم کهنه در میان آورد.
# مشو در حساب جهان سختگیر %~% که هر سختگیری شود سخت میر
# به آسان گذاری دمی میگذار %~% که آسان زید مرد آسان گذار
# و باباخان قاقشال و خالدی خان که از اعیان و اساطین بودند هر چند استعفای
~~داغ و التماس مقررداشتن جایگیر نمودند طرفی نبست و به جهت بازیافت زر
~~جایگیری که بیداغ و محلی گرفته بود، خالدی خان را مقید ساخت و کف پایی
~~فرمود. اتفاقاً در همان ایام فرمانی به نام او رفت به این مضمون که روشن بیگ نامی
~~نوکر میرزا محمّد حکیم را که از کابل به بنگاله رفت به سیاست برساند. مظفرخان او
~~را از میان قاقشالان برآورده و باباخان را سخنان درشت گفته و فرمان نموده بر سر
~~دیوان گردن روشن بیگ زدن فرمود و همهٔ سپاهیان از آنجا از معاینهٔ این حال بر خود
~~لرزیده به اتفاق سرها تراشیده وطاقیهای مغولی پوشیده اظهار کلمهٔ عصیان
~~نمودند و در شهر گور که بر زبان قدیم آن را لکهنوتی میگفتند جمع شده اموال
~~مظفرخان را هر جا که یافتند به غارت بردند و مظفرخان کشتیهای بسیار جمع کرده
~~حكیم ابوالفتح و پترداس۱ را فرمود تا به افواج خویش در برابر قاقشالان رفتند و
~~معلوم است که از حکیم ابوالفتح که یار بزم بود نه رزم و از پترداس هندوی نویسنده
~~بر این قیاس چه آثار جلادت به ظهور رسیده باشد و به مظفرخان فرمان استمالت

PageV01P195

![image filename](./1024QadiriBadauni.MuntakhabTawarikh_V02_0201.jpg)

~~اشتمال جماعت قاقشالان و تقرّر جایگیر ایشان که در آن ایام رفته بود به قاقشالان
~~فرستاده پیغام دادند که رضوی خان و پترداس را فرستند تا خاطر جمع دارند و
~~نام بردهها را با میر ابواسحاق پسر میر سید رفیع الدین محدث روانه گردانید، ایشان
~~همه را در بند کشیده بازار محاربه گرم تر ساختند. در همین اثنا ملا طیب و رای
~~پرشهوتم۱ بخشی که جایگیر معصوم خان کابلی و عرب بهادر و سایر امرای بهار را به
~~یک قلم تغیر داده و بنیاد بد سلوکی کرده و تجبر و تکبر بیش از اندازه پیش آورده
~~ایشان را به زور باغی ساخته بودند با جمعیت خویش از آب جوساگذشته به جنگ
~~معصوم خان رفتند و عرب بهادر غافل بر سر رسیده رای پرشهوتم را به قتل رسانیده
~~و غنیمت بسیار یافته بعد از ارسال رسل و رسایل به عزم اتّفاق باباخان قاقشال به
~~گرهی شتافتند و از جانب مظفرخان خواجه شمس الدین محمّد خوافی که حالا
~~دیوان کل است در گرهی سر راه بر ایشان گرفت و معصوم خان به جنگ غالب آمده
~~و به قاقشالان یکی شده و از آب گنگ گذشته بر سر مظفرخان آمد. مظفرخان در
~~قلعهٔ تانده که چار دیواری کهنه بیش نمانده بود، متحصن شد و وزیرخان جمیل
~~بیگ که از امرای قدیم الخدمت بود به اتفاق جان محمّدخان بهبودی و دیگر
~~سپاهیان به مخالفان در آمدند و حکیم ابوالفتح و خواجه شمس الدین و اکثر اعیان را
~~دستگیر ساختند و این هر دو سردار با رای پترداس به نوعی از حبس خلاص یافته
~~به مدد زمین داران خود را به حاجی پور رسانیدند و حکیم نورالدین قراری در آن
~~فترات از عالم در گذشت و قاقشالان و معصوم خان، مظفرخان، را به قول و عهد از
~~قلعهٔ تانده بر آورده بعد از انواع عقوبت به آن عالم فرستادند و اموال و اشیای او را
~~سرمایهٔ استظهار ساخته جمعیت گرفتند و تمام ولایت بنگاله و بهار را متصرف شده
~~جمعیت سوار و پیادهٔ بسیار به هم رسانیدند و میرزا شرف الدین حسین را که از بند
~~قاسم علی خان بقال حاکم کالپی به بنگاله فرستاده بودند از قید بر آورده به سرداری
~~برداشتند و فتنهٔ عظیم قایم شد و راجه تودرمل با صادق محمّدخان و ترسون
~~محمّدخان و سایر امرای عظام برای قلع مادهٔ این فساد از فتح پور نامزد گشتند و
~~محب علی خان حاکم رهتاس و محمّد معصوم خان فرنخودی حاکم جونپور و دیگر

PageV01P196

![image filename](./1024QadiriBadauni.MuntakhabTawarikh_V02_0202.jpg)

~~جایگیرداران نواحی به کمک راجه تعین یافته و هنوز در راه بودند که شاهم خان
~~جلایر با سعید خان بد خشی جنگ کرده او را به قتل رسانید. محمّد معصوم
~~جونپوری سه هزار سوار کار آزموده مسلح و مکمل به نظر راجه در آورد. اما آثار
~~خروج از حرکات و سکنات او ظاهر بود و راجه این معنی را فهمیده او را به انواع
~~تسلی میداد و حقیقت حال نوشته به درگاه فرستاد و محمّد معصوم خان کابلی و
~~قاقشالان و میرزا شرفالدین حسین با سی هزار سوار جرّار و پانصد فیل و کشتی
~~فراوان و توپخانه آراسته در نواحی قصبهٔ منگیر قصد محاربه و مقابله نمودند و راجه
~~از ممرّ نااعتمادی لشکر که همه واقعه طلب بودند مصلحت جنگ میدان ندیده در
~~قلعهٔ منگیر تحصن جسته هر روز جدل داشت و در این لشکر عسرت بسیار روی
~~نمود. در این حین زین الدین کنبو خویش شهبازخان یک لک روپیه به داکچوکی از
~~راه آب برده به راجه رسانید تا مدد خرجی چند روزشد و همین طور یک لک روپیه
~~در سر هر چند روزی گاهی به دست دریاخان آبدار و گاهی سرمدی و گاهی پسر
~~سیته بهگوان داس خزانچی میفرستادند و خبر به توالی میرسید و از جملهٔ
~~داکچوکیان قاضی زاده صاحب حسن ناقص عقل عبدالحی خواص پسر قاضی
~~صد رالدین سنبلی که او نیز از خبط سخنان در مذهب و ملت میگفت، جوان مرگ
~~شده کشتی عمر او به غرقاب بلا رفت. در این هنگام همایون فرملی پسر شاه فرملی
~~مشهور که او را همایون قلی خان خطاب داده بودند و در وقت گفت و گوی
~~مسلمانی های جدید و تکلیف و امتحان مردم در اجمیر آن معاملات هول انگیز را
~~دیده بود به اتفاق ترخان دیوانه از لشکر راجه گریخته به مخالفان پیوست. اتفاقاً در
~~امتداد ایام محاصرهٔ باباخان قاقشال از بیماری صعب مشرف بر موت گشت و
~~جباری پسر مجنونخان قاقشال که رکن رکین آن جماعت بود و الحال در خدمت
~~است و رعایت یافته به تقریب ضعف باباخان ارادهٔ رفتن نمود و جمعیت آن
~~جماعت از هم گسست و معصوم خان کابلی به ضرورت به جانب بهار شتافت و
~~عرب بهادر از آنجا به ایلغار رفت تا پتنه را متصرف شود و خزانهٔ پادشاهی را
~~به دست آورد. بهارخان خاص خیل که به سید عارف مشهور بود در قلعهٔ پتنه
~~متحصن شد و راجه تودرمل، معصوم خان فرنخودی را با جمعی به کمک بهارخان

PageV01P197

![image filename](./1024QadiriBadauni.MuntakhabTawarikh_V02_0203.jpg)

~~فرستاده عرب چون تاب مقاومت آن جماعت نداشت خود را به جانب گچپتی۱ که
~~زمین دار مشهور است کشید و راجه و صادق خان با بقیهٔ امرا به قصد استیصال
~~معصوم خان کابلی متوجه بهار شدند، او شبخون آورد. اتفاقاً بر سر منزل صادق خان
~~ریخت و در آن شب، تارماه بیگ نام سرداری بزرگ که با أُلغ خان حبشی ترکیب یافته
~~به قراولی تعین شده بود کشته شد و الغ خان به در رفت و صادق خان ثبات قدم
~~ورزید و معصوم خان حسبالامکان جنگ مردانه کرد و چون دید که کاری نگشوده
~~مانده و روان شد و در آن اولکای وسیع قزاق میگشت تا آخر پناه به عیسی خان
~~زمین دار اوریسه برد که در این ولا دو صد و پنجاه فیل و سایر تحف نفیس به مقدار
~~چهار لک روپیه و طلا آلات و اگر و قماش و پارچه غیرمکرر به دست سعید خان
~~مغول به درگاه فرستاد و تا الحال همانجاست و آن صوبه تا گرهی به تصرف افواج
~~پادشاهی در آمد و در این ایام شجاعت خان و پسرش قایم خان را که از اهل نغمهٔ
~~مقرری بود و جوان ظریف و نازک و پدر و پسر هر دو به حسب طلب از سارنگ پور
~~متوجه فتح پور شده بودند، نوکران ایشان به جهت بدسلوکی و بد معاملگی و
~~بدعهدی و رذالت که لازمهٔ سردار عهد شده به قتل رسانیده متفرق شدند. میگویند
~~که روزی سایلی از شجاعتخان و دیگر خوانین که به دربار نشسته بودند چیزی
~~طلبید، او بعد از الحاح بسیار جواب داد که بابا پل خیرات تو را داخل برآورد ما
~~نساختهاند. بعد از این واقعه شریف خان اتگه را به مالوه به جای او نامزد کرده و به
~~منزل او رفته و مهمانی عظیم گرفته بدان صوب روانه ساختند.
# و در این سال، خان اعظم را که از مدتی باز نظر بند بود از آگره طلبیده و نوازش
~~نموده با پنج هزار سوار به حکومت بنگاله نامزد گردانیدند و شهبازخان را از ولایت
~~رانا طلبیده به افواج آراسته به کمک خان اعظم تعین کردند تا به سرحد حاجی پور
~~رسیده و جنگل کچیتی را بریده عرب بهادر را از آنجا برآورد.
# در این سال حکیم الملک گیلانی را از جملهٔ ناموافقان در مذهب و مشرب
~~شمرده با مبلغ پنج لک روپیه در وجه انعام مستحقان از شرفا و ضعفا به جانب مکّهٔ
~~معظمه، چنانچه گذشت، روانه گردانیدند و تا آخر عمر همانجا ماند.

PageV01P198

![image filename](./1024QadiriBadauni.MuntakhabTawarikh_V02_0204.jpg)

# از سر کوی تو نمی جنبمآسمان نیستم زمینم من
# و هر چند فرمان طلب رفت، نیامد و خود را به حق سپرد و در این سال مشایخ
~~نامدار را از اطراف و اکناف طلبیده با هر کدام صحبت خاص داشته تحقیق چیزها
~~می نمودند و اکثری خوش آمدی و طالب بیگهٔ چند که خاک بر سر آن باد و
~~چا پلوسی و تملّق۱ و لعنهٔ ظاهر شدند و مقصود اصلی اظهار خارق بود آن خود
~~نصیب اعداست، ماند اخلاق از ترک و تجرید و توکل و استغنا و علو همت و آن هم
~~بر وجه کمال از همه مسلوب دیدند، از این ممر بدگمانی به جاهای دیگر سرایت
~~کرد.
# پوشیده مرقعند این خامی چند %~% بگرفته به طامات الف لامى چند
# نا رفته ره صدق و صفا گامی چند %~% بد نام کنندهٔ نکو نامی چند
# از آن جمله شيخ چانيلده۲ خليفهٔ اعظم شيخ عبدالعزيز ساکن قصبهٔ سيوهنه
~~به حسب حکم در عبادت خانه فرود آمد و نماز معکوس نمودن و فروختن گرفت و
~~حکم کرد که فلان حرم پسر خواهد زایید. اتفاقاً دخترزاد و حرکات بارد ظاهر
~~ساخت و همچنین سید هاشم فیروزآبادی به صد طرفگی آن دوکانی واکرد و باعث
~~بی اعتقادی از مشایخ سلف شدند، اما چون شیخ متّهی افغان کاسی۳ را از پنجاب
~~طلبیدند به مقتضای امتثال پیاده همراه قاصدان از خانقاه روان شد تا محفهٔ او را از
~~دنبال آوردند و در فتح پور به خانهٔ شیخ جمال بختیار فرود آمده پیغام داد که دیدن
~~من بر هیچ پادشاهی مبارک نیامده و او را نادیده زود رخصت دادند و همچنین شیخ
~~الهدیه خیرآبادی که بادیهٔ فقر به قدم توکل و تجرید پیموده از پادشاه هیچ زمین
~~قبول نکرده بود و سلسلهٔ عظیم داشت، با پسر خویش شیخ ابوالفتح که فقیر در آخر
~~عهد اسلیم شاه در سنبل برحسب فرموده مولوی علامی اوستاذی میان حاتم سنبلی
~~- رحمهالله - پیش ایشان ارشاد قاضی و حاشیه میخواند و حالا قایم مقام پدراست
~~و هم در علم و هم در معامله و هم در حال مشارُالیه است به درگاه برحسب طلب
~~آمد و او را ایستاده به اعزاز دیدند و چون پرسشی رفت، اشاره به سامعهٔ خود کرد که

PageV01P199

![image filename](./1024QadiriBadauni.MuntakhabTawarikh_V02_0205.jpg)

~~سخن بلند میشنوم و معذور داشته در فور وداع نمودند و در این سال اسافل و
~~اراذل عالم نمای جاهل تعاضد دلایل باطل نموده بر این آوردند که حالا صاحب
~~زمانی که رافع خلاف و اختلاف هفتاد و دو ملت از مسلم وهند و باشد حضرتاند
~~و شریف از رسایل محمود پسیخانی۱ مستشهد آورد که او تصریح نموده به اینکه در
~~سال نهصد و نود بردارندهٔ باطل شخصی خواهد بود و همه تعبیر از صاحب دین
~~حق تشخیص کرده که به حساب جمل نهصد و نود است و خواجه مولانای شیرازی
~~ملحد جفردان که از مکّهٔ معظمه رسالهٔ بعضی از شرفا آورد در این باب که به موجب
~~احادیث صحیح هفت هزار سال که مدت ایام دنیا است سپری شد و حالا وقت
~~ظهور مهدی موعود است و خود هم رسالهیی ترتیب داده گذرانید و امثال این
~~خرافات شیعه نیز از امیرالمؤمنین علی - رضی الله عنه - نقل کرده بعضی این رباعی
~~می خواندند که به حکیم ناصرخسرو و غیره منسوب است:
# در نهصد و هشتاد و نه از حکم قضاآیند کواکب از جوانب یکجا
# در سال اسد ماه اسد روز اسد %~% از پرده برون خرامد آن شیر خدا
# و این همه باعث دعوی نبوت شد، اما نه به لفظ نبوت بلکه به عبارت آخر.
# و در این ولا عرض داشت راجه تودرمل رسید که تا این زمان به انواع مدارا و
~~دلاسا معصوم خان فرنخودی را همراه دارد، اما خواجه شاه منصور دیوان زر باقی
~~بسیار از او و از ترسون محمّدخان طلب داشته و به تهدید و وعید فوق الحد نوشته
~~فرستاده اینها را بی پا گردانیده، در این وقت نازک این اداها باعث تفرقهٔ لشکر
~~میشود، چون سختگیری شاه منصور بارها به عرض رسیده بود، او را بی دخل
~~ساخته چند روزی از برای مصلحت به شاه قلی خان محرم سپردند و به جای او
~~وزیرخان برادر آصف خان هروی را دیوان کل ساختند و قاضی علی بغدادی دلازار
~~منحوس منکوس بوم شکل مردود الرب والخلق را معین او اعتبار کردند تا به اتفاق
~~مهمات را فيصل دهند، سبحان الله این چه ترکیب مناسب است!
# و در این ایام آدمی بی گوش به درگاه آوردند که سوراخ گوش اصلاً نداشت و با
~~وجود آن هر چه میگفتند میشنید و جای گوشهای او قاع صف صف بود، و در

PageV01P200

![image filename](./1024QadiriBadauni.MuntakhabTawarikh_V02_0206.jpg)

~~این سال در پی تحقیق این امر شدند که طفلی شیرخوارهٔ چند را در گوشهیی دور از
~~آبادانی در محلی نگاه داشته، چنانچه هیچ آوازی نشنوند، دایههای مؤدب باید بر
~~ایشان گماشت و هیچ تعلیم سخن نباید داد تا ببینم که به مقتضای این حدیث
~~مشهور که: کُلُّ مَوْلُودِ یُولَدُ عَلَی آلفِطْرَةِ اینها به کدام دین و مذهب ملقن میشوند و
~~نخست از همه چه کلمه میگویند. بنابر آن تخمیناً بیست طفلی رضیع را از والدین
~~جدا کرده و به زور تسلی داده و در محلی خالی داشته آن را گنگ محل نامیدند و
~~بعد از سه چهار سال همه گنگ برآمدند و وجه تسمیه راست آمد و اکثری در آنجا
~~رضیع مادر خاک شدند.
# مادرم خاکست و من طفل رضیع %~% میل طفلان نیست بر مادر بدیع
# زود باشد کارمیده ز اضطراب %~% در کنار مادر افتم مست خواب
# و در این سال شاهزاده دانیال را با شیخ فیضی که نسبت آخوندی داشت و شیخ
~~جمال بختیار و جمعی از نزدیکان به اجمیر فرستادند و مبلغ بیست و پنج هزار
~~روپیه به جهت فقرای آن دیار دادند و در این سال راجه تودرمل و سایر امرای
~~پادشاهی بشکال در حاجی پورگذرانیدند و معصوم خان فرنخودی که دلی پرداشت
~~بی رخصت امرا در جونپور آمده بغی ورزید و پیشروخان عرف مهتر سعادت که
~~داروغهٔ فرّاش خانه باشد فرمانی مشتمل بر دلاسای او برد و جونپور به ترسون
~~محمّدخان و اوده به معصوم خان فرنخودی مقرر شد و او سخنان پریشان مخبّطانه
~~گفته و اوده را کنارهٔ ولایت دانسته به آنجا رفت و در پی استعداد جنگ بود و در آن
~~ولا که مهتر سعادت به دربار آمد و احوال خوانین آن صوبه را گفت قصهٔ فتوی دادن
~~ملا محمّد یزدی بر خروج و بغی نیز عرض کرد. آن بود باعث طلب ملا محمّد یزدی
~~و ميرمعزالملک، چنانچه گذشت، و هم در این ایام نیابتخان پسر هاشم خان
~~نیشابوری که وقت توجه پتنه رعایت یافته در جوسی و پیاگ که جایگیر او بود
~~خروج کرد و بر سر کره که از جانب اسماعیل قلی خان، الیاس خان نام افغانی که در
~~آنجا حاکم بود رفته الیاس خان را در جنگ کشت و قلعه را محصر داشته شروع در
~~نهب و تاراج ولايت نمود واسماعيل قلى خان، وزيرخان ومطلبخان و شيخ
~~جمال بختیار و دیگر امرا را بر سرنیابت خان نامزد کرده و شاه قلی خان محرم و بیربر

PageV01P201

![image filename](./1024QadiriBadauni.MuntakhabTawarikh_V02_0207.jpg)

~~بادفروش را برای دلاسای معصوم خان فرنخودی روانه اوده گردانیدند و بعد از
~~رخصت وزیرخان خواجه شاه منصور را از قید برآورده باز به دیوانی منصوب
~~ساختند و نیابت خان از استماع خبراین لشکر از کره به جانب قصبه گشت، از توابع
~~ولایت پتنه روانه گردید و امرا از آب گذشته خود را به سرعت به او رسانیدند و او
~~بازگشته به حرب پیش آمد و تنها با چندین امرا آن چنان جنگ و تردد کرد که فوق آن
~~متصور نباشد و افواج را زیر و زبر ساخته، شیخ جمال را در میدان از اسب به زمین
~~آورد و باز خلاص بخشید و بالاخره هزیمت یافته در اوده پیش معصوم خان رفت و
~~عرب بهادر نیز در این وقت از شهبازخان شکست یافته پناه به او آورد و شهبازخان
~~به تعاقب عرب اولاً به جونپور و از آنجا به اوده آمد و معصوم خان که سامان جنگ
~~به مثابه یی داشت که به طریق مبالغه یک مرتبه به پادشاه ایران و توران هم مقابله
~~می توانست نمود و سی چهل علم و طوغ و نقاره در لشکر او بود و یراق دیگر بر این
~~قیاس به محاربهٔ شهبازخان شتافته در طرفةالعین بر او غالب آمد و شهبازخان یک
~~روز چهل کروه راه فرار طیّ کرده به جونپور رفت. به حسب اتفاق ترسون محمّدخان
~~که بر برانغار لشکر شهبازخان بود در جنگلی مخفی مانده، وقتی که افواج
~~معصوم خان در پی غارت پریشان شده بودند او را باکم کس دیده و قابو یافته حمله
~~برآورده شکست داد. چون این خبر به شهبازخان رسید به همان پای که رفته بود به
~~سرعت تمام روز دیگر خود را به فوج ترسون محمّد خان رسانید و جمعیت کرده باز
~~بر سر معصوم خان رفت و در سواد شهراوده جنگی عظیم روی نمود و معصوم خان
~~در این مرتبه هزیمت یافته معدوم گشت و مادر و خواهر و کوچ و پسر و مال و
~~اسباب شوکت و مکنت او همه غنیمت شد و خود فرار نمود و پاردم از لجام
~~نشناخته به جانب کوه سوالک به در رفت و این واقعه در ذی حجهٔ سنهٔ ثمان و
~~ثمانين و تسعمائة (۹۸٨) دست داد.
# و در این ایام، سازارغنون را که از عجایب مخلوقات است و حاجی حبیبالله از
~~فرنگستان آورده بود به مردم نمودند و آن مانند صندوقی بزرگ به قدّ آدمی بود و
~~فرنگی اندرون تارهای آن را مینواخت و دوی دیگر از بیرون پنج پرطاوس و غیر آن
~~را انگشت میزدند و شعبههای مختلف از آن برمی خاست و از بس که محظوظ

PageV01P202

![image filename](./1024QadiriBadauni.MuntakhabTawarikh_V02_0208.jpg)

~~بودند، فرنگیان هردم به رنگ سرخ و زرد برمیآمدند و از حالی به حالی میرفتند و
~~اهل مجلس از آن اعجوبه حیران ماندند و تعریفش به وصف راست نمیآید و در
~~این مجلس فرمودند که هر کس بگوید که در این جزو زمان اعقل ناس به زعم او
~~کیست؟ و نام پادشاهان نبرند که پادشاهان مستثنیاند. هر کدام معتقد خویش را
~~می گفتند. حکیم همام گفت اعقل ناس خود را میدانم و شیخ ابوالفضل پدر خود را
~~گفت، بر این قیاس.
# و در این ایام اخلاص با صاحب بر چهار مرتبه قرار یافته که ترک مال و جان و
~~ناموس و دین باشد، هر کس که هر چهار دارد هر چهار دارد و هرکس که یکی دارد
~~یکی دارد و همه خود را مرید مخلص درگاه گرفتند.
# و در محرم سنهٔ تسع وثمانين و تسعمائة (۹۸۹) خبر رسيد که ميرزا محمّد
~~حکیم از روی طلب معصومَین۱ به اغوای فریدونخان که خال وی بود، اما خال
~~سفید متوجه تسخیر هندوستان گردیده، شادمان نام نوکری را از آب نیلاب گذرانیده
~~مانسنگه ولد بهگوان داس بر سر شادمان رفته او را به قتل رسانید و از استماع این
~~خبر میرزا از آب گذشته در سواد سید پور آمد. بنابر آن هشت ماه به سپاهی زرنقد از
~~خزانه داده و شاهزاده دانیال را با سلطان خواجه صدر و شیخ ابراهیم چشتی به
~~نیابت گذاشته از فتح پور متوجه پنجاب شدند ودر سرای باد که پانزده کروهی
~~فتح پور است، خبر فتح شهبازخان رسید و مان سنگه، سه فرمان میرزا محمّد حکیم
~~را از جزودان شادمان که به نام حکیم الملک گیلانی و شاه منصور دیوان و محمّد
~~قاسم خان میر بحر نوشته بودند یافت و به جنس فرستاد. آن فرامین را خوانده
~~مخفی داشتند و در دهلی خبر یافتند که میرزا در لاهور آمده به باغ مهدی قاسم خان
~~نزول نموده و راجه بهگوان داس و مان سنگه و سعیدخان در قلعه متحصناند و در
~~پانی پت، ملک ثانی کابلی وزیر میرزا محمّد حکیم که وزیرخان خطاب داشت از او
~~رنجیده در منزل شاه منصور فرود آمده او را وسیلهٔ ملازمت ساخت و چون در میان
~~این دو کس ارتباطی ظاهر و مناسبتی چندان نبود، در این وقت جدایی ثانی خان را
~~از میرزا محمول بر تدبیر میرزایی کرده خالی از مصلحتی ندانستند و مقوی بدگمانی

PageV01P203

![image filename](./1024QadiriBadauni.MuntakhabTawarikh_V02_0209.jpg)

~~سابق بر شاه منصور هم شد و او را مقید ساخته فرامین نمودند و هر چند سوگند
~~خورد سودمند نیامد. چه مقرر شد که برهان قسمی حجت نمیتواند بود و در
~~نواحی شاه آباد ملک علی برادر قاضی علی که حالا کوتوال لاهور است، دو خطی
~~مجهول یکی به نام شاه منصور از زبان مشرف بیگ نام شخصی که نوکر شاه منصور
~~بود و دیگری از موهومی مشتمل بر کیفیت دیدن او فریدون خان را اولاً و میرزا را
~~ثانیاً و مقرر داشتن میرزا پرگنه را که آن هم موهوم یا معلوم بود در یک خریطه از نظر
~~گذرانید و چنان به قیاس و قرینه معلوم شد که شرف بیگ نوکر شاه منصور که از
~~جانب وی شقدار پرگنهٔ فیروزپور بود در سی کروهی لاهور به آقای خود نوشته که
~~من به وسیلهٔ فریدون خان میرزا را دیدم و همه جا عمال خود فرستادند، اما پرگنهٔ ما
~~را معاف داشتند و آن گمان یقین شد و اکثری، بلکه تمامی امرا که از شاه منصور آزار
~~بسیار یافته زوال وی میخواستند، به اتفاق سعی در قتل او کردند و صباح دیگر به
~~خدمت رای فرمودند که او را در منزل کجه کوت از حلق آویخته بر دار کشند و
~~مظلمهٔ چندین خلایق قلادهٔ گردن او شد وتا روز قيامت معلق ماند، اِيّاکَ وَ
~~خدمة الملوك۴ فإنهم يستعظمون عند السلام رد الجواب ويستحفزون عند العقاب
~~ضَرْب الرُقاب.
# خوش باش که ظالم نبرد ره به سلامت
# و از راه سرهند به کلانور و رهتاس رسیده به نیلاب رفتند و میرزا این اخبار شنیده
~~و از آب لاهور گذشته تا کابل عنان باز نکشید و سرّیَؤمَ یَفِرُ آلمَرْءُ مِنْ آخیهِ ظاهر شد
~~و در ماه ربیع الثانی این سال بر کنار نیلاب که به سند ساگر مشهور است قلعهٔ اتک
~~بنارس در مقابلهٔ کتک بنارس تعمیر فرمودند و از آنجا شاهزاده سلطان مراد را با
~~قلیج خان و دیگر امرا روانهٔ کابل گردانیده و مانسنگه را پیشتر از آن با جمعی از
~~خوانین به جانب پشاور فرستادند. در این هنگام خواجه ابوالفضل نقشبندی و
~~محمّد علی دیوانه را میرزا به ایلچی گری فرستاده استعفای تقصیرات خود نمود و
~~حاجی حبیبالله را از درگاه همراه ایشان فرستاده پیغام فرمودند که عفو مشروط
~~است به ندامت بر گذشته و سوگند بر آینده و فرستادن همشیرهٔ خود که در نکاح
~~خواجه حسن است به درگاه. میرزا به حاجی گفت که به فرستادن همشیرهٔ خواجه

PageV01P204

![image filename](./1024QadiriBadauni.MuntakhabTawarikh_V02_0210.jpg)

~~حسن راضی نیست که او را به بدخشان برده و من از کرده بسیار پشیمانم.
# کردهام توبه و از کرده پشیمان شدهام %~% کافرم باز نگویی که مسلمان شدهام
# و در پانزدهم جمادی الثانی از آب نیلاب گذشته خواجه نظام الدین احمد را در
~~جلال آباد به ایلغار نزد شاهزاده شاه مراد و امرا فرستادند و فرمودند که کنکاش را به
~~ما گفته فرستد. عرض کردند که آمدن به ایلغار عین مصلحتی است و از آنجا هم
~~نظام الدین احمد وهم حاجی حبیب الله به اتفاق آمده در پشاور پیغامهای خویش
~~آوردند. نظام الدین احمد گفت اگرچه امرا به زبان قال میگویند که ما کافی ایم، اما
~~به زمان حال همه این میگویند که فتح در قدم حضرت است و شاهزاده سلطان
~~سلیم را با راجه بهگوان داس۱ و قاضی علی میربخشی در اردو گذاشته و هر روز
~~بیست بیست کروه راه طیّ کرده جریده در موضع سرخاب به پانزده کروهی اردوی
~~شاهزاده مراد رسیده بود که میرزا محمّد حکیم در هفت کروهی کابل به موضع خُرد
~~کابل نام با برادرزاده که حکم شاه بچهٔ شطرنج کبیر داشت، جنگ مردانه کرده آخر
~~راه فرار پیش گرفته، داعیه داشت که پناه به عبدالله خان اوزبک برد، شاهزاده
~~به کابل در آمد و پیش از جنگ به یک روز فریدون خان بر چنداول لشکر شاهزاده
~~ریخته و مردم بسیار به قتل رسانیده خزینهٔ قلیج خان و دیگر امرا غارت کرده غنیمت
~~وافر برده بود و حاجی محمّد نام احدی که از ملازمت بداکچوکی رفته بود در وقت
~~تاراج بدانجا میرسد و این حال را میبیند و بازگشته در سرخاب این قضیه را
~~نامشخص به عرض میرساند و باعث پریشانی خاطر میگردد و روز دیگر که از آنجا
~~کوچ میکنند خبر فتح میآید و دهم ماه رجب به قلعهٔ کابل در میآیند و هفتهیی
~~به سیر باغهای آن شهر میگذرانند و چون از مردم معتبر میرزا محمّد حکیم قضیهٔ
~~فرمان شاه منصور را پرسیده تفحص بسیار مینمایند، چنان معلوم میشود که آن
~~جعل و لباس راکرم الله برادر شهبازخان به اتفاق بعض امراکرده و آن خطّ اخیر نیز
~~که سبب قتل او شده ساختگی امرا بوده و ندامت و تأسف بسیار بر قتل شاه منصور
~~می خوردند.
# قتل شریفت که مدعا بود %~% شد باعث آن امداد مردم

PageV01P205

![image filename](./1024QadiriBadauni.MuntakhabTawarikh_V02_0211.jpg)

# و آن پشیمانی حکم نوش داروی سهراب داشت و لطیف خواجه میرشکار را نزد
~~میرزا فرستاده و مژدهٔ عفو تقصیرات داده از رفتن او در اولکهٔ اوزبکیه مانع می آیند و
~~میرزا محمّد حکیم عهد و قول دولتخواهی به حضور او میکند و علی محمّد اسب
~~را همراه ساخته به درگاه میفرستد و کابل را به میرزا بخشیده و اردو را گذاشته به
~~ایلغار به جلال آباد که اردوی بزرگ در آنجا بود معاودت مینمایند. در این وقت
~~خواجگی محمّد حسین برادر محمّد قاسم خان میربحر که از امرای معتبر میرزا بود
~~به ملازمت می پیوندد و از جلال آباد فوجی برای تاخت و باخت دامن کوه کتور
~~مشهور ملک کفار نامزد گردانیده منزل به منزل در دوازدهم شعبان به کنار سند ساگر
~~میرسند و در آنجا از پل به یک روز گذشته و تمام اردو را گذرانیده به کوچهای
~~پیاپی در سلخ رمضان به لاهور شتافتند و حکومت پنجاب را باز به سعیدخان و
~~راجه بهگوان داس و مان سنگه گذاشتند و در میان هر دو آب در پنجاب برای تحقیق
~~معاملات أئمّهٔ آن صوبه صدرى معين ساختند که ملا الهداد امروهه وملا الهداد
~~نبوی سلطان پوری و ملا شاه محمّد شاه آبادی و ملا شیری شاعر باشند واول و
~~رابع به نیک نفسی و ثانی و ثالث به بد نفسی شهرت یافتند و ملا شاه محمّد به شیخ
~~اسحاق کاکوی عالم متورّع متّقی به آن عظمت پروانه نوشته که یا قَوْمَنٰا اَجیبُوا ذاعی
~~اللّه و در میان دوآب شیخ فیضی را صدر ساختند و آن طرف گنگ حکیم همام و
~~صدر پای تخت حکیم ابوالفتح را گردانیدند و چون به پانیپت رسیدند در این منزل
~~شهبازخان که در مدت غیبت از کرهی راست تا پنجاب ممالک محروسه را به طور
~~خود جایگیر مردم ساخته و هرکه را هر منصبی که خواسته داده بود با طمطراق و کرّ
~~و فر آمده ملازمت کرد و چون از وی سبب این جرأت پرسیدهاند جواب داده که اگر
~~این چنین دلاسای سپاهی نمیکردم همه به یک قلم برگشته بودند، حالا ملک از
~~شما و سپاهی از شما. به هر که هر چه دانید بدهید و از هر که خواهید منصب و
~~جایگیر باز گیرید.
# ز هر که خواهی بستان به هر که خواهی ده
# و در بیست و پنجم شوال به دهلی تشریف آوردند و شاهزادهٔ خرد و بیگمان
~~به استقبال آمدند و در پنجم ذی قعده به مستقر خلافت رسیدند و در این سفر چون

PageV01P206

![image filename](./1024QadiriBadauni.MuntakhabTawarikh_V02_0212.jpg)

~~از من به تقریب تعلق خاطری عظیم به مظهری نام از مظاهر الهی و آزادی و
~~وارستگی که تا به یک سال درست در بساور ماند و احوال غریب و صعب در آن
~~وادی گذرانیده تخلف واقع شده بود به فتح پور رفته در تاریخ ششم این ماه ملازمت
~~کردم. از شیخ ابوالفضل پرسیدند که از این سفر چون مانده بود؟ به عرض رسانید که
~~از جملهٔ مدد معاشیان است و گذشت و پس از آن قریب کابل نیز روزی به صدر
~~جهان فرموده بودند که از اهل سعادت هرکه در این لشکر هم رکاب است و آنان که
~~حاضر نیستند همه را نوشته بیار. چون نوبت به فقیر رسید، خواجه نظام الدین احمد
~~مرحوم مغفور صاحب تاریخ نظامی که پیش از آن به یک سال به او آشنا شده رابطهٔ
~~قوی که گویا صد ساله است پیداکرده بودم. از نهایت دلسوزی و مهربانی جبلّی که
~~بر همهٔ احباب عموماً و بر فقیر خصوصاً داشت مریض نویسانید و گذرانید و الحق
~~ملازمت مخلوق و طمع از وی و خوف از مرض شدیدتر است و در این مدت
~~مفارقت پیوسته خط بالای خط می فرستاد که چون در آمدن مساهله واقع شده در
~~استقبال خود لااقل تا لاهور و دهلی و متهره بدانچه مقدور باشد سعی باید نمود که
~~کار عالم است و احتیاط شرط، مرا که یک ساعت از آن حالت بهتر از عمر جاودانی
~~مینمود فرصت پرداختن به عاقبت اندیشی و نفع و ضرر دیگر کجا بود و اُفَوِضُ
~~آمْری اِلَى اللّهِ عاقبت کار خود کرد.
~~تو با خدای خود انداز کار و خوشدل باش %~% که رحم اگر نکند مدعی خدا بکند
# و در آن عالم گاه گاهی در خواب از من ابیات سربر میزد و از آن جمله شبی این
~~بیت در منام گفته و بعد از بیداری تا مدتی بر یاد آن زاری و بی قراری داشتهام که:
~~آیینهٔ ما روی تو را عکس پذیر است گر تو ننمایی گنه از جانب ما نیست
# بعزّة الله و جلاله که از آن مدت تا حالت تحریر هفده سال رفته باشد و هنوز
~~لذت آن ذوق از دل نمی رود و هرگاه که آن را یاد میکنم زار میگریم که کاشکی هم
~~در آن هنگام سر و پا برهنگی از عالم میرفتم و خلاص از تفرقه مییافتم.
~~خوش آنکه دید روی ترا و سپرد جان %~% آگه نشد که هجر کدام و وصال چیست
# و چیزی معلوم شد و فیضی به دل رسید که اگر عمرها به تقریر آن پردازم و شکر
~~آن گزارم از عهدهٔ عشر عشیر آن نتوان برآمد.

PageV01P207

![image filename](./1024QadiriBadauni.MuntakhabTawarikh_V02_0213.jpg)

~~در گوش دلم بخواند یک زمزمهٔ عشق %~% زان زمزمهام ز پای تا سر همهٔ عشق
~~حقا که به عهدها نيایم بيرون %~% از عهدهٔ حق گزاری یک دمهٔ عشق
# و در آن ایام توجه به کابل بهادر ولد سعید بدخشی در ولایت ترهت خطبه و
~~سکه به نام خود ساخته خطاب بهادر شاهی یافت و میگویند که این سجع برای
~~مهر خود يافته بود، والله اعلم:
~~بهادر الديـن سـلطان اسفيد شه سلطان (؟)
### | پدر سلطان وخود سلطان زهی سلطان بن سلطان
# و عاقبت به دست نوکران اعظم خان به قتل رسید.
# سفله چو جاه آمد و سيم و زرش %~% سیلی خواهد به ضرورت سرش
# آن نشنیدی که قلاطون چه گفت %~% مور همان به که نروید پرش
# و چون معصوم خان فرنخودی در کوه سوالک حیران و سرگردان میگشت به
~~وسیلهٔ اعظم خان گناهان خود را درخواست و فرمان استمالت به نام او رفت و در
~~فتح پور آمده کورنش کرد و بعد از ایامی چند نیم شبی از دربار به سنگهاسن سوار
~~مراجعت به منزل نموده بود که جمعی مسلح بیرون دروازهٔ شهر بر او میریزند و
~~پاره پاره می سازند و نیابت نیز به وسیلهٔ بیگم پادشاه روزی که معصوم ملازمت کرده
~~بود به خدمت رسید و او را برای خاطر عمّش شهابالدین احمدخان حاکم مالوه
~~چند روزی جان بخشی کرده به قلعهٔ رنتهنبور فرستادند و آنجا محبوس بود و کارها
~~کرد که نتوان گفت و به اتفاق محبوسان آنجا داعیهٔ فتنهٔ عظیم داشت تا در سنهٔ نهصد
~~و نود و هفت فرمان فرستاده کارش تمام ساختند و دراین ایام حاجی بیگم که والدهٔ
~~دیگر پادشاهی است و در دهلی مجاورت روضهٔ جنت آشیانی داشت مِخدّه به
~~صلاح و عفت و همت وخير و بركت بود به عالم آخرت شتافت و تفرقهٔ عظیم به
~~حال مجاوران روضه و سکنهٔ آن مقام راه یافت و در آن ایام شیخ قطب جلیسری را
~~که مجذوبی خرابی بود از دست شیخ جمال بختیار طلبیده با احبار فرنگیان در
~~بحث انداختند و ارباب عقل و اجتهاد زمان را حاضر ساختند. شیخ گفت آتشی
~~بلند افروزند تا من به معارض خود در آیم و هر که سلامت برآید محق است.
~~همچنان کردند و او دست در کمر فرنگی زده گفت هان بسمالله و هیچ کدام از

PageV01P208

![image filename](./1024QadiriBadauni.MuntakhabTawarikh_V02_0214.jpg)

~~فرنگیان جرأت نکردند و او را از غیرت همراه فقیری چند دیگر در بکر فرستاده تا
~~همانجا در گذشتند و همچنین خیلی از مشایخ فقرا را به جاها فرستادند و اکثری را
~~به قندهار فرستاده اسبان طلبیدند و در این ایام جماعتی را که مرید میگرفتند و
~~الهیان مشهور بودند و تزریقات و حشویات میگفتند گرفته آوردند. چون پرسیدند
~~که از این خرافات توبه کنید، میگفتند توبه داه ماست و همچنین شریعت و دین
~~اسلام و روزه را جداجدا به اختراع نام مانده بودند. فرمودند تا به بکر و قندهار برده
~~سوداگران کرّههای ترکی نژاد عوض آنها آوردند و نبیرههای شیخ ادهن را از کبار
~~مشایخ جونپور به اهل و عیال طلبیده به اجمیر فرستاده وظیفه مقرر ساختند و یک
~~دو سه از آنها در گذشتند و بعضی تا الحال به عسرت میگذرانند و همچنین شیخ
~~حسين نبيرهٔ حضرت خواجه معين الدين -قدس الله سره - را که تسليم خاطرخواه
~~نمیکرد و بعد از اخراج به مکّهٔ معظمه و آمدن او از آنجا در فتح پور و به همان
~~دستور سابق کورنش به استغنا نمودن و ادای بی اخلاصی از او فهمیدن در بکر
~~فرستادند تا در سال هزار و دو نظام الدین احمد به تقریب طلب التماس قاضی
~~فتح پوری از بکر و شیخ کمال بیابانی نام او را هم مذکور ساخت و همه را طلبیده، از
~~آن روی که زمین بوس به جا آوردند، حاضر ضمان طلب داشته حکم خلاص
~~فرمودند، اما کمال بیابانی که قلابهای او را در حبس خانهٔ بکر نسبت باخان خانان
~~برآوردند و در رنتهنبور فرستادند و شیخ حسین را باز حکم مدد معاش در بکر
~~فرموده نامزد همانجا ساختند، چنانچه از این پیشتر مذکور شود، ان شاءالله تعالی.
# و در نهم محرم سنهٔ تسعین و تسعمائة (۹٩٥) اعظم خان از بنگاله آمد و شبی در
~~اثنای محاوره به او گفتند که ما دلایل قطعی بر حقیّت تناسخ یافتهایم. شیخ
~~ابوالفضل خاطرنشان شما خواهد کرد. او هم قبول نمود و چندی از امرای نامدار را
~~که در لشکر کابل نبودند همراه ساخته برای دفع معصوم کابلی نامزد گردانیدند.
# و پانزدهم شهر صفر بین سال تحویل نوروز و شروع در سال بیست و هشتم از
~~جلوس روی داد.
# قلم عامل نیسان چو در آید به عمل %~% در تحویل صدف کرد ز تاریخ حمل
# و آیین بندی هر دو دیوانخانهٔ خاص و عام به انواع قماشهای لطیف فرموده

PageV01P209

![image filename](./1024QadiriBadauni.MuntakhabTawarikh_V02_0215.jpg)

~~اشیای قیمتی گوناگون ترتیب نموده و پردههای فرنگی و تصویرهای بی نظیر گرفتند
~~و سراپردههای عالی افراشتند و بازار آگره و فتح پور را نیز به این دستور آراسته تا
~~هیجده روز درست جشن عالی داشتند و اقسام طوایف اهل نغمه و ساز هندی و
~~فارسی و ارباب طرب از مرد و زن هزاران هزار طلبیده هر روز در ایوان یکی از امرای
~~نامدار آمده و صحبت داشته پیشکش معتبر و اسباب مهمانی از او میگرفتند و چون
~~در زعم خویش مقرر ساختند که هزار سال از زمان بعثت پیغمبر -علیه السلام - که
~~مدت بقای این دین بود تمام شد و هیچ مانعی برای اظهار دواعی خفیه که در دل
~~داشتند نماند و بساط از مشایخ و علماکه صلابت و مهابت داشتند و ملاحظهٔ تمام
~~از آنها بایستی نمود خالی ماند، به فراغ بال درصدد ابطال احکام و ارکان اسلام و
~~بربست ضوابط وقواعد نو مهمل و مختل و ترویج بازار افساد اعتقاد در آمده، اول
~~حکمی که فرمودند این بود که در سکه تاریخ الف نویسند و تاریخ الفی از رحلت
~~نویسانند و اختراعات دیگر عجیب و غریب به جهت مصالح و حکم به روی کار
~~آمد و حکمهای ابداعی کردند که عقل در آن حیران بود. از آن جمله اینکه سجده به
~~عبارت زمین بوس برای پادشاهان لازم است، دیگر شراب اگر به جهت رفاهیت
~~بدنی به طریق اهل حکمت بخورند و فتنه و فسادی از آن نزاید مباح باشد، به
~~خلاف مستی مفرط و اجتماع و غوغا که اگر این چنین مییافتند سیاست بلیغ
~~می فرمودند و از برای رعایت عدالت دوکان شراب فروشی بر دربار به اهتمام
~~خاتون دربان که در اصل از نسل خمّاراست بر پاکرده نرخی معین نهادند تا هرکسی
~~که برای علاج بیماری ابتیاع خمر نماید نام خود را از پدر و جد از مشرف بنویساند
~~آنگاه ببرد و مردم به این حیله به لباس اسامی مینویسانیدند و میبردند که تحقیق
~~میکرد و دوکانی برای مستان واشد. میگفتند که لحم خنزیر نیز از اجزای ترکیب آن
~~خمر بود، و الله اعلم و با وجود آن احتیاط فتنهها و فسادها سر بر میزد و هر چند
~~جمعی را هر روز عقوبت و ایذا میکردند، نتیجهیی بر آن مترتب نمیشد و از قبیل
~~کج دار و مریز بود. دیگر فواحش ممالک محروسه که در پای تخت جمع شده از حد
~~حصر و عد افزون بودند، از شهر بیرون آبادان ساختند و آن را شیطان پوره نامیدند و
~~آنجا نیز محافظی و داروغهیی و مشرفی نصب کردند تا هر که به آن جماعت

PageV01P210

![image filename](./1024QadiriBadauni.MuntakhabTawarikh_V02_0216.jpg)

~~صحبت دارد یا به خانه ببرد اول نام و نسب خود بنویساند آنگاه به اتفاق تمغاچیان
~~جماع هر چه خواهد کند و بی این صورت نگذارند که اهل طرب را مردم شب به
~~خانهٔ خود برند تا تصرفی تمام کنند و اگرکسی خواهد که بکارت آنها ببرد، اگر
~~خواستگار از مقربان نامی است داروغه به عرض رسانیده رخصت از درگاه بگیرد و
~~الا نه. در این صورت هم لوندان کارها به لباس میکردند و از سرمستی و سفاهت
~~خونریزیها میشد و هر چند به قصاص میرسیدند طائفهٔ دیگر به فخر و مباهات
~~مباشر آن امر میگشتند.
~~حسن بی پایان او چندان که عاشق میکشد   زمرهٔ دیگر به عشق از غیب سربر میکنند
# و از فواحش چندی را که مشهور بودند پنهانی طلبیده تحقیق مینمودند که
~~بکارت آنها را که برده باشد و بعد از نام گرفتن امرای نامدار معتبر را تعذیب و تنبیه
~~بلیغ نموده روزگاری دراز محبوس می داشتند و از این جماعت یکی نام راجه بیربر
~~که خود را مرید به اخلاص می گرفت و در مراتب چهارگانه پیش پیش رفته با مهمات
~~فضایل اربعه متصف ظاهر می ساخت و از بنات خود هم نمیگذشت برد و او آن
~~زمان در پرگنهٔ کَرّه۱ به جایگیر خود بود. چون این خبر پرده دری به وی رسیده
~~خواست که جوگی شود، فرمان طلب مشتمل بر استمالت او رفت، به درگاه آمد
~~دیگر تحریم گوشت گاو و تغلیط در آن باب و منشأ آن این بود که چون از خردسالی
~~باز صحبت با هنود رنود داشته تعظیم گاو که باعث قوام عالم است به زعم ایشان در
~~خاطر مرکوز بود و دختران راجههای عظیم هند که خیلی به تصرف در آورده بودند
~~تصرف در مزاج کرده از خوردن گوشت گاو و سیر و پیاز و صحبت با ریش دار و امثال
~~آن کمال احتراز داشتند و دارند و رسم و بدعت اهل هند را در مجلس به طور خود
~~میکردند و میکنند. بنابر دلجویی و پیروی خاطر ایشان و قبایل ایشان از آنچه
~~مکاره طبیعی آن جماعت بود بالکل باز ماندند و نهایت مرافقت و موافقت مردم در
~~تراشیدن ریش دانستند و این فعل شایع شد و مفاعیل و تفاعیل ریش تراش دلایل
~~گذرانیدند که ریش از خصیتین آب میخورد و لهذا هیچ خواجه سرای را چون ریش
~~نبینند در نگاه داشتن آنچه ثواب و چه خطر باشد و نیز پیشینیان مرتاض نگاهداشتن

PageV01P211

![image filename](./1024QadiriBadauni.MuntakhabTawarikh_V02_0217.jpg)

~~ریش را نوعی از ریاضت دانسته ملامتی بودند و حالا ملامت و ریاضت در تراشیدن
~~ریش است نه در گذاشتن. آنچه اکنون ریش تراشی را فقهای نادان عیب میکنند و
~~اگر به نظر انصاف بنگرند این معنی خلاف مدعاست و مفتیان ماجن محتال نیز
~~روایتی مجهول آوردند که کَمٰا یَفْعَلَه بَعضُ القُضات و لفظ عصات را تحریف گفتند که
~~عمل بعضی قاضیان عراق حلق لحيه بود. روزی حکیم ابوالفتح در ابتدای ملازمت
~~محاسن فقیر را از مقدار معهود اندکی کم دید به حضور میر ابوالغیث بخاری
~~مغفوری مبروری -رحمة الله علیه - گفت که از شما قصر خوب نبود. گفتم تقصیر از
~~حجام است نه از فقیر. گفت بعد از آن همچنین نکنید که بدنما و نازیبا است. بعد از
~~چندگاهی خود از حیدریان و جولقیان، بلکه از هندوان گذرانیده دق لق زده پاک و
~~صاف، چنانچه محسود امارد لاح گشته در موی تراشی موی شکافی میکرد. مَنْ
~~عَيَرَ آخْاهُ بِذَنْبِ لَمْ یَمُتْ حَتَی اِبْتَلاهُ اللُهُ بِهِ و نواختن ناقوس نصاری و تماشای صورت
~~ثالث ثلاثه و بلبلان که خوش گاه ایشان است و سایر لهو و لعب وظیفه شد و «کفر
~~شایع شد» تاریخ یافتند تا کار بعد از ده دوازده سال به جایی رسید که اکثر مخاذیل
~~چون میرزا جانی حاکم تته و دیگر اهل ارتداد خط خود نوشته دادند به این
~~مضمون: هذه صورته:
# من که فلان بن فلان باشم به طوع و رغبت و شوق قلبی از دین اسلام مجازی و
~~تقلیدی که از پدران دیده و شنیده بودم ابرا و تبرّا نمودم و در دین الهی اکبرشاهی در
~~آمدم و مراتب چهارگانهٔ اخلاص که ترک مال و جان و ناموس و دین باشد قبول
~~کردم. واین خطوط که لعنت نامهیی بیش نبود به مجتهد شرع جدید سپرده باعث
~~اعتماد و تربيت ايشان میشد: تكادُ آلسَمْواتُ يَتَفَطَّرْنَ مِنْهُ وَ تَنْشَقٌّ آلأَرْض وَ تَخِرُّ
~~آلجِبالُ هَدّاً، وبر رغم اسلام خنزير و كلب از نجس بودن باز مانده درون حرم و زیر
~~قصر نگاه داشته هر صباح نظر بر آن عبادت میشمردند و هندوان که حلولیاند
~~خاطرنشان ساختند که خوک از آن ده مظهر است که حق سبحانه عزّ شأنه در آنجا
~~حلول كرده. تَعالی شَأنْهُ عَمٰا يَقُولُونَ
# و آنچه از بعضی عرفا منقول است که در سگ ده صفت حمیده است که اگر یکی
~~از آن در آدمی باشد ولی میگردد، متمسک ساختند و بعضی مقرّبان که به خوش

PageV01P212

![image filename](./1024QadiriBadauni.MuntakhabTawarikh_V02_0218.jpg)

~~طبعی در همه وادی و به ملکالشعرایی ضربالمثلاند، چند سگ را در سفره
~~همراه گرفته طعام به آنها میخوردند و جمعی از مردودان شاعران عراقی و هندی
~~تبعیت نموده وابای از آن نداشته به فخر و مباهات زبان آنها در دهان می گرفتند.
# بگو با میر کاندر پوست سگ داری و جیفه هم
### | سگ از بیرون در گردد تو هم کاسه مگردانش
# دیگر فرضیت غسل جنابت مطلقاً ساقط شد و دلیل میآوردند که خلاصهٔ انسان
~~نطفهٔ منی است که تخم آفرینش نیکان و پاکان است و این چه معنی دارد که به
~~خروج بول و غايط غسل واجب نشود وخروج اين طور شئ لطيف مستوجب
~~غسل گردد، بلکه مناسب آن است که اول غسل کنند بعد از آن جماع و همچنین
~~طعام روح میت که از جماد است پختن چه یعنی که هیچ حظی ندارد، بلکه روزی
~~که این کس متولد شده باشد در آن روز جشن عالی بسازند و آن را آش حیات
~~نامیدند و همچنین میباید که گوشت گراز و شیر مباح باشد که صفت شجاعت در
~~این کس سرایت کند و همچنین دخترعمّ و خال و قرابت قریبه را نکاح نکنند که میل
~~کم میشود و همچنین پسر را پیشتر از شانزده سالگی و دختر را پیش از چهارده
~~سالگی نکاح روا نباشد که فرزند ضعیف میشود و طلا و ابریشم پوشی خود عین
~~فریضه گشت. روزی مفتی ممالک محروسه را دیدم که جامهٔ حریر خالص پوشیده
~~بود، پرسیدم که مگر روایتی در این باب به نظر آمده؟ گفت بلی، در هر شهری که
~~لباس ابریشمی شایع باشد پوشیدن حرير نیز مباح است. گفتم ظاهراً نظر به آن
~~روایت باشد که مجرد حکم سلطان آگره است، گفت نی غیر این هم، والله اعلم.
~~نماز و روزه و حج خود پیش از آن ساقط شده بود و بعضی اولاد الزنا چون پسر ملاّ
~~مبارک شاگرد رشید شیخ ابوالفضل رسایل در باب قدح و تمسخر این عبادات به
~~دلایل نوشته و مقبول افتاده باعث تربیت گشت و تاریخ هجری عربی را تغیر داده

PageV01P213

![image filename](./1024QadiriBadauni.MuntakhabTawarikh_V02_0219.jpg)

~~ماه الهی نامیدند و در تنکهها و مهرها تاریخ الف نوشتند به این اعتبار که مشعر باشد
~~از انقراض دین مبین محمّدی - صلی الله علیه و سلم - که بیش از هزار سال نخواهد
~~بود و عربی خواندن و دانستن آن عیب شد و فقه و تفسیر و حدیث و خوانندهٔ آن
~~مطعون و مردود و نجوم و حکمت و طب و حساب و شعر و تاریخ و افسانه رایج و
~~مفروض وحروف خاصهٔ زبان عرب مثل ثا و حا و عين و صاد وضاد و ظا از تلفظ
~~برطرف ساختند و عبدالله را ابدالله و احدی را اهدی و امثال آن اگر میگفتند خوش
~~میداشتند و آن دو بیت شاهنامه را که فردوسی طوسی به طریق نقل آورده متمسک
~~ای ساختند که:
# ز شیر شتر خوردن و سوسمار %~% عرب را به جایی رسیده است کار
# که ملک عجم را کنند آرزو %~% تفو باد بر چرخ گردان تفو
# و هر جا بیتی شبهه آمیزی که موافق مشرب خویش از اساتذه میشنیدند آن را
~~مقوی می دانستند مثل ابیات سجه راک (؟) که در باب شهید شدن دندان مبارک آن
~~-صلی الله علیه و آله وسلم - واقع شده بر این قیاس در هر رکنی از ارکان دین و در
~~هر عقيدهیی از عقاید اسلاميه چه اصول چه فروع مثل نبوت وکلام ورؤيت و
~~تکلیف و تکوین و حشر و نشر شبهات گوناگون به تمسخر و استهزا آورده اگر کسی
~~در معرض جواب میشد جواب همه منع بود و معلوم است که مستدل با مانع
~~چگونه بس میتواند آمد، خصوصاً وقتی که توجه نافذالامری قاهری به جانب
~~مقابل باشد چه در مباحثه مساوات شرط است.
# آن کس که به قرآن و خبر زو نرهی %~% آن است جوابش که جوابش ندهی
# و خانمانها بر سر این مباحثه رفت و حاشا که این مباحثه باشد، بلکه مکابره و
~~مشاغبه بود و دین فروشان برای خوشامد شکوک متروک را از هر کجا پیدا کرده به
~~تحفه می آوردند، مثل آنکه لطیف خواجه که از بزرگان و بزرگزادگان ماوراءالنهر بود
~~در شمایل ترمذی در آن حدیث که کَأنَّهُ جپدُ دِمْیَةِ شبههیی آورد که گردن پیغمبر
~~و علیه السّلام - را به گردن بتی تشبیه دادن چون باشد و همچنین حدیث ناقهٔ قصویٰ
~~را که در سیر مشهور است و زدن قافلهٔ قریش در اوایل هجرت و همچنین چهارده زن
~~خواستن و تحریم نسا برازواج در وقت خوش کردن رسول - علیه السّلام - و امثال آن

PageV01P214

![image filename](./1024QadiriBadauni.MuntakhabTawarikh_V02_0220.jpg)

~~و تفاصیل آن را روزگاری دراز میباید.
# غم زلف و رخت را شرح دادن %~% شبی باید دراز و ماهتابی
# و شبها در مجالس انس حکم میکردند که از مقربان چهل کس به عدد چهل
~~تن بنشینند و هر کس هر چه داند بگوید و هر چه خواهد پرسد و اگرکسی از مسألهٔ
~~علمی می پرسید می گفتند که این را از ملایان باید پرسید و چیزی که تعلق به عقل و
~~حکمت دارد از ما و آنچه در حق صحابه - رضی الله عنهم - در وقت خواندن کتب
~~سیر مذکور می ساختند، خصوصاً در خلافت خلفای ثالثه و قضیهٔ فدک و جنگ
~~صفّین و غیر آنکه گوش از استماع آن کرباد، خود به زبان نتوان آورد و شیعیان غالب
~~و سنیان مغلوب و اخیار همه جا خایف و اشرار ایمن بودند هر روز حکمی تازه و
~~قدحی جدید و شبههٔ نو به روی کار می آمد و اثبات خود در نفی دیگران دیدند و از
~~این نکته که هر نافی منفی میباشد ذاهل بنابر آن مقبولان مردود و مردودان مقبول و
~~نزدیکان دور و دوران نزدیک بودند، سُبحانَ مَنْ تَصَرَّفَ فی مُلْکِهِ کَیْفَ یَشْاء و بر زبان
~~عام کالانعام جز ورد الله اکبر چیزی دیگر نبود و غوغای عظیم برخاست و ملا
~~شیری در آن وقت قطعه یی گفته مشتمل برده بیت و این از آن جمله است:
~~تا بزاید هر زمان کشور بر انداز آفتی %~% فتنه در کوی حوادث کدخدا خواهد شدن
~~با عقاب قرض خواه تیغ در ارباب شرک %~% بار سر از ذمّهٔ گردن ادا خواهد شدن
~~فیلسوف کذب را خواهد گریبان پاره شد %~% خرقه پوش زهد را تقوی روا خواهد شدن
~~شورش مغز است اگر در خاطر آرد جاهلی %~% کز خلایق مهر پیغمبر جدا خواهد شدن
~~خنده میآید مرا زین بیت بس کز طرفگی %~% نقل بزم منعم و ورد گدا خواهد شدن
~~پادشاه امسال دعوای نبوت کرده است %~% گر خداخواهد پس از سالی خداخواهد شدن
# و در مجالس نوروزی اکثری از علما و صلحا، بلکه قاضی و مفتی را نیز دروادی
~~قدح نوشی آوردند.
~~عشقت خبر ز عالم بیهوشی آورد %~% اهل صلاح را به قدح نوشی آورد
~~یاد تو ای نگار چه معجون حکمت است %~% کز هر چه خواندهایم فراموشی آورد

PageV01P215

![image filename](./1024QadiriBadauni.MuntakhabTawarikh_V02_0221.jpg)

~~بیشتر از ایام دیگر تعظیم داشته امرا را به زیادتی منصب و جایگیر و اسب و خلعت
~~فراخور مهمانی و پیشکش ممتاز گردانیدند.
~~و در این محل شاهمخان جلایر از بنگاله و راجه بهگوان داس۱ از لاهور آمدند و
~~در مدت غیبت اعظم خان و سایر امرا که از حاجی پور به پای تخت آمده بودند
~~خبیثه بهادرنام نوکری از معصوم خان کابلی با ترخان دیوانه و سرخ بدخشی در بهار
~~خلل انداخت و محمّد صادقخان به اتفاق محب علی خان در جنگ بر ایشان
~~غالب شد وخبيثه به قتل رسید.
# و در این سال شاهزاده سلطان سلیم به استقبال گلبدن بیگم و سلیمه سلطان
~~بیگم که از حج مراجعت نموده بودند به اجمیر رفت و در این ضمن تطفّلاً زیارت
~~روضهٔ مطهره نیز واقع شد و نذرها موقوف ماند و در همین ایام محمّد صادق خان از
~~بهار آمد و به زودی به اتفاق اعظم خان به دفع معصوم کابلی مأمور شد و رفتند و
~~شاه قلی خان محرم و شیخ ابراهیم چشتی و دیگر امرا که در لشکر کابل نرفته بودند،
~~به کمک صادق خان نامزد گشتند و در این هنگام شاه ابوتراب و اعتمادخان گجراتی
~~که با هم به سفر حجاز رفته بودند رسیدند و سنگی گران وزنی که فیلی قوی هیکلی
~~میبایست تا آن را بردارد و نقش پای بز آن ظاهر بود همراه آوردند و شاه ابوتراب
~~میگفت که این نقش قدم حضرت رسالت -صلی الله علیه و سلم - است.
~~بر لوح سر تربت خود نقش تو کندیم %~% تا روز قيامت سر مـا و قدم تست
# و تا چهار کروه راه به استقبال رفتند و امرا را به نوبت فرمودند تا برداشته چند
~~قدم راه ببرند و به این دستور به شهر رسانیدند.
# و در نوزدهم ماه شعبان وزن شاهزاده بزرگ شد و در این سال یا در سال آینده
~~شيخ عبدالنبى و مخدوم الملك كه اخراج موبّد يافته بودند، اخبار ميرزا محمّد
~~حکیم و یاغیگریهای امرا شنیده از مکّه به گجرات آمدند و طمع در ریاست سابق
~~بسته از سر اَلزّایِلُ لایَعُودُ غافل بردند.
~~دنیا فراخست ای پسر تو گوشهیی ما گوشهیی
### | همچون ملخ از کشت شه تو خوشهیی ما خوشهیی

PageV01P216

![image filename](./1024QadiriBadauni.MuntakhabTawarikh_V02_0222.jpg)

# و مخدوم الملک در احمد آباد در گذشت در سنهٔ نهصد و نود و قاضیعلی از
~~فتح پور به جهت تحقیق اموال او نامزد شده به لاهور آمد و چندان خزاین و دفاین او
~~پدید گشت که قفل آن را به کلید وهم نتوان گشاد، از آن جمله چند صندوق خشت
~~طلا از گورخانهٔ مخدوم الملک که به بهانهٔ اموات دفن کرده بود ظاهر شد و آنچه پیش
~~مردم ماند عدد آن را جز آفریدگار - عزّ شأنه - دیگرکس نداند و آن همه خشتها با
~~کتب وی که نیز حکم خشت داشت داخل خزانهٔ عامره گردید و پسران او چندگاه در
~~شکنجه رنجه بوده به نان گربه محتاج شدند و شیخ عبدالنبی در فتح پور رسید و
~~سخنی چند درشت گفت و مشتی مضبوط به نفس خود برروی او زدند. گفت
~~به کارد چرا نمیزنی و برای حساب و کتاب هفتاد هزار روپیه که در وقت رخصت
~~مکّهٔ معظمه به او داده بودند حوالهٔ راجه تودرمل نموده و مدتی چون کروریان در
~~کچهری دفترخانه محبوس ساختند و شبی جماعت او را خفه کردند و به حق واصل
~~شد و روز دیگر در میدان منارهها تا نماز دیگر افتاده بود اِنَّ فی ذلِکَ لَعِبْرَة لأولِی
~~آلأبطارِ و این قضیه در سال نهصد و نود و دو روی نمود «شیخ کنبی» تاریخ یافتند و
~~به موجب آنکه:
# گرچه الشيخ كـالنبی گفتند %~% کالنبی نیست شیخ ماکنبی است
# فلک را سر انداختن شد سرشت %~% نشاید کشیدن سر از سر نوشت
# نپرورد کس را که آخر نکشت %~% که در مهر نرم است و در کین درشت
# و در این سال بوتهٔ ریاضت و عبادت و صورت طاعت و مجاهدت و پیکر
~~روحانی و مظهر لطف ربانی قدوهٔ اهل کشف و حال شیخ جلال تهانیسری - روّح الله
~~روحه - مقیم روضهٔ رضوان گشت و «شیخ الاولیا» تاریخ وی یافتند و هم دراین سال
~~آصف خان میربخشی ثانی که میرزا غیاثالدین علی نام داشت جای خود را به میرزا
~~جعفر برادرزادهٔ خویش که بعد از آن آصف خان خطاب یافته گذاشته سفر آخرین
~~گزید و «خدا یاورش باد» تاریخ یافتند. هم در این ایام حاجی ابراهیم سرهندی را
~~چنانچه گذشت، از صدارت گجرات معزول ساخته، چون شنیدند که او رشوت
~~بسیار گرفته و زنان بسیار تکاهداشته و میخواس که به دکهن روده گر اررده و

PageV01P217

![image filename](./1024QadiriBadauni.MuntakhabTawarikh_V02_0223.jpg)

~~چندگاهی به حکیم عین الملک سپردند و بعد از مدتی به قلعهٔ رنتهنبور فرستادند تا
~~از اوج رفعت به حضیض مذلت انداخته کام خویش از او هم حاصل کردند و در این
~~سال شیخ مبارک در خلوت به حضور پادشاه بابیربر گفت و قرار داد که چنانچه در
~~کتب شما تحریفات است در دین ما نیز تحریفات بسیار رفته و اعتمادی نماند، در
~~این سال مخذولان بیعفت و بی عاقبت گفتند که مدت هزار سال از هجرت تمام
~~شد، چرا چون شاه اسماعیل اول برهان قاطع در میان نمی آرید؟ آخر قرار بر آن
~~یافت که میباید که ارادهٔ خاطر به مروز زمان و تدبیر بی شمشیر به ظهور آید،
~~فی الواقع به این دعاوی و دواعی اگر اندک بذلی میبود اکثری از خواص را تا به
~~عوام چه رسد به دام شیطانی میگرفتند و از حکیم ناصر خسرو این رباعی
~~می خواندند:
# در نهصد و تسعین دو قران میبینم %~% وز مهدی و دجّـال نشان میبينم
# یا ملک بدل گردد یا گردد دین %~% سرّی که نهان است عیان میبینم
# و چون کنکاش احداث دین کردهاند، راجه بهگوان داس۱ گفته که خوش قبول
~~کردیم که هم هندوان بدند و هم مسلمانان، اما طایفهٔ دیگر ورای ایشان کیست
~~بفرمایید تا آن را قبول نماییم؟ اندکی معقول شده از شدت گذشتند، اما تغیر احکام
~~ملت زهرا وقوع و شیوع یافت و «احداث بدعت» تاریخ یافتند و در این ایام قاضی
~~جلال ملتانی را به تقریب لباس در فرمان پنج لک تنکهٔ برات که برای خود از خزانه
~~گرفته بود همراه خواجگی فتح الله بخشی که شیعی بد مذهب متعصب است به
~~دکهن فرستادند به این گمان که چون حکام آنجا غایت تعصب در رفض دارند قاضی
~~را به انواع عقوبت و رسوایی هلاک خواهند ساخت، ایشان خود اخبار رسوخ قدم
~~او را در دین اسلام و اظهار کلمة الحق با کذابان شنیده غایبانه معتقد شده و مقدم او
~~را غنیمت دانسته سوای مواضع مدد معاش خدمت دیگر نموده، خاک پای او را
~~به جای توتیا میشمردند و از سعادت فطری آخر عمر به اعزاز و احترام بوده هر
~~چند رخصت حج میطلبید دل از او نمی توانستند کند تا آخر به آن سعادت فایز شد
~~و در بطحا و يثرب -زادهما الله شرفاً و تعظیماً - رفته و عزّ قبول ابدی یافته از این

PageV01P218

![image filename](./1024QadiriBadauni.MuntakhabTawarikh_V02_0224.jpg)

~~خاکدان کهنه همانجا در گذشت.
# عیشی که ز پیش گشتی آگاه %~% زو خرمیی که پایدار است مخواه
# عمری که درو مرگ همی یابد راه %~% گو خواه دراز باش خواهی کوتاه
# و به جای او قاضی عبدالسمیع ماوراء النهری میان کالی را که قاسم خان موجی
~~شاعر این بیت که:
# بيری ز قـبيلهٔ معزّز %~% ریشی چوگل سفید یک گز
# مگر در حق وی گفته باشد و شطرنج به گرو میبازد و اکثری می دهد و پیاله کشی
~~خود علانیه آفریدهٔ اوست و رشوت نظر به مذهب او فرض وقت است و سود را در
~~قبالات قرض و سجلات به موجب حكم وضع نموده مینويسد قاضى القضاة
~~ساختند و الحق چون رجوع به شرع و دین نمانده از برای رفع بدنامی این قدر هم
~~بس بود و در این ایام نماز به جماعت و اذان که هر پنج وقت برای خاطر جماعت
~~در دربار میگفتند برطرف شد و نام احمد و محمّد و مصطفی و امثال آن به جهت
~~رعایت خاطر کافران بیرونی و دختران اهل حرم اندرونی گران می آمد تا به مرورایام
~~چندی را از مقربان که به این نام مسمی بودند تغییر داده مثلاً یار محمّد را و محمّد
~~خان را رحمت میخوانند و مینوشتند بر این قیاس اگرچه بر اکثری از این مخاذیل
~~اشقیا اطلاق این نام شریف حیف هم بود و تغیر گنجایش داشت، بلکه واجب بود
~~از آنکه بستن جوهر نفیس بر گردن خوک خسیس ستم است و این همه آتش از اگره
~~برخاسته که خان و مان اکابر و اصاغر از آن سوخت و آخر کار آتش در گور آتش زنان
~~نيز افتاد، خَذَلَهُمُ اللَهُ.
~~تو ای مرد سخن پیشه که بهر چند مشتی دون
### | ز دین حق بماندستی به نیروی سخن دانی
~~چه سستی دیدی از سنت که رفتی سوی بیدینان
### | چه تقصیر آمد از قرآن که گردی گرد الانی
# و در ربیع الثانی سال نهصد و نود سیادت پناه میر فتح الله شیرازی که در وادی
~~الهيات و رياضيات و طبيعيات و ساير اقسام علوم عقلى و نقلى وطلسمات و
~~نیرنجات و جرّاثقال نظیر خود در عصر نداشت، برحسب فرمان طلب از پیش عادل

PageV01P219

![image filename](./1024QadiriBadauni.MuntakhabTawarikh_V02_0225.jpg)

~~خان دکهنی به فتح پور رسید و حسبالحکم خان خانان و حکیم ابوالفتح به استقبال
~~رفته به ملازمت آوردند و به منصب صدارت که سیاهنویسی بیش نبود، امتیاز یافت
~~تا زمین فقرا ببرد نه آنکه بدهد و پرگنهٔ بساور بیداغ و محلی به جایگیر او مقرر شد و
~~چون شنیده بودند که او شاگرد بی واسطهٔ میر غیاثالدین منصور شیرازی است که
~~به نماز و عبادات دیگر چندانی مقید نبود، گمان داشتند که مگر در سخنان مذهب و
~~دین با ایشان مماشات خواهد کرد، او ذر وادی مذهب خود استقامت تمام ورزیده
~~با کمال حت جاه و دنیاداری و امراپرستی دقیقهیی از دقایق تعصب در دین فرو
~~نگذاشت و در عین دیوان خانهٔ خاص که هیچ کس یارای آن نداشت که علانیه ادای
~~صلوة کند، نماز به فراغ بال و جمعیت خاطر به مذهب امامیه میگزارد و بر این
~~معنی مطّلع شده او را از زمرهٔ ارباب تقلید شمرده از آن وادی اغماض فرموده به
~~جهت رعایت علم و حکمت و تدبیر و مصلحت در تربیت او دقیقه یی فرو گذاشت
~~نرفت و دختر خرد مظفرخان را در حبالهٔ او در آورده و باجهٔ خود گردانیده در
~~منصب وزارت با راجه تودرمل شریک ساختند، اما او دلیرانه در کار و بار با راجه
~~درآمده دار و مداری مینمود و به تعلیم اطفال امرا مقید بوده و هر روز به منزل
~~مقربان رفته نخست از همه غلام حکیم ابوالفتح را و وقتی پسر شیخ ابوالفضل و امرا
~~زادهیی دیگر هفت هشت ساله، بلکه خردتر آن را معلم صبیانی میکرد و تعلیم نقط
~~و خط و دایره بلکه ابجدهم میداد.
# مشت اطـفال نـو تـعلّم را %~% لوح ادبـار در بـغل منهيد
# مرکبی را که زادهٔ عربست %~% داغ يـونانش بر کفل منهید
# و تفنگ بر دوش و کیسهٔ دارو بر میان بسته چون قاصدان به صحرا در رکاب
~~می دوید و شآن علمی که نمانده بود او بالکل بر خاک زد و با وجود این همه
~~بی شأنی ورذلی و خسیسی در رسوخ اعتقاد پهلوانی کرد که هیچ رستم نکند و تاریخ
~~قدوم او این مصرع يافته شد که:
### | شاه فتح الله امام اوليا
~~شبی به حضور وی با بیربر خطاب کرده میگفتند که این معنی را عقل چگونه
~~قبول کند که شخصی در یک لحظه به آن گرانی جسم از خوابگاه به آسمان رود و نود

PageV01P220

![image filename](./1024QadiriBadauni.MuntakhabTawarikh_V02_0226.jpg)

~~هزار سخن گوی و مگوی با خدای تعالی بکند و بسترش هنوزگرم باشد تا باز بیاید و
~~مردم به آن دعوی بگروند؟ همچنین شقّ قمر و امثال آن و یک پای را برداشته به
~~همه مینمودند و میگفتند که ممکن نیست که تا پای دیگر بر جای نماند استاده
~~توانیم بود. اینها چه حکایت است؟ و آن بدبخت و بدبختان دیگرگم نام آمنّا و
~~صدّقنا میزدند و مقوی میچاویدند، اما شاه فتح الله به آنکه لحظه یی به جانب او
~~می نگریستند و مقصود از خطاب او را داشتند که نوآمده بود و جذب او به جانب
~~خود میخواستند سر به پایین انداخته، حرفی نمیزد و سراسرگوش بود و در
~~همین ایام ملا احمد تتهه۱ رافضی متعصب که خود را به زور بی حیایی حکیم هم
~~گرفته بود از دکهن آمده به ملازمت پیوست و پدران او در سند فاروقی حنیفی
~~المذهب بودند، آن ناپاک بر آن نامرادان لعنت میفرستاد به موجب قول نبی
~~-عليه السّلام - که: لَعَنَ اللهُ مَنْ لَعَنَ والِدَهُ لعن او جزبر او عاید نمیشد و چون در عهد
~~شاه طهماسب به ولایت عراق در صحبت تبرائیان کهنه مؤمن افتاده بود از ایشان
~~هم گذرانید و چون شاه اسماعیل ثانی در وادی تسنن بر عکس پدر غلوّ نموده در
~~مقام قتل و ایذای رافضیان شد، او به صحبت میرزا مخدوم که شریفی سنی
~~متعصب بود وكتاب النواقض فی ذم الروافض كه مشتمل بر تاريخ است، تصنيف
~~اوست به مکّه رفت و از آنجا به دکهن و از آنجا به هندوستان رسیده و میدان خالی
~~یافته شروع در مهمل گفتن و مردم را به جانب آن مذهب کشیدن نمود و در اندک
~~فرصت به جزای اعمال شنیعهٔ خود رسید و هنوزکه در صحبت شیخ فیضی
~~نپیوسته و دلیر نشده بود، روزی در بازار او را دیدم و بعضی عراقیان نام فقیر را گرفته
~~تعریفی کردند، در اول ملاقات میگوید که نور ترفّض در جبین ایشان عیان
~~می نماید. در بدیهه گفتم چنانچه نور تسنن در چهرهٔ شما. یاران حاضر خندیدند و
~~خوشوقت شدند و تتمهٔ احوال او به جای خود میآید، ان شاءالله تعالی.
# و در این سال حکم فرمودند که چون هزار سال از هجرت تمام شد و همه جا
~~تاریخ هجری مینویسند، حالا میباید که تاریخی تألیف یابد که جامع جمیع احوال
~~پادشاهان اسلام تا امروز که در معنی ناسخ تاریخهای دیگر باشد و نام آن را الفی

PageV01P221

![image filename](./1024QadiriBadauni.MuntakhabTawarikh_V02_0227.jpg)

~~نهند و در ذکر سنوات به جای هجرت لفظ رحلت نویسند و از روز وفات حضرت
~~ختمى پناه -صلوات الله عليه و سلم - نوشتن وقایع عالم را تا الیوم به هفت کس امر
~~کردند، چنانچه سال اول را نقیب خان نویسد و دوم را شاه فتحالله، علی هذه القیاس.
~~حکیم همام و حکیم علی و حاجی ابراهیم سرهندی که در آن ایام از گجرات آمده
~~بود و میرزا نظام الدین احمد و فقیر باز هفتهٔ دیگر همچنین ترتیب سی و پنج سال
~~مرتب شد. شبی بر سال هفتم که فقیر در احوال خلیفهٔ حقانی ثانی - رضی الله عنه -
~~نوشته بودم، چون به قصهٔ تعمیر کوفه و بنا و هدم قصر الامارة که به واقعى مذکور
~~عنهما - و تعین اوقات صلوات خمس و فتح شهر نصیبین و برآمدن عقارب از آنجا
~~مثل خروسان بزرگ رسیدند، مناقشه و مؤاخذه بی حد آورده پیچیدند و آصفخان
~~ثالث که میرزا جعفر باشد، بد مددیها کرد، به خلاف شیخ ابوالفضل و غازی خان
~~بدخشی که هر کدام توجیهات صحیح میکردند و چون از فقیر پرسیدند که اینها را
~~چون نوشتی؟ گفتم هر چه درکتب دیدهام ایراد کردهام و مخترع نیستم. همان وقت
~~کتاب روضة الاحباب و دیگر کتب سیر از خزانه طلبیده به نقیبخان فرمودند که
~~تحقیق نماید. او مطابق نفس الامر تصحیح نقل نموده، از آن گرفت و گیرهای
~~بی محلّ به عنایت الهى عزّ و جل رهایی یافتم و از سال سی و ششم حکم شد که
~~من بعد ملا احمد تتهه به کتابت تاریخ الفی منفرد و مخصوص بوده مینوشته باشد و
~~این معنی به سفارش حکیم ابوالفتح بود. او از نهایت تعصب که داشت موافق اعتقاد
~~خویش هر چه خواست نوشت، چنانچه عیان است و تا زمان چنگیزخان آن وقایع
~~را در دو جلد تمام کرد؛ تا آنکه میرزا فولاد برلاس شبی او را به بهانهٔ طلب پادشاهی
~~از خانه برآورده در کوچهٔ لاهور به تقریب غلوّی که در مذهب داشت و آزاری که از
~~او یافته بود به قتل رسانید و به قصاص رسید و بقیهٔ احوال را حسب الامر آصف خان
~~تا سال نهصد و نود و هفت نوشت و در سنهٔ الف فقیر را در لاهور حکم فرمودند که
~~آن تاریخ را از سر مقابله و تصحیح نماید و سنوات را که به تقدیم و تأخیر نوشته
~~شده است، ترتیب دهد و تا یکسال به این خدمات اشتغال داشته، دو جلد اول را
~~مقابله نمودم و جلد سوم را به آصفخان گذاشتم و از جملهٔ وقایع این سال ترجمهٔ

PageV01P222

![image filename](./1024QadiriBadauni.MuntakhabTawarikh_V02_0228.jpg)

~~مهابهارت که معظم کتب هند است و مشتمل بر انواع قصص و مواعظ و مصالح و
~~اخلاق و آداب و معارف واعتقادیات و بیان مذاهب و طریق عبادات ایشان در
~~ضمن جنگ طایفهٔ کوران و پندوان که فرمانروایان هند بودند و بعضی میگویند که
~~زمان آدم - عليه السلام - پیشاند و کفرهٔ هند خواندن و نوشتن آن را عبادت عظیم
~~می دانند و از مسلمانان پنهان میدارند و باعث بر آن این بود که چون شاهنامه و
~~قصهٔ امیر حمزه را به هفده جلد در مدت پانزده سال نویسانیدند و زر بسیار در
~~تصوير آن خرج شده همچنين قصهٔ ابومسلم وجامع الحكایات و غير آن را مكرر
~~شنیدند، به خاطر رسانیدند که اکثر اینها شاعری و ساختگی است، اما چون در
~~ساعت خوب گفته شده و اختر درگذر بوده، شهرت تمام گرفته. اکنون کتابهای
~~هندی را که دانایان مرتاض عابد نوشتهاند و همه صحیح و نصّ قاطع است و مدار
~~دین و اعتقادیات و عبادات این طایفه بر آن است، ترجمه از هندی به زبان فارسی
~~فرموده، چرا به نام خود نسازم که غیر مکرر و تازه است و همه مثمر سعادات دنیوی
~~و دینی و منتج حشمت و شوکت بی زوال و مستوجب کثرت اولاد و اموال، چنانچه
~~در خطب آن کتب نوشتهاند، بنابر این خود مقید شده و دانایان هند را جمع کرده
~~حکم فرمودند که کتاب مهابهارت را تعبیر میکرده باشند و چند شب به نفس نفیس
~~معانی آن را به نقیب خان خاطرنشان ساختند تا ماحصل را به فارسی املا میکرد و
~~شب سوم فقیر را طلب فرموده حکم کردند که به اتفاق نقیب خان ترجمه میکرده
~~باشم و در مدت سه چهار ماه از هیجده فن آن مزخرفات لاطایل که هیجده هزار
~~عالم در آن متحیر است دو فن نوشته شد و چه اعتراضات که نشنید و حرام خورم و
~~شلغم خورم این معنی داشت گویا نصیبهٔ فقیر از این کتابها همین بود. النُصّیبُ
~~یُصیبُ. بعد از آن پارهیی را ملا شیری و نقیبخان تمام ساختند و پارهیی را سلطان
~~حاجی تهانیسری منفرد به اتمام رسانید. بعد از آن شیخ فیضی مأمور شد که نظم و
~~نثری بنویسد و آن هم بیشتر از دو فن صورت نیافت. باز حاجی مذکور دوپاره
~~نوشت و فرو گذاشتی که بار اول واقع شده بود، قصور آن را راست کرده حَدْو النَّعل
~~بالنَّعل مرتب ساخته صد جز مقرمط شد و سخن در نقطهٔ مگس بود که از اصل

PageV01P223

![image filename](./1024QadiriBadauni.MuntakhabTawarikh_V02_0229.jpg)

~~متروک نماند عاقبت به تقریبی حکم به اخراج وی کرده در بکر فرستادند و حالا در
~~شهر خود است و اکثری از آن معبران و مترجمان در این ایام با کوران و پندوان
~~محشورند و باقی ماندگان را خدای تعالی نجات بخشد و توبه کرامت فرماید و عذر
~~مَنْ اكْرَهَ وَ قَلْبُهُ مِطْمَيِنٌّ بآلايمانِ مسموع دارد اِنَّهُ هُوَالتَّوَابُ آلرَّجيم و آن را رزم نامه
~~نامیده مصور و مکرر نویسانیده به امرا حکم انتساخ تیمّناً و تبرّ کاً صادر شد و شیخ
~~ابوالفضل برعکس تفسیر آیة الکرسی که تألیف داده بود، خطبه نیز به مقدار دو جزو
~~بر آن نوشت نَعُوذُبِاللهِ من الكفريّات والحشويّات. جامع اوراق عفى الله عنه
~~معروض میدارد که در وقایع این سال که بنا بر غرضی به طریق استطراد و اجمال
~~رقم زدهٔ کلک سریع السیر شده اگر ضبط تاریخ و ملاحظهٔ تقدیم و تأخیر ننموده باشد
~~مؤاخذه نفرمایند.
# چون سال بیست و هشتم جلوس سرآمد، نوروز بیست و نهم موافق بیست و
~~پنجم ماه صفر سنهٔ احدی و تسعين و تسعمائة (۹٩١) بنیاد شد و به دستور سابق
~~دوکانها را بر امرا تقسیم نموده و آیین بسته انواع جشن و سرور و عیش به ظهور آمد
~~و شاه فتح الله در دوکان خود انواع هنرمندی نمود، از آن جمله جرّاثقال و غرایب
~~دیگر بود و بعضی از احکام اختراعی در این ایام نیز فرمودند. از آن جمله ذبح جانور
~~مطلقاً در روز یکشنبه به جهت آن روز به آفتاب خصوصاً در این هیجده روز در
~~تمامی ماه آبان که ماه میلاد است و بعضی ایام معهود به جهت رعایت خاطر هنود
~~در جمیع ممالک محروسه منع کردند و هرکسی که در این ایام مباشر این جریمه
~~میشد به سیاست میرسید و خانمان او به تاراج میرفت و خود مدت پرهیز را از
~~مطلق گوشت در تمام سال به تقریب ریاضت و ایام متفرقه به شش ماه، بلکه زیاده
~~رسانیدند و داعیه چنان است که به تدریج بالکل ترک کنند و عبادت آفتاب را روزی
~~چهار وقت که سحر و شام و نیم روز و نیم شب باشد لازم گرفتند و هزار و یک نام
~~هندی آفتاب را وظیفه ساخته نیم روز متوجه آن شده به حضور دل میخواندند و
~~هر دو گوش گرفته و چرخی زده مشتها بر بنا گوش کوفته حرکاتی دیگر نیز از این
~~قبیل بسیار بود و قشقه کشیدند و نوبت نقاره یکی در نیم شب و یکی در وقت طلوع
~~قرار یافت و مساجد و صوامع فراش خانه و چوکی خانه هندوان شد و به جای

PageV01P224

![image filename](./1024QadiriBadauni.MuntakhabTawarikh_V02_0230.jpg)

~~جماعت جماع و به جای حیّ علی یللا تللا بود و گورستان درون شهر به ویرانی
~~حکم فرمودند مبلغ یک لک روپیه نقد و چند فیل و اقمشه و طلا آلات و
~~مرصّع آلات به والدهٔ بزرگوار و به همین دستور به عمهٔ خود گلبدن بیگم و سایر
~~بیگمان انعام دادند و حکم عام کردند و هرکس از اعالی تا ادانی پیشکش گذراند و
~~در این سال اعظم خان و سایر امرای کبار نامزد تانده را متصرف شدند و خالدی خان
~~جباری و میرزا بیگ قاقشال از معصوم خان کابلی جدا شده اعظم خان را دیدند و
~~معصوم خان پناه به بعضی زمین داران برد و ولایت بنگاله تمام یک رویه گشت و در
~~این سال حکومت ولایت گجرات را به تقریب تألیف قلوب حکّام دکن به
~~اعتمادخان تفويض نموده و شاه ابوتراب را امین وخواجه نظام الدین احمد را
~~میربخشی و ابوالقاسم تبریزی برادر مولانا عبدالقادر آخوند پادشاهی را دیوان
~~ساخته جمعی کثیر چون محمّد حسین و میر ابوالمظفر ولد اشرفخان و میر هاشم
~~و میر صالح داعی و سید ابواسحاق و دیگران را به جایگیرداری آن ولایت حکم
~~فرمودند و در این سال از شهبازخان که به تقریب دلیریها او را چند گاهی محبوس
~~گردانیده بودند حساب و کتاب داد و ستد بی موقع و بی مصرف گرفته از او در گذشته
~~و از چنگ راجه خلاص بخشيده به وسيلهٔ شیخ ابوالفضل و حمایت او از بند
~~برآوردند و در هفدهم ربیع الثانی۱ رخصت بنگ ارزانی داشتند تا تمامی آن سرکار را
~~به جایگیرداران تن داده معصوم کابلی را که پیغام ره در آمده بود از صوبهٔ عیسی
~~آواره سازد که اِذٰا جاءَ نَهْرْ اللَّهِ بَطَلَ نَهْرُ عیسی و به قرینه مقام اگر به جای نهر الله شهر
~~الله بخوانند خالی از تملیحی وتلمیحی نیست. در این اثنا خبر رسید که خان اعظم
~~شیخ فرید بخاری را به جهت مصالحه نزد قتلوی افغان نوحانی حاکم اوریسه
~~فرستاده بود و قتلو به جهت اعتماد پیرزادگی به استقبال شیخ فرید بر آمده در مقام
~~خد متکاری بود و بعد از انعقاد صحبت بهادر کورفره۲ از زمین داران بنگاله که عمده
~~لشکر قتلو بوده ملاقات بی ادبانه نموده خواست که با شیخ مصاحبانه سلوک نماید
~~و شیخ او را به نظر زمین داری میدید. در این اثنا شاهو ولد شیخ راجو بخاری
~~سرهندی که خالی از بی اعتدالی نبود و دیگر بخاریان درشتی هم کرده باشند، بهادر

PageV01P225

![image filename](./1024QadiriBadauni.MuntakhabTawarikh_V02_0231.jpg)

~~از روی ستیزه وقت مراجعت زمانی که قتلو در جلو شیخ روان بود سر راه گرفت و به
~~جنگ پیش آمد و شاهو با جمعی کثیر کشته شد و شیخ فرید به سلامت به در آمد.
# و در این سال برهان الملک برادر مرتضی نظام الملک حاکم دکهن از پیش برادر
~~گریخته بود، اول در مالوه نزد قطبالدین خان آمده از آنجا حسب الحکم در ماه
~~رجب این سال به ملازمت پیوست و قبل از آن مجهولی کوچه گردی که خود را به
~~دروغ برهان الملک نام کرده به درگاه آمده و در اوده جایگیر یافته بود به موجب
~~لابرهان له گریخته در میان جوگیان مخفی گشت و بعد از هفته یی او را از آن جماعت
~~پیدا ساخته محبوس گردانیدند و بعد از آن احوال آن مجهول نسب معلوم نشد که
~~خری زیست و خری بود و خری مرد و در این ایام بیرون شهر دو محل از برای
~~اطعام فقرای مسلمان و هندو بنا فرموده یکی را خیرپوره و دیگری را دهرم پوره
~~نامیدند و چندی از کسان شیخ ابوالفضل موکل بوده از زر پادشاهی به فقرا طعام
~~می دادند و چون جوگیان خیل خیل میآمدند برای ایشان سرای دیگر آبادان ساخته
~~جوگی پوره نام نهادند و شبها با چندی معدود به خلوت رفته به آن جماعت
~~صحبت می داشتند و مجهولات حقایق مختلفه و اعتقادات واشتغال و مراقبه و
~~سلوک اطوار و جلسات و حرکات و سکنات و خلع بدن و کیمیا و سیمیا و ریمیا از
~~ایشان معلوم شد و کیمیاگری خود آموختند و آن طلا به مردم نمودند و شبی معهود
~~که به سالی یک بار میآید و مجمع عظیم از جوگیان اطراف و اکناف در آن شب
~~میشود و آن را سیورات میگویند با بزرگتران ایشان هم نواله و هم پیاله شده بشارت
~~عمر دراز که سه چهار بار از عمر طبیعی زیاده باشد شنیده متیقن شدند و آن
~~مقدمات را با سایر قراین منتظم گردانیده کَالنَقْشِ فی آلحَجَرِ ساختند و حکمای
~~نازنین پیش بین تأیید میآوردند که چون نقصان اعمار به تقریب دور قمری بود و آن
~~خود منقرض شد، حالا نوبت دور زحل رسیده که مجدد اطوار ادوار و مورث طول
~~اعمار است، چنانچه در کتب سماوی هم مذکور شده که بعضی تا هزار سال
~~زندگانی کردهاند و در کتب هندی خود عمر آدمیان ده هزار سال نوشتهاند و بالفعل
~~در کوه تبّت طایفهٔ لامه که از نسّاک خطاییان و زهّاد و عبّاد ایشانند دو صد ساله و
~~زیاده هم دیده شدهاند، بنابر این به جهت موافقت آن طایفه تقلیل در مباشرت و

PageV01P226

![image filename](./1024QadiriBadauni.MuntakhabTawarikh_V02_0232.jpg)

~~اکل و شرب خصوصاً لحم نمودند و موی تارک سر را حلق کرده اطراف را نگاه
~~داشتند به گمان اینکه روح کاملان مکمل از راه هامه که منفذ دهم است خرو
~~میکند و در آن وقت آوازی چون رعد صاعقه میکند و آن دلیل سعادت و نجات
~~میت است ازگناهان و علامت حلول روح است به مذهب تناسخ در بدن پادشاهی
~~ذی شوکتی صاحب اقتداری نافذالامری و روش خود را به توحید الهی موسوم
~~ساختند.
# دنیا به مراد خواهی و دین درست %~% این هر دو نباشد نه فلک بندهٔ تست
# و جماعت خاص خیلان مرید را موافق اصطلاح جوگیان چیله نامیدند و طایفهٔ
~~دیگر اراذل شیّاد صیاد زبون که راه اندرون دولتخانه نداشتند هر صباح در وقت
~~عبادت شمس به جهروکه تا طلعت مبارک نمی دیدند مسواک و طعام و آب برایشان
~~حرام بود و در هر شبی صاحب حاجتی و نیازمندی از هند و و مسلم و انواع طوایف
~~مرد و زن صحیح و سقیم را آنجا بارعام بود و کار و باری طرفه و هنگامهٔ گرمی و
~~ازد حامی عظیمی و همین که از تسبیح هزار و یک نام نیّر اعظم فارغ شده از حجاب
~~برمی آمدند این جماعت در سجود میافتادند، برهمنان مکّار طرّار هزار و یک نام
~~دیگر را برای حضرت نیّر ترتیب دادند و ایشان را به طریق حلول چون رام و کرشن و
~~سایر سلاطین کفره عقیده داشته میگفتند که خود صاحب عالم به این صورت
~~برآمده بازی میکند و از برای خوش آمد شعرهای هندی را از زبان دانایان سابق نقل
~~کرده میگذرانیدند، به این مضمون که پادشاه عالم گیری در هند پیدا شود که
~~برهمنان را احترام کند و محافظت گاو نماید و گیتی را به عدل نگاهبانی کند و در
~~کاغذهای کهنه آن خرافات را نوشته مینمودند و همه [را] باور میافتاد.
# خوش آمد هر که را گفتی خوش آمد
# و یکها را از طوایف مختلف هر که باشد احدی خواندند که در عالم توحید
~~اخلاص درست دارند و لشکری که در طوفان آب و آتش خود را بزند ایشان خواهند
~~بود
~~دلا جان باختن دعوی مکن چندانکه یار آید شود معلوم کار هرکسی چون وقت کار آید
# و دز این سال درون دیوان خانه خاص فتح پور ده اندر ده حنفی و قلتین شافعی و

PageV01P227

![image filename](./1024QadiriBadauni.MuntakhabTawarikh_V02_0233.jpg)

~~شیعی پر ساخته آب آن را برکشیدند و آب حوض بیشتر از آن دو بر آمد و چون
~~گفتند که سنّیان و شیعیان از هم جدا شوند، هندوستانیان به یک قلم به سنّیگری و
~~عراقیان به تشیع قایل شدند و بارها گفته شده که جزئیات و خصوصیات این وادی
~~را نطاق نطق نمیتواند به بیان آورد. بنابر آن تقاعد از آن نموده در پی مقصود میرود
~~چون اعتمادخان به تفویض حکومت ولایت گجرات که معراج مدعای وی بود
~~نامزد شده به سروهی رسید آنجا را از سرنال انتزاع نموده و حوالهٔ جکمال برادر رانا
~~کرده به اتفاق امرای نامزد در دوازدهم شهر شعبان این سال به احمد آباد رسید و
~~شهابالدین احمدخان که حاکم مستقل آنجا و دافع آفات و فتن بود به عزیمت در
~~خانه بیرون برآمده در محلهٔ عثمان پور فرود آمد و اعیان نوکران او که از این تغیر و
~~تبدیل کاره بودند جدا شده به اتفاق دیگر واقعه طلبان در کتهی وار به طلب مظفر ابن
~~سلطان محمود گجراتی، که از درگاه فرار نموده و در آن پشته التجا به خویشان
~~مادری برده روزی به شبی میآورد، رفته به سلطنت برداشتند و اعتمادخان هر چند
~~شهابالدین احمد خان را باعث بر تسلی آن جماعت شد قبول نکرد و گفت اینها از
~~خدا این طور روزی میخواستند و قصد هلاک من داشتند، حالا کار از صلاح من
~~گذشته است شما دانید و این ملک. و به قصبهٔ کری که بیست کروهی احمد آباد
~~است رفت و یک دو کسی از جانب اعتمادخان و نظام الدین احمد رفته آن
~~برگشتگان را تسکین دادند هم صورت نبست و بیست و هفتم شعبان مظفر باکاتهیان
~~و مغولان مفتن به دولقه که دوازده کروهی احمد آباد است رسید و در همین حین
~~اعتمادخان و نظام الدین احمد شهر را خالی ساخته به اتفاق برای بازگردانیدن
~~شهابالدین احمد خان بکری رفتند و او را به این نوع تسلی دادند که پرگنات سابق
~~به دستور قدیم به جایگیر وی بازگذارند و دو لک روپیه نقد نیز به مساعدت بدهند
~~و محافظت شهر را به عهدهٔ شیرخان ولد اعتمادخان و میر محمّد معصوم بکری و
~~جماعت گذاشتند تا آنکه از آنجا بیایند و لشکر پریشان را سامان دهند. مظفر روز
~~دیگر از آنجا روان شد و بعضی مجاوران سرکج که سه کروهی احمد آباد است از
~~مزارات سلاطین ماضیه چتری طیار گرفته به طریق تفاؤل بر سر او نهاده تهنیت به
~~سلطنت دادند مژده از غیب شنیده به شهر در آمد. چون دو امرای کهنه فعله که این

PageV01P228

![image filename](./1024QadiriBadauni.MuntakhabTawarikh_V02_0234.jpg)

~~بیت حسب حال ایشان بود:
~~من و مربی من آن دو پیر مفلوکیم
### | که هر دو را دو مربّت خوب میباید
~~لجام گسسته و پاردم شکسته
# نه تن توانا نه دل شکیبا نه بخت یاور نه عقل رهبر
# شباشب روان شده با جمعی معدود از کری صبحدمی به عثمان پور رسیدند.
~~مظفر بی دهشت و بی محابا با صفهای آراسته به استقبال برآمد و در ریگ زار
~~دریای احمد آباد ایستاده و در این وقت این دو پیر به تدبیر تفرقه انداختن باغیان و
~~به جهت دلاسای نوکران گریخته در پی قرض گرفتن و برات نوشتن و نامه فرستادن
~~شدند و چون آن آب از سرگذشت از ممرّنااعتمادی نوکر فرصت صف آرایی نیافته
~~حرکة المذبوحی کرده و راه فرار پیموده به بلدهٔ پتن که نهرواله باشد و چهل و پنج
~~کروه از احمد آباد است به یک روز رسیدند و اسباب و اشیای اردو همگی به غارت
~~رفت واهل و عيال سپاهیان اسير شدند و محمّد شريف پسر نظام الدین احمد مع
~~سپاهیان محافظ خان و مان را تمام به باد داد، اما کاری کرد که به پدر ملحق گردید و
~~گریختگان با جماعت دیگر امرا که از فتح پور کمک رسیدند و به یک هزار سوار
~~میکشید قلعهٔ پتن مرمت کرده استقامت نمودند و مظفر ادنی سپاهی خود را
~~خطابهای عالی داده و امیدوار ولایت ساخته منصب افزود، بنازم به قدرت خدا
~~که او روزی در ملازمت پادشاهی سی روپیه ماهیانه داشت و حالا صاحب سی هزار
~~کس شد و شیرخان فولادی که سابق حکومت پتن داشت از ولایت سورته طلبیده و
~~از فلاکت برآورده با چهار هزار سوار بر سر پتن فرستاد و سرداران پتن زین الدین کنبو
~~برادر شهبازخان را نزد قطبالدین محمّدخان فرستادند تا از آن جانب او و از این
~~جانب ایشان متوجه احمد آباد شده مظفر را در میان بگیرند. مظفر پیش دستی نموده
~~و با لشکر جرّار پیشواز رفته در بروده با قطبالدین محمّدخان جنگ کرد و آن
~~گران سنگ آمال و سبکبار تدبیر که در نظر همت آن دو پیر یگانه روزگار بود
# دو اختر سعدند یکی مهر و دگر ماه %~% ایام رخ خوب تو را یافته ثالث
# اندک تردّدی کرده و شکست یافته در قلعهٔ بروده تحصن جست و اعیان لشکر و

PageV01P229

![image filename](./1024QadiriBadauni.MuntakhabTawarikh_V02_0235.jpg)

~~نوکرانش به یک قلم به مظفر در آمدند، پیش از این قضیه شیرخان به پنج هزار سوار
~~در نواحی قصبهٔ میانه پانزده کروهی پتن رسيد و شهاب الدین احمدخان و
~~اعتمادخان بعد از تذبذب و شتردلی قرار برفرار به جانب جالور دادند و به سعی
~~نظامالدین احمد در پتن ماندند و دیگر سرداران را مع سپاهیان کار آزموده که
~~جمعیت ایشان از دو هزار سوار بیش نبود همراه نظام الدین احمد دادند و جنگی
~~عظیم میان فریقین روی داده نسیم فتح و نصرت بر پرچم و رایت۱ نظام الدین احمد
~~وزید و شیرخان هزیمت یافته به جانب احمد آباد شتافت و هر چند نظام الدین
~~احمد بجد شد که به همین فتح تعاقب نموده بر سر احمد آباد باید رفت، امرا قبول
~~نکردند و این خود عین صلاح وقت بود، چه هنوز آگاهی از معاملهٔ قطبالدین
~~محمّدخان نداشتند و در این جنگ غنیمت بسیار به دست این امرا افتاد تا کری
~~رسیده مدت دوازده روز انتظار سپاهیان که با غنایم اموال به پتن رفته بودند
~~می بردند. در این حال خبر رسید که مظفر قلعهٔ بروده را که دیوار کهنه چون بنای
~~عهد او و رای قطبالدین محمّد خان داشت به ضرب توپ انداخت و قطبالدین
~~محمّدخان که اساس عمر او از آن هم سستتر بود، زینالدین را برای گرفتن قول و
~~قرار نزد مظفر فرستاد. مظفر در ساعت زین الدین را با هزار سالهها برابر ساخت و
~~خواجگی محمّد صالح صدر ماضی را که همراه اعتمادخان نامزد بود به ملاحظهٔ
~~بزرگ زادگی جان بخشی نموده رخصت حج داد و قطبالدین محمّدخان را که دیدهٔ
~~بصیرتش از آسیب اجل کور و کشتی او از مظالم پر شده بود، امان داده از قلعه
~~برآورده و او از عذر مظفر متفطّن نشده به عجز تمام آمده او را دیده و تسلیمات
~~بی حد نمود.
# قضا شخصی است پنج انگشت دارد %~% چو خواهد کز یکی کامی برآرد
# دو بر چشمش نهد دیگر دو بر گوش %~% یکی بر لب نهد گوید که خاموش
# مظفر در وقت دیدن به تعظیم تمام استقبال نموده او را بر نمد تکیهٔ خاصه جای
~~داده و به استمالت پیش آمده نمیخواست که متعرض قتل او شود، آخر به اغوای
~~نواری نام زمین دار راج پیپله و دیگر سپاهیان او را چون اموال قارون مدفونش به

PageV01P230

![image filename](./1024QadiriBadauni.MuntakhabTawarikh_V02_0236.jpg)

~~زمین هموار ساخت و از پروار به بهروج رفته آن قلعه را از زن و متعلقان قطبالدین
~~خان به صلح گرفت و در آنجا چهارده لک روپیه از خزینهٔ کنبایت که عمادالدین
~~کروری برده بود با تمام اموال صامت و ناطق و خزاین موفوره خاصهٔ قطبالدین
~~خان که متجاوز از ده کرور بود یافته جمعیت به هم رسانیده و اسباب و اشیای دیگر
~~را چه توان گفت و عجب که نورنگ خان پسر رشید قطبالدین خان همراهی
~~قلیج خان و شریف خان و تولک خان و سایر امرای مالوه در آن قلعهٔ جانکاه از نذربار
~~و سلطان پور که به غایت نزدیک بود قدم پیش ننهاده خبراز والدین نتوانست گرفت.
# تا بدانی که وقت پیچاپیچ %~% هیچ کس مر تو را نباشد هیچ
# و لشکری که عددش مذکور شد از مغول و افغان و گجراتی بر مظفر جمع آمد و
~~از استماع این خبر نظام الدین احمد و دیگر سرداران در پتن رفته به آن دو امرای
~~نامدار پیوستند و انتظار آمدن میرزاخان ولد بیرم خان خان خانان و سایر امراکه نامزد
~~از درگاه شده از راه جالور به پتن متوجه احمد آباد بودند میبردند و میرزاخان یک
~~روز در پتن قرار گرفته و پیشتر متوجه شده در سرکیج۱ نزول نموده و مظفر از بروده باز
~~گشته و قلعهٔ بهروج را به خسرپورهٔ خود نصیر نامی و جرکس رومی که نوکری بود از
~~درگاه پادشاهی گریخته سپرده در نواحی مزارشاه بهیکن -قدس الله سره العزیز-
~~به مفاصلهٔ دو کروه چادر زده لشکرگاه ساخت. روز دیگر محاربهٔ صعب روی نمود و
~~مظفر شکست یافته به معمورآباد رفت و سید هاشم بارهه و خضرآقا وکیل
~~میرزاخان کل فتح شدند و مردم بسیار زخمی شدند و از جانب غنیم مقتولان را که
~~میشمارد و این واقعه در سیزدهم شهر محرم الحرام سنهٔ احدی و تسعین و تسعمائة
~~(٩٩١) بود و چون میرزاخان پیش از فتح نذرکرده بود که بعد از آنکه عروس ظفر از
~~پردهٔ غیب روی نماید هر متاع و رخت که در بنه و بار داشته باشد به شکرانهٔ آن
~~رونما به فقرا و غربا ببخشد، بنابر ایفای وعده چندی را از نوکران خویش فرمود که
~~همهٔ اقمشه و اسب و فیل و امتعهٔ او را قیمت نهند تا زر آن را به مصارف صرف کند.
~~این مقوّمین ناامین حیله گر بیدین هر شی را چنان قیمت نهادند که ربع و خمس و
~~عشر نرخ هم به محتاجان نرسید ویکان چیزی به جهت ادخال سرور در صدور و

PageV01P231

![image filename](./1024QadiriBadauni.MuntakhabTawarikh_V02_0237.jpg)

~~تسلی دل خود دادند و گذشت و قلقچیانی که نوکران میرزاخان بودند، چون
~~دولت خان افغان لودی و ملامحمودی و دیگران عرض کردند که از اینکه ما ملازم
~~شما شدیم گناهی نکردیم، چه لازم که چندین مغلوب و منکوب نوکران پادشاهی
~~باشيم وایشان همه تقدم و تفوق در مجالس بر ما نمایند. چرا در تسلیم و توره و
~~توزک با ما مساوی نباشند؟ میرزاخان را این مقدمات واهی دلفریب مقبول و معقول
~~افتاده، سر و پا و اسب بسیار از برای هر فردی از اعیان امرا طیار ساخته و نام نویس
~~گردانیده، مجلس عالی ترتیب داد و خود در جامه خانه رفته مقید به امر اجلاس و
~~الباس گردید و نظام الدین احمد را که وقتی از اوقات بیرام خان خان خانان همشیرهٔ او
~~را در حبالهٔ خویش داشت طلبیده این مصلحت با وی در میان نهاد. او به نصیحت
~~گفت که این نابینان شما را بدنفسی بر این دارد، اگر پادشاه این معنی را شنوند چه
~~فرمایند و بر تقدیر تسلیم از شما چه مناسب که شهابالدین خان را که هم به اعتبار
~~منصب پنج هزاری و هم به سال کلان تر باشد تسلیم فرمایند و بر این قیاس از
~~اعتمادخان گجراتی که وقتی از اوقات بیست هزار سوار داشت تسلیم برای شما چه
~~لطافت دارد و پاینده محمّدخان مغول خود بر سر این معنی انکار صریح آورده،
~~شاید جهل ورزد و دیگران خود در چه حساباند. میرزاخان این رای را پسندیده از
~~آن داعیه درگذشت و بعد از سه روز از این فتح قلیج خان و امرای دیگر مالوه به
~~احمد آباد رسیدند و چون شنیدند که مظفر از معمورآباد که بر کنار دریای مهندری
~~است به کنبایت رفته و مقدار دو هزار سوار از گریختگان به او جمع آمدند. میرزاخان
~~با امرا به آن جانب به رسم تعاقب رفت و مظفر خود را به بروده و از آنجا به سمت
~~راج پیپله و نادوت کشید و میرزاخان به بروده آمده لشکری بر سر دولت نام نوکری
~~از مظفر بر در کنبایت فرستاده آن را مستخلص گردانیده به نادوت شتافت و
~~قلیج خان و سایر امرای کبار را به کوهستان قلب که مظفر پناه به آن برده بود نامزد
~~گردانید و همه جا نظام الدین احمد باعث حرکت قسری این جماعت شده که باعث
~~احمال و اثقال محتاج به جرّثقیل بسیار بودند، ترددهای مردانه خارج از اندازهٔ
~~منصب محقر خود، بلکه از طوق بشری نمود تا به سعی او جنگ عظیم مانند جنگ

PageV01P232

![image filename](./1024QadiriBadauni.MuntakhabTawarikh_V02_0238.jpg)

~~اول سرکیج۱ با مظفر کرده غالب آمدند و مظفر آواره به هر جانب میگشت و
~~میرزاخان به احمد آباد آمده و امرای مالوه و غیر آن را به محاصره قلعهٔ بهروج تعین
~~گردانید تا بعد از هفت ماه جرکس رومی که از جانب مظفر حکومت آن قلعه داشت
~~به قتل رسید و نصیر۲ خسرپورهٔ مظفر به در رفت.
# و در این سال بعد از تعین میرزاخان و لشکر مالوه جانب گجرات از آگره درکشتی
~~نشسته به سیر اله آباد که معمورهٔ جدید به جای شهر پیاک و معبد قدیم هندوان
~~است و در آنجا قلعهیی چند طرح انداختهاند متوجه شدند و در روز توجه خبر
~~وفات شیخ بدرالدین ولد شیخ اسلام چشتی از مکهٔ معظمه آوردند که روزهٔ هفت
~~روزه داشته، در هوای گرم برهنه پای به طواف مشغول بود تا پایش آبله کرد و تب
~~محرق عارض شد و در عید قربان سال نهصد و نود شربت شهادت قُتِلَ فی سَبیلِ اللهِ
~~از دست ساقی لطف ازلی نوشید.
# دی شب ز سر صدق و صفای دل من %~% در میکده آن روح فزای دل من
# جامی به من آورد که بستان و بنوش %~% گفتم نخورم گفت برای دل من
# و این خبر را به حاجی حسین خانقاه شیخ گفته فرستادند. وحشتی و مصیبتی
~~عظیم به آن خاندان راه یافت و سلسلهٔ هدایت و ارشاد که مانده بود منقطع گشت و
~~بعد از رسیدن به اله آباد مدت چهار ماه در آنجا توقف شد و زین خان کوکه و بیربر را
~~که اول نوکر راجه رامچند بهته بود به طریق ایلچی گری در چوراگده فرستادند و رام
~~چند اطاعت قبول نموده زینخان را بعد از گذرانیدن اسباب مهمانی نگاه داشت تا
~~به همراهی او در فتح پور آمده ملازمت نمود، صد و بیست لعل و جواهر دیگر به
~~همین قیاس پیشکش لایق گرامی گذرانید، از آن جمله لعلی بود که قیمت آن پنجاه
~~هزار روپیه برآمد پسر خود بابو نامی را در خدمت گذاشته پس از چندگاهی رخصت
~~وطن حاصل کرد و عن قریب به مستقر اصلی که جحیم پر حمیم باشد رفت، و این
~~رامچند در اخلاق خاصه در همت چنان بود که عدیل وی حالا نیست و از جمله
~~بخششهای او اینکه یک کرور زر به میان تانسین کلاونت در یک روز بخشیده، بالا
~~گذشت که ابراهیم سور را چه سان اسباب سلطنت داده بود و میان تانسین

PageV01P233

![image filename](./1024QadiriBadauni.MuntakhabTawarikh_V02_0239.jpg)

~~نمی خواست که از او جدا شود، آخر جلال خان قورچی رفته به میعاد آورد و در این
~~ایام اعظم خان از حاجی پور به ایلغار در اله آباد آمده ملازمت نمود و مرخص شده
~~زود بازگشت تا لشکر خود را بیارد و امرا در آن شهر طرح عمارات عالی انداختند و
~~قرار یافت که پای تخت بعد اليوم همان باشد و سکهٔ نو زدند و شریف سرمدی
~~چوکی نویس که کسی در حق او گفته که:
# دو چوکی نویسند هر دو کثیف %~% یکی نانفیس و دگر ناشریف
# سجع سکه این بیت یافت:
# همیشه چون زر خورشید و ماه رایج باد به شرق و غرب جهان سکّهٔ اله آباد
# و در این ایام ملا الهداد امروهه و ملا شیری به جهت خوش آمد که به صدارت
~~میان دوآب پنجاب متعین بودند آمده ملازمت کردند و ملاشیری به جهت
~~خوش آمد منظومی هزار شعاع نام در تعریف آفتاب مشتمل بر هزار قطعه گذرانید و
~~بسیار مستحسن افتاد.
# و در ماه ذی حجهٔ این سال از آنجا مراجعت نموده به قصد اصلاح خلل گجرات
~~عازم فتح پور شدند و در نواحی اتاوه خبر فتح میرزاخان رسید.
# و در شهر صفر سنهٔ اثنی و تسعين و تسعمائة (۹۹٢) چون به پایتخت آمدند
~~فرامین عنایت آمیز به نام امرای گجرات صادر شده، میرزاخان را خطاب خانخانانی
~~و اسب و خلعت وکمر خنجر مرصع و تمن طوغ و منصب پنج هزاری که نهایت
~~معراج امراست بخشیدند و نظام الدین احمد را نیز که باعث تردد فتح آن ولایت او
~~بود به اسب و خلعت و زیادتی منصب سرافراز ساختند و مناصب دیگران نیز ده
~~بیست و ده سی فراخور احوال هر یک افزودند.
# و در این ایام فقیر را ترجمهٔ کتاب راماین فرمودند که در تصنیف بر مهابهارت
~~سبقت دارد و بیست و پنج هزار شلوک است و هر شلوک فقرهیی است شصت و
~~پنج حرفی و آن افسانهیی است در ذکر رام چند راجهٔ شهر اوده که او را رام هم
~~میگویند و هندوان به طریق حلول به خدایی می پرستند و مجمل آن این است که
~~سیتازن او را دیوی ده سر راون نام حاکم جزیرهٔ لنکا فریفته بود و رام چند با لچهمن
~~برادر خویش به آن جزیره رفته و لشکری بی شمار از میمونان و خرسان [که] عدد آن

PageV01P234

![image filename](./1024QadiriBadauni.MuntakhabTawarikh_V02_0240.jpg)

~~را محاسب وهم نداند جمع کرده پلی به عرض چهار صد کروه برروی دریای شور
~~بسته و بعضی میمونان را میگویند که همان طور جستهاند و بعضی دیگر به پای
~~خویش گذشته و مثل این خرافات متناقضه بسیار است که عقل در رد و قبول آن
~~متوقف است و به هر تقدیر رام چند میمون سوار از پل گذشته و تا هفتهیی جنگ
~~عظیم کرده راون را با تمام اولاد و احفادش کشته و خاندان هزار سالهٔ او را به باد داده
~~و لنکا را به برادر راون سپرده به شهر خویش آمد و به زعم هندوان ده هزار سال
~~حکومت جمیع هندوستان رانده به مستقر اصلی خویش رسید و زعم این طایفه آن
~~است که عالم قدیم است و هیچگاه از نوع بشر خالی نیست و از این واقعه صد
~~هزاران هزار سال گذشته و به وجود این آدم ابوالبشر که از خلقت او هفت هزار سال
~~گذشته قائل نیستند و ظاهر این است که این واقعات یا راست نیست و افسانهٔ مجرّد
~~است و خیال محض چون شاهنامه و قصهٔ امیر حمزه یا در زمان تسلط بهایم و جنیان
~~بوده، والله اعلم بحقيقة الحال.
# و از جملهٔ غرایبی که در این ایام روی داد آن بود که در دیوان خانهٔ فتح پور زن
~~حلال خوری را آورده میگفتهاند که مرد گشته و یکی از معبّران راماین هم از مجلس
~~کتابت رفته او را دیده آمده چنان تقریر کرد که زنی بود که از شرمندگی پرده بر روی
~~کشیده حرفی نمیزد و حکما مؤید این معنی دلایل میگذرانیدند و میگفتند که
~~مثل اين واقع بسيار به ظهور آمده، سُبْحانَ مَنْ يَتَصَرَّف فی مُلْكهِ كما يشاءُ.
# و در این سال ملا عالم کابلی که بسیار عالم شیرین ادا و خوش تکلم و مجموعهٔ
~~انبساط بود وفات یافت و «اشعث طماع»۱ تاریخ شد و فواتح الولایة تصنیف اوست.
# در این وقت سال سیام از جلوس و نوروز سلطانی که در برابر نوروز جلالی
~~است رسید و در هشتم ماه ربیع الاول سنهٔ نهصد و نود و دو تحویل حمل واقع شد و
~~دوکان آیین بندی و جشن انعقاد یافت و صحبت گرم و طرح و طرز جدید در گرد آمد
~~و ریشها پران شد و فانوس گاو رویین چون گوسالهٔ سامری نوازش یافته به فریاد آمد
~~و بیلان که چادری است به صورت گنبذ و اختراع فرنگیان است بر پاگشت و مال و

PageV01P235

![image filename](./1024QadiriBadauni.MuntakhabTawarikh_V02_0241.jpg)

~~جان و ناموس و دین را فدای اخلاص ساختند و چندان ارواح مقدس در سر این
~~امتحان شد که در حصر نیاید و هر دوازده نفر نوبت به نوبت و مثل به مثل مرید شده
~~موافقت در مشرب و مذهب مینمودند و به جای شجره شبیهی داده آن را علامت
~~اخلاص و مقدمهٔ رشد و دولت می دانستند و در غلافی مرصع به جواهر پیچیده
~~بالای دستار می گذاشتند و اللهاکبر در عنوان نامهها قراریافت و قمار و ربا حلال شد
~~و دیگر محرمات بر این قیاس و قمارخانه در دربار بنا کرده زری به سود به مقامران از
~~خزانه میدادند و سود و شتل داخل کفایت میشد و دختر پیش از چهارده سالگی
~~و پسر را به شانزده سالگی نکاح بستن منع فرمودند و قصهٔ زفاف حضرت ختمی
~~پناه - صلى الله عليه وآله وسلم - با صديقه - رضى الله عنها - را مطلقاً منكر بودند و
~~مطاعن دیگر را چه گوید که این اسماع پر از زیبق باد تا چهها که نشنود و زلات
~~جميع رسل را -صلوات الله و سلامه عليهم اجمعين - مطلقاً وسيلهٔ انكار ساختند،
~~خصوصاً قصهٔ داود -علیه السّلام - و اوریا و امثال این و هر که را نه بر وفق اعتقاد
~~خویش می یافتند کشتنی و مردود و مطرود ابدی میدانستند و نام وی فقیه ماندند و
~~عدو دولت و بر حکم:
# آنچه بکارند همان بدروند
# خود هم در آفاق به ضلال دین اکفر مشهور شدند و مجتهد مرشد به ابوجهل
~~شهرت یافت آری جارالامیر وخان الوزیر و ریاست دنیوی تبع ریاست دینی آمد و از
~~مهمات اینها را هم دانستند و باقی طفیلی و از برای شکستن دکان ناموس دین حکم
~~فرمودند که دکانهای نوروزی راگاه گاهی برای تماشای بیگمان و اهل حرم و عفایف
~~مخدّرات خاص و عام خالی سازند و آنجا زر می بخشیدند و مهم سازی بیرونیان و
~~نسبت مناکحت و مواصلت ابنا و بنات در آن مجلس قرار یافت و غیر از منصب و
~~جهت اخلاص کفایت دیگر منظور نبود و هر چند به رفع این قید مقید شدند با کفار
~~هند که ناگزیرند و نصف لشکر و ولایت از ایشان خواهد بود و الوس صاحب شوکت
~~دیگر نه در مغل نه در هندوستانی مثل ایشان است پس نتوانستند آمد و اقوام دیگر
~~را هر نوع که خواستند مالش وکوبش دادند و ناموس و غیرت و اتفاق از ایشان
~~بالكل مسلوب بود، در این ایام اعظم خان از حاجى پور پتنه به موجب وعده به

PageV01P236

![image filename](./1024QadiriBadauni.MuntakhabTawarikh_V02_0242.jpg)

~~ایلغار آمد و عرایض میرزا محمّد حکیم رسید که بدخشان به تمام به تصرف
~~عبدالله خان اوزیک در آمد و میرزا سلیمان که از مکهٔ معظمه آمده بر بد خشان استیلا
~~یافته بود و میرزا شاه رخ جنگ با اوزبک کرده شکست یافته هر دو به طریق التجا به
~~هند می آیند.
# و در اوایل ذی قعدهٔ این سال عریضه مان سنگه از اطراف نیلاب رسید که میرزا
~~شاهرخ به نیلاب آمد و او پیشواز رفته شش هزار روپیه نقد و اقمشهٔ بسیار و پنج فیل
~~به رسم پیشکش گذرانید و از آب سند عبور واقع شد، این خدمت او بسیار
~~مستحسن افتاد.
# در این سال چندی از اعیان امرا به مستقر اصلی شتافتند از آن جمله محمّد
~~باقی خان برادر ادهم خان در ولایت کرهه کتنگه که جایگیر او بود و غازی خان
~~بدخشی که از اله آباد به جانب اوده مرخص شده بود و همانجا داعی حق را لبیک
~~اجابت فرمود. او در آخر عمر چنان ضعیف شده بود که بر قالیچه برداشته به دولت
~~خانه می آوردند. چون کسی پرسید که چه حال دارید؟ گفت الحمدلله که به قوت
~~حرص برپایم و بر هرکس از نوکران مُبرِم خود که دعا میکرد، میگفت الهی تو هم
~~هزاری شوی که تو قدر مرا بدانی. شبی در پیش خانهٔ قلیج خان که جمعی عظیم به
~~جهت افطار رفته بودند تفسیر سورهٔ اِنّا فَتَحْنا میگفت دخلی کردم. او توجیه نموده
~~در این اثنا درشتی کرد. گفتم سبحانالله اخلاق بزرگان ولایت هم معلوم شد. گفت
~~به خاطرت میرسیده باشد که این شدت از جهت منصب هزاری است. گفتم ظاهر
~~همين است. خيلى درهم شد، آخر به وساطت آصفخان بخشى آية الصُّلْحُ خَيْرّ
~~خواندیم و آن تکلف برطرف گشت و روزی که از اله آباد کوچ شد فقیر را با
~~غازی خان تا خیلی راه مذاکرهٔ علمی و نقل سخنان مشایخ کبار بود و یکدیگر را
~~وداع کردیم و آن آخرین ملاقات بود. دیگر سلطان خواجه که او نیز از جملهٔ مریدان
~~خاصّ الخاص بود و بعد از دفن در قبراو که به اختراع خاص بود شبکهیی مقابل نیّر
~~اعظم گذاشتند تا فروغ آنکه پاک کنندهٔ گناهان است هر صباح بر رویش افتد و
~~میگفتند که بر دهانش زبانهٔ آتش نیز رسانیده بودند، و الله اعلم بحقیقة الحال و ملا
~~احمد تته «سلطان الخوارج» به کمى يک عدد تريخ يفت.

PageV01P237

![image filename](./1024QadiriBadauni.MuntakhabTawarikh_V02_0243.jpg)

# و در مفتتح۱ سنهٔ ثلث و تسعين و تسعمائة (۹۹٣) که اواخر سال سیام است
~~میرزا شاهرخ و راجه بهگوان داس قریب فتح پور رسیدند و شاهزاده دانیال را با شیخ
~~ابراهیم چشتی و چندی از امرا به استقبال او فرستاده به درگاه آوردند و یک لک
~~روپیهٔ نقد و اسباب فراش خانه و سه اسب عراقی و پنج فیل و چند قطار اشتر و استر
~~و خدمتکاران بخشیدند.
# و در این اثنا شاهزاده سلطان سلیم را در سنهٔ شانزده سالگی موافق ضابطهٔ
~~مقرری با صبیّهٔ راجه بهگوان داس۲ در سلک ازدواج آوردند و خود به منزل او رفته
~~مجلس عقد به حضور قضات و اشراف منعقد ساختند مبلغ دو کرور تنکه کابین
~~مقرر شد و جمیع رسومی که در هنود معهود است از افروختن آتش و غیر آن به
~~جای آورده از آن خانه تا به دولت خانه زر بر محفهٔ دختر نثار فرمودند.
# زبس گوهر و زر که افشانده شدز بر چیدنش دستها مانده شد
# و راجه بهگوان داس چند طویله اسب و یک صد فیل و غلامان و کنیزان حبشی
~~و هندی و چركسی واقسام طلاآلات مرصع وجواهر واوانی زر و ظروف نقره و
~~انواع اقمشه که عدد آن خارج از حدّ احصا باشد جهاز گذرانید و به هرکدام از امرای
~~حضار فراخور حالت و مقدار اسبان عراقی و ترکی و تازی با زین طلا و غیر آن داد.
# روز پنجشنبه نوزدهم ماه ربيع الاول سال نهصد و نود و سه طليعهٔ لشكر بهار و
~~مقدمهٔ نوروز سلطانی رسید و به موجب نوشتهٔ میرزا نظام الدین احمد که ضبط
~~سنوات در تاریخ خود نموده سال سیام از جلوس ابتدا یافت و حال آنکه ابتدای
~~قرن ثانی از جلوس از تاریخ بيست و پنجم ربیع الاول سنهٔ نهصد و نود و چهار در
~~اتک بنارس واقع شده، چنانچه بعد از این مذكور شود، ان شاءالله تعالی و همانجا
~~منشأ این وهم ذهول میرزاست، از این معنی که به تقریب ایام کبیسه که در هر سه
~~سال تفاوت یک ماه قمری است در هر قرنی یک سال تفاوت در میان سالهای
~~شمسی و قمری میباشد و فقیر چون هیچ تقویم با خود نداشتم به ضرورت خود را
~~به متابعت میرزا گذاشتم و عهده به راوی است، والله اعلم. با علاوهٔ آنکه میرزا در
~~این سنوات در گجرات بود نه در اردو، القصّه آیین بندی به دستور سابق بسته و

PageV01P238

![image filename](./1024QadiriBadauni.MuntakhabTawarikh_V02_0244.jpg)

~~جشن عالی داده هر روز مهمانی هر دکان داری از امرا و پیشکش لایق میگرفتند تا
~~طعام و عطریات و انعام اهل طرب نیز داخل خزانه میشد و از پنج هزاری تا احدی
~~به موجب حکم همه پیشکش و نذرو نیاز میگذرانید تا آنکه این ذرهٔ بی مقدار نیز که
~~در هیچ شمار داخل نبود مگر آنکه به اعتبار هزار بیگهه زمین هزاری نام داشتم قصهٔ
~~پيرزال يوسف - عليه السلام - را ضربالمثل ساخته چهل روپيه پيش کشيدم وبه
~~درجهٔ قبول افتاد.
# خدمت پسند نیست دگر خدمتی بیار
# و در این جشن شاهزادهٔ بزرگ را منصب دوازده هزاری داده و دیگری را نه
~~هزاری و سوم را هفت هزاری داده فراش خانه و اسباب سلطنت و تمن طوغ و نقاره
~~جدا ساختند و در افتتاح این سال میر مرتضی و خداوندخان امرای دکهن که از
~~ولایت برار بر سر احمدنگر که پایتخت نظام الملک است رفته در جنگ صلابتخان
~~وزیر نظام الملک شکست یافته نزد راجه علیخان به برهان پور آمده و راجه علی
~~خان فیلان ایشان را به تمام به غارت گرفته از آن جمله صد و پنجاه فیل به دست
~~پسر خود ابراهیم خان به درگاه فرستاده بود، در مجلس نوروزی آمده بعد از ملازمت
~~بقیهٔ اسبانی که مانده بود پیشکش کردند و ترغیب بر تسخیر دکهن نمودند. بنابر آن
~~شاه فتح الله را که بعد از آن او را ميرفتح الله میناميدند به خطاب عضدالدوله
~~مخاطب گردانیده پنج هزار روپیه و اسب و خلعت بخشیده و صدر کل بلاد
~~هندوستان ساخته به جانب دکهن مقرر ساختند تا خان اعظم و شهابالدین
~~احمدخان و دیگر امرا را اهتمام نموده لشکر بدانجا برده واسطة العقد امرا گردد و
~~کمالای شیرازی نوکر او را برای گذرانیدن ائمّهٔ مقطوع الاراضی که خال خال مانده
~~بودند در خانه به نیابت نگاه داشتند و صدارت به کمال رسید و آخر رفته رفته کار به
~~جایی کشید که شاه فتح الله به آن عزت و جاه قدرت دادن پنج بیگهه زمین نداشت،
~~اما اراضی کلی کلی بازیافت نموده کفایت خیال میکرد و آن زمین همان طور مسکن
~~وحوش وهوام و سوام شد نه از ائمّه نه از رعيت والحال آن مظالم در نامهٔ اعمال
# آز صدور عطام بافی تیست

PageV01P239

![image filename](./1024QadiriBadauni.MuntakhabTawarikh_V02_0245.jpg)

# و در ماه رجب این سال خبر از کابل رسید که میرزا سلیمان که بعد از شکست از
~~بد خشان نزد میرزا محمّد حکیم آمده قناعت به یک موضع اسالو۱ نام نموده بود به
~~اتفاق ایماقات۲ با اوزبکان در سرحد بدخشان جنگ کرده غالب آمد و بسیاری را از
~~آن طایفه از تیغ گذرانیده بقیة السیف را خلعت بخشیده رخصت داد و آن ولایت را
~~چون عمر دوباره یافته هوَّالَّذْی یُنَزُّلُ آلغَیْثَ مِنْ بَعْدِ مٰاقَنَطُوا و در ماه شعبان این سال
~~خان خانان حسب الحکم از گجرات در فتح پور به ایلغار آمده و مظفر در گجرات بار
~~دیگر سری به فتنه کشید و از نهایت آزردگی که از جام و امین خان غوری حاکم
~~جونا گرهه داشت و از ایشان بازی خورده بود رفته قلعه جونا گرهه را محاصره کرد و
~~قلیج خان در احمد آباد ماند و نظام الدین احمد امرای آن حدود را بر سر مظفر برد و
~~او تاب نیاورده و از آب زن که از دریای شور به عرض ده کروه تا سی کروه راه جدا
~~شده به ریگستان جیسلمیر در آمده غایب گشته گذشته به ولایت کچهه رفت و در
~~این ایام نظام الدین احمد خطّی ازگجرات به فقیر نوشت که چون خان خانان در وقت
~~روانه شدن وعده کرده که در این مرتبه ملا الهداد امروهه و فلانی را التماس نموده از
~~درگاه همراه میآرم مناسب چنان است که ایشان را به مراسم آدابی که مقرّر است
~~دیده و رخصت از درگاه گرفته یک جا سیر این ولایت نمایند که عالمی دارد.
# بعد از آن هر چه مصلحت باشد
# وخان خانان را در وقت رسیدن به مکتبخانه که دیوان خانهٔ فتح پور برای
~~ترجمه گری معین بود یک باری دید و او به زودی به جانب گجرات مرخص گشت و
~~روا رو کابل نیز در میان در آمد و آن داعیه که مفتاح نجات و سرمایهٔ فتوحات خیال
~~کرده بودم در پردهٔ خفا ماند وَ هٰا تَشاؤُنَ اِلاّ آنْ یَشْاءَ اللهُ و خانخانان به ده کروهی
~~سروهی رسیده قصد گرفتن سروهی و جالور نمود و نظام الدین احمد و سید قاسم
~~بارهه آنجا به استقبال شتافته با جمعیت تمام رسیدند و راجهٔ سروهی پیشکش
~~بسیار آورده ملازمت نمود، غزنین خان جالوری اگرچه در این مرتبه آمده دید، اما
~~چون وقت رفتن خان خانان به دربار حرکت ناملایم از او به ظهور رسیده آثار بغی
~~ظاهر شده بود مقید ساخته او را به احمدآباد برد و جالور را از او انتزاع نموده فوج

PageV01P240

![image filename](./1024QadiriBadauni.MuntakhabTawarikh_V02_0246.jpg)

~~خود در آنجا گذاشت و بعد از چندگاهی غزنین خان و سید جمالالدین نبیرهٔ سید
~~محمود بارهه را که از مدت چند سال باز تقریب عشق بازی با یکی از اهل طرب خانه
~~سیاه یمین نامی که حالا او را اهرمنی توان گفت، از درگاه گریخته در دامن کوه رفته و
~~جمعیت به هم رسانیده پرگنات نواحی را میتاخت و راهها میزد عاقبت از دامن
~~کوه در پتن گجرات پناه به عموی خویش سید قاسم برد، حسب فرمان از پتن که
~~جایگیر سید قاسم است طلبیده مقید به لاهور فرستاد. آخر غزنین خان را به صبیهٔ
~~ميان محمّد وفا خزانچى مرحوم كدخدا ساخته براى خاطر ميان فتح الله شربتى
~~خسرپورهٔ او رعایت و تربیت نموده در ملازمت نگاه داشته و سید جمال الدین را در
~~نخاس بر سردار کشیده تیرباران کردند، سر عاقبت بلندی او از عشق این بود.
# و در این ایام عرض داشت مانسنگه و خواجه شمس الدین از اتک بنارس
~~رسید، به این مضمون که میرزا محمّد حکیم بر بستر ناتوانی افتاده و فریدون از
~~پشاور کاروانی را همراه گرفته متوجه کابل شده، در کوتل خیبر به پسر روشنی ملحد
~~که هندوستانی بود با اندک دانشی و حالا به پیر تاریکی اشتهار یافته جنگ واقع شد
~~و منهزم به پشاور رسید، اتفاقاً آتشی در قلعه افتاد و هزار شتر بار سوداگران سوخت
~~و فریدون از آن آتش چون دود گریخته از راه دیگر به کابل متوجه شد و هفتاد کس از
~~ممرّ تشنگی و بی آبی در راه هلاک شدند و در خلال این احوال خبر رسید که عبدالله
~~خان بر سر میرزا سلیمان از شمار بیشتر لشکر نامزد گردانیده او را بعد از استیلا که
~~حکم خانه روشن کردن چراغ داشت از بدخشان به در آورده تمام آن را متصرف
~~گشت و میرزا تاب مقاومت به آن لشکر نیاورده متوجه کابل گردیده و هم در این ایام
~~خبر از کابل رسید که میرزا محمّد حکیم به جهت ادمان شراب امراض متضاده
~~به هم رسانیده بر بستر ناتوانی افتاده رعشه پیداکرد و در دوازدهم شعبان سنهٔ ثلث
~~و تسعين و تسعمائة (۹٩٣) از سرای وحشت و غرور به عالم به جهت و سرور
~~رحلت نمود.
# نگر تا چند گردد دور افلای

PageV01P241

![image filename](./1024QadiriBadauni.MuntakhabTawarikh_V02_0247.jpg)

~~فکر محافظت کابل و غزنین نمودند. اول میخواستند که آن ولایت را به فرزندان
~~میرزا محمّد حکیم مقرر دارند و چون امرا به عرض رسانیدند که پسران میرزا هنوز
~~خردند از عهدهٔ ملک نمی توانند به در آمد.
# به خردان مفرمای کار درشت %~% که سندان نشاید شکستن به مشت
# رعيت نوازی و سرلشکری %~% نه کاریست بازیچه و سرسری
# بنابر آن خان خانان را به سرعت به جانب گجرات فرمان نوشته نامزد گردانیده و
~~عضدالدوله را به جهت اهتمام مهم دکهن از درگاه نزدخان اعظم و شهابالدین
~~احمد خان که مأمور به تسخیر دکهن بودند در مالوه و رایسین فرستادند و خود دهم
~~این ماه عازم پنجاب گشته هلال شوال در دهلی دیدند و از منزل پانی پت میر
~~ابوالغیث بخاری را در نواحی لکهنو جایگیر داده رخصت فرمودند و در نوزدهم این
~~ماه به آب ستلج رسیدند و در این ایام به قرب یک هفته کم و بیش شیخ جمال
~~بختیار و خواجه اسماعیل نبیرهٔ شیخ اسلام که حسن و جمال تمام داشت در این ماه
~~به جهت شرب مدام و مباشرت بر دوام از عالم فانی به سرای جاودانی رخت
~~کشیدند یکی در لودهیانه دیگری در تهانیسر و این تاریخ به تعمیه یافته شد، ع:
# رفت زیبا گلی زباغ جهان
# و در سه کروهی سیالکوت ملا الهداد امروهه که داغی بر سینه مانده و حرارتش
~~به دل رسیده بود، مسهلی از حکیم حسن خورد و در روز به حق واصل شد. مرگ
~~هوش است شربت به او نیکو یاری بود، رحمه الله.
# ای دل ترا که گفت به دنیا قرار گیر %~% این جان نازنین را اندر حصار گیر
# بنگر که تا تو آمدهای چند کس برفت %~% آخر یکی ز رفتن شان اعتبار گیر
# و صادق خان را از نواحی لاهور به خکومت بکر نامزد گردانیدند و در سیزدهم
~~ذی قعده به کنار آب چناب منزل ساختند و در این منزل شیخ عبدالرحیم لکهنوی
~~مصاحب میرابوالغیث و شیخ محمّد بخاری که از پیش خانزمان آمده به درجهٔ
~~امرایی رسیده پرگنهٔ پتهان در دامن کوه جایگیر داشت و در این ایام سودای گذرا
~~پیداکرده بود در خیمهٔ حکیم ابوالفتح خود را به خنجر زد و به دست خود زخم او را
~~بسته حکم نگاهداشتن در سیالکوت فرمودند و بعد از چند گاه صحت یافت، اما از

PageV01P242

![image filename](./1024QadiriBadauni.MuntakhabTawarikh_V02_0248.jpg)

~~جهت خبط احوال وی از ضبط به در رفته بود، الان کماکان.
# خوی بد در طبیعتی که نشست %~% نرود تا به وقت مرگ از دست
# و در بیست و هفتم این ماه از آب بهت عبور واقع شد و دراین منزل محمّد علی
~~خزانچی که به کابل تعین بود آمده معروض داشت که بعد از واقعهٔ میرزا محمّد
~~حكيم، فریدون خان و کیقباد و افراسیاب پسران میرزا را که به جهت صغر سنّ
~~دخلی در مهمات ملکی نداشتند به اهتمام امرا به دیدن مانسنگه آمدند و
~~مان سنگه پسر خود را با خواجه شمس الدین خوافی در کابل گذاشته و جمیع آن
~~مردم را دلاسا داده به ملازمت میآید.
# و پنجم ماه ذی حجه راول پندی که قصبهیی است مابین اتک بنارس و رهتاس
~~منزل شد و مان سنگه پسران و نوکران میرزا محمّد حکیم را همراه آورد و به هرکدام
~~ایشان عنایات و امدادات خرجی و علوفهٔ لایق فرمودند و از نواحی اتک بنارس
~~میرزا شاهرخ و راجه بهگوان داس و شاه قلی خان محرم را با پنج هزار سوار به
~~تسخیر ولایت کشمیر رخصت فرمودند و هم در این روز اسماعیل قلی خان و رای
~~سنگه درباری را بر سر بلوچان و زین خان کوکه را با فوجی آراسته بر سر افغانان
~~سواد وبجور روان ساختند.
# و در یازدهم محرم مکرم سنهٔ اربع و تسعین و تسعمائة (۹۹۴) اتک بنارس مخیم
~~شد و چون پیش از این به بیست و پنج سال هندوستانی سپاهی خود را پیر
~~روشنایی نام کرده، چنانچه گذشت، در طایفهٔ افغانان در آمده و اکثر احمقان را مرید
~~ساخته مذهب الحاد و زندقه را رواج و رونق داده و تصنیفی را خیرالبیان نام نهاده در
~~آن بیان عقاید فاسدهٔ خود نموده و به مقر اصلی سرنگون رفته پسر او جلاله نام که
~~در سنّ چهارده سالگی در سنهٔ تسع و ثمانین و تسعمائة (۹۸۹) در وقت مراجعت
~~رایات عالیات از کابل به ملازمت رسیده و مورد مراحم شاهنشاهی گشته و از
~~شقاوت جبلّی موروثی و مکتسبی فرار نموده و باز در میان افغانان رفته و قطع طریق
~~بنیاد کرده و خلقی کثیر را به خود متفق گردانیده راه هندوستان و کابل را مسدود
~~اخته بود.
# اگر بيضهٔ زاغ ظلمت سرشت

PageV01P243

![image filename](./1024QadiriBadauni.MuntakhabTawarikh_V02_0249.jpg)

# به هنگام آن بیضه پروردنش %~% ز انجیر جنت دهی ارزنش
# دهی آبش از چشمهٔ سلسبیل %~% در آن بیضه گر دم دمد جبرئیل
# شـود عـاقبت بچهٔ زاغ زاغ %~% کشد رنج بيهوده طاووس باغ
# بنابر آن به جهت دفع و رفع طایفهٔ روشنایی روستایی که در حقیقت عین تاریکی
~~است و بعد از این به تاریکی تعبیر خواهد یافت کابل را به جایگیر مان سنگه تعین
~~کردند تا استیصال آن متمرّدان نماید.
# و در ماه صفر این سال سعیدخان گهکر و بیربر ملعون و شیخ فیضی و فتح الله
~~شربتی و دیگران را به کمک زین خان رخصت کردند و بعد از چند روز حکیم
~~ابوالفتح و جمعی دیگر را نیز از پی این جماعت روان ساختند و این عساکر به
~~زین خان ملحق شده افاغنه را به تاراج داده در اسیر ساختن زن و فرزند ایشان
~~تقصیری ننمودند و چون به کوتل کراکرنام فرود آمدند، شخصی خبر نزد بیربر آورد
~~که افغانان امشب داعیهٔ شبخون دارند، اگر ازاین درهٔ تنگ که فرود آمدهاید و عرض
~~آن زیاده از سه چهار کروه راه نیست عبور شود، خاطر از دغدغه جمع گردد. روز
~~نزدیک زوال بود که بیربر از خود سری و خیره گردی و خودنمایی بی آنکه با زین خان
~~مشورت نماید کوچ بی محل کرد و ارادهٔ گذشتن از دره نموده و تمامی لشکر بی سر
~~از عقب وی روان گشت و چون وقت شام متوجه تنگی شدند، افغانان از اطراف کوه
~~چون مور و ملخ در شور شده از بالا تیر و سنگ را چون باران میریختند و در آن
~~گریوه بلاد مغاره اجل از تنگی راه و تاریکی شب خلایق راه گم کرده در مغاکها
~~وادی هلاک پیش گرفتند و سر و پاگم یکی به دیگری نپیوست و شکست عظیم
~~افتاد و قریب به هشت هزار کس و زیاده به فنا رفت و بیربر که از ترس جان راه فرار
~~پیش گرفته بود به قتل رسیده در سلک سگان جهنم داخل شد و پارهیی از جزای
~~اعمال شنيعهٔ خود يافت وخيلى از امرا واعيان چون حسن خان پنى وخواجه
~~عرب بخشی خان جهانی وملا شیری شاعر و جماعت کثیر در آن شب هلاک شدند
~~و اسیران را که میتواند در قید شمار آوردا و تاریخ این شد که: «از خواجه عرب
~~حیف» به کمی یک عدد و حكيم ابوالفتح و زین خان در پنجم ربيع الاول این سال
~~شکست یافته به محنت بسیار خود را به قلعهٔ اتک رسانیدند و چون همچون بیربر

PageV01P244

![image filename](./1024QadiriBadauni.MuntakhabTawarikh_V02_0250.jpg)

~~مصاحبی غالب را به نفاق به باد داده آمده بودند و نفاقها مشخص و معین گردید،
~~چند روز از نظر مردود و از کورنش محروم مانده باز به همان درجه که داشتند، بلکه
~~برتر از آن رسیدند و از فوت هیچ کدام از امرا آن قدر کلفت نکشیدند که از مردن
~~بیربر، میگفتند که حیف که جثهٔ او را نتوانستند از آن تنگی به در آورد تا به آتش
~~میرسید، باز تسلی به این میدادند که چون از جمیع قیود آزاد و وارسته و مجرد
~~بود همین تابش نیّر اعظم پاک سازندهٔ او بس است، هر چند احتیاج به تطهیر
~~نداشت و چون غلغله چنان برخاست که افغانان بر سر اتک می آیند، بنابر آن روز
~~دیگر شاهزاده سلطان مراد را آن طرف آب سند ساگر گذرانیده راجه تودرمل را
~~همراه او به دفع آن متمردان نامزد ساختند و بالاخره شاهزاده را طلبیده راجه به آن
~~خدمت متعین شد و در آن کوهستان قلاع متعدد ساخت و از آن طرف مان سنگه که
~~بر سر تاریکیان نامزد شده بود، خلقی کثیر را از ایشان مقتول و اسیر ساخت و در این
~~وقت خبر رسید که میر قریش ایلچی عبدالله خان به مصحوب نامه و نظربی اوزبک
~~حاکم بلخ با سه پسر خود ازخان رنجیده به ملازمت می آیند. بنابر آن شیخ فرید
~~بخشی و جمعی را از احدیان به استقبال آن کاروان فرستادند واین جماعت به
~~معاونت ایشان را از کوتل خیبر گذرانیدند و تاریکیان سر راه گرفته و جنگ کرده
~~شكست يافتند.
# و در بيست و پنجم ربیع الاول سنهٔ مذکور تحویل نوروز و شروع در سال
~~سی ویکم و به طور نظامی سی ودوم از جلوس واقع شده دیوان خانهٔ اتک را آیین
~~بسته میرقریش را در آن روز کورنش دادند و مان سنگه در ان جشن به ملازمت رسید
~~و شیخ فیضی قصیدهٔ تهنیت گفت که مطلعش این است:
# فرخنده باد یارب بر مملکت ستانی %~% از مبدأ خلافت آغاز قرن ثانی
# مخفی نماند که در این محل شبهه از ممرّ تعین ابتدای سال جلوس به خاطر
~~میگذرد و عذر آن بالا سبق ذکر یافته ظاهراً پسر میرزا که محمّد شریف نام دارد و
~~تنقیح سنوات تاریخ نظامی بعد از وفات پدر کرده آنجا باید دید که رفع تناقض شود
~~و در این ایام میرزا شاهرخ و راجه بهگوان داس و شاه قلی خان محرم که به سرحد
~~کشمیر در کوتل پهولباس رسیده، به جهت رسیدن خبر شکست زین خان مصلحت

PageV01P245

![image filename](./1024QadiriBadauni.MuntakhabTawarikh_V02_0251.jpg)

~~در مصالحه دیده بودند با یوسف خان حاکم کشمیر آشتی نموده و زعفران زار
~~حاصل شال و دارالضرب را به خالصه منسوب ساخته و عمال تعین نموده ولایت
~~به تمام با یوسف خان باز گذاشته او را که به این معنی اشدّ رضا داشت همراه به
~~ملازمت آوردند و چون این صلح پسندیده نیفتاد جمیع امرا ممنوع و محجوب
~~گشتند آخر روز شرف آفتاب همه را طلبیده کورنش دادند و هم در روز تحویل
~~ایلچی عبدالله خان و نظربی با فرزندان ملازمت نمودند و چهار لک تنکه به نظربی
~~که پانصد تومان عراق باشد انعام شد و نقل خط عبدالله خان این است که اسماعیل
~~قلی خان و رای سنگه سرداران بلوچان را به درگاه آوردند و مان سنگه به کمک راجه
~~تودرمل تعین یافت و خاطر از آن صوبه جمع ساختند و در بیست و چهارم
~~ربیع الثانی سال نهصد و نود و چهار از اتک عازم لاهور شدند و از کنار آب بهت
~~اسماعیل قلی خان را به جای مان سنگه به دفع افاعنه و مان سنگه را به حکومت
~~کابل تعین نموده سید حامد بخاری را در پشاور به کمک اسماعیل قلی خان و ساختن
~~راه نگاه داشتند و در هفدهم ماه جمادی الثانی در لاهور نزول واقع شد و مقارن این
~~حال سر پر شرعرب بهادر را که در نواحی بهرایج به نوکران حکیم ابوالفتح جنگ
~~کرده کشته شد و اکثری میگویند که به اجل طبیعی در گذشته بود، سرش بریده
~~آوردند و غلتان غلتان از کوه کماون آمده به کنگرهٔ قلعهٔ لاهور قرار گرفت و آن فتنه و
~~شور تسکین یافت و در نوزدهم شهر رجب دختر رای سنگه بهته را به شاهزاده
~~سلطان سليم عقد بستند ودر اوايل شعبان، محمّد قاسم خان مير بحر و فتح خان
~~فیلبان فوجدار جمعی از امرا به تسخیر کشمیر مرخص شدند و چون قبل از این
~~یوسف خان کشمیری را که به عهد و قول راجه بهگوان داس آمده بود در بند کشیده
~~می خواستند که متعرض قتل او شوند، بهگوان داس به جهت رعایت حمایت و
~~حمیت خود را به جمدهر زد و برای شیخ عبدالرحیم شریکی غالب به هم رسید و
~~عاقبت در صحبت هم شرکت به وی نمود و چون امرا در کوتل کتریل رسیدند،
~~یعقوب ولد یوسف که به دربار داخل خاصّان بوده مانند مظفر گجراتی سی و چهل
~~روپیه ماهانه داشته و گریخته به کشمیر رفته و قاضی سنّی آنجا را به جهت تعصّب
~~در رفض به دست خود کشته و بنیاد افساد نموده نوکران پدر را به خود متفق ساخته

PageV01P246

![image filename](./1024QadiriBadauni.MuntakhabTawarikh_V02_0252.jpg)

~~بود، پدر را مرده انگاشته به مقابله آمده تنگی کوه را محکم کرده به جمعیت تمام
~~نشست، چون بدسلوک و بدمعاش بود پارهیی از مردم از او جدا شده به محمّد
~~قاسم خان در آمدند و پارهیی در سری نگر که شهر حاکم نشین کشمیر است لوای
~~مخالفت بر افراختند. یعقوب تسکین فتنه درون خانه را اهم دانسته برگشته متوجه
~~شهر شد و افواج بی مانعی به ولایت کشمیر در آمدند. یعقوب تاب نیاورده فرار
~~نموده به کوهستان پناه برده ولایت کشمیر یک سر به ضبط و عمل در آمد و یعقوب
~~باز جمعیت کرده به جنگ قاسم خان آمده منهزم شد و باز شبخون آورده طرفی
~~نبست و میرزاده علی خان در این جنگ کشته شد و چون او را در درههای تنگ برده
~~نزدیک بود که دستگیر سازند، از روی عجز آمده قاسمخان را دید و همراه او به
~~ملازمت پیوست و عاقبت او را در بهار نزد راجه مان سنگه پیش پدر فرستادند و
~~یوسف و یعقوب هر دو محبوس در کلبهٔ احزان به علت مالیخولیا و سودا از حبس
~~تن رستند و در نوزدهم رمضان میر قریش ایلچی به مصحوب حکیم همام برادر
~~حکیم ابوالفتح و میرصدرجهان مفتی ممالک محروسه ساکن قصبهٔ پهانی۱ از ولایت
~~قنوج به جهت عزاپرسی سکندرخان پدر عبدالله خان جانب ماوراء النهر روانه
~~گردانیده و قریب یک و نیم لک روپیه و اسباب تحف از هدایای هندوستان به دست
~~محمّد علی خزانچی سوغات فرستادند و در این ایام تاریکیان با بیست هزار پیاده و
~~پنج هزار سوار تخمیناً بر سر سید حامد بخاری از امرای کبار سلاطین گجرات
~~ریختند او با جمعی معدود که داشت برآمده در پشاور جنگ کرده کشته شد و
~~زین خان کوکه و شاه قلی خان محرم و شیخ فرید بخشی به جهت تدارک این امر به
~~آن جانب مرخص شدند و مانسنگه از کابل به جمعیت تمام به کوتل خیبر آمده
~~جنگ عظیم با تاریکیان نموده شکست داد و همانجا قرار گرفت. تاریکیان روز دیگر
~~هجوم عام آورده تمام شب و روز چون شغالان فریاد زده از اطراف جنگ
~~میانداختند در این وقت برادرش مادهوسنگه که همراه اسماعیل قلی خان در تهانهٔ
~~اوهند میبود، با فوجی آراسته به مدد مان سنگه رسید و افاغنه راه فرار پیش گرفتند
~~و قریب دو هزار کس از ایشان به قتل رسید و در همین ایام میرزا سلیمان در

PageV01P247

![image filename](./1024QadiriBadauni.MuntakhabTawarikh_V02_0253.jpg)

~~بدخشان با اوزیک جنگ کرده گاهی غالب گاهی مغلوب از کابل آمده مان سنگه را
~~در خیبر دید و از آنجا متوجه هندوستان شد و در ماه ربیع الاول سنهٔ خمس و تسعین
~~و تسعمائة (٩8۵) در لاهور به ملازمت رسيد.
# و از غرایب آنکه، محمّد زمان میرزا ولد شاهرخ میرزا که در سنّ دوازده سالگی
~~خود خواجه کلان بیگ نقشبندی از نبایر خواجه احرار -قدس الله سره العزیز-
~~سپرده بود تا در سلک سایر اسیران کشیده به قتل رساند، میگویند که خواجهٔ مذکور
~~عوض آن پسر اسیری دیگر واجب القتل را سیاست فرمود و او را خلاص بخشیده
~~رخصت داد و در این ایام که سلیمان میرزا به درگاه رسیده بود به لباس ناشناسی با
~~گدایان ماوراءالنهر به ملازمت رسید و یک هزار عدد اشرفی هم انعام یافت و از آنجا
~~به حج رفته باز به بدخشان رسيده و جمعيت بسيار به هم رسانيده با اوزبكان به
~~مرّات جنگهای مردانه کرده شکست داده عاقبت کوهستان آن دیار را متصرف شد
~~و غنیم را برآورده و از لاهور دو هزار اشرفی و کمان و تفنگ بسیار سوغات دیگر به
~~دست میر طوغان عهدی برای او فرستادند و چند سال سرکله خواب با اوزبک زد و
~~شکست یافته به کابل آمد و مآل حال او مذکور شود، ان شاءالله.
# در یازدهم شهر ربیع الثانی سنهٔ نهصد و نود و پنج بنیاد نوروز سلطانی و آغاز
~~سال سی و دوم و به قول میرزا، سوم از جلوس شد و به بیانی که گذشت جشنها
~~منعقد گشت و ضوابط دیگر به اضافه انضمام یافت، از آن جمله اینکه بیشتر از یک
~~زن نکاح نکنند، مگر آنکه نازاد باشد و گرنه خدا یکی و زن یکی و زن چون به
~~سرحد ناامیدی رسد و حیض او منقطع گردد شوهر نخواهد و بیوهها اگر خواهند که
~~شوهر کنند مانعی نباشد، چنانچه اهل هند منع نمینمایند و هند و زنی خردسال که
~~تمتع از شوهر نگرفته باشد نسوزد و اگر هندوان این را دشوار دانند و ممتنع نشوند
~~پس از هندوان زن کسی که مرده باشد دختر را بگیرد و به همین مکالمه عقد بندد،
~~دیگر چون مریدان با همدیگر ملاقات نمایند یکی الله اکبر و دیگر جل جلاله بگوید
~~و این به منزلهٔ سلام و جواب سلام باشد و دیگر ابتدای حساب ماه هندی از تاریخ
~~بیست و هشتم باشد نه سیزدهم که اختراع راجه بکرماجیت و بدعت وی است و

PageV01P248

![image filename](./1024QadiriBadauni.MuntakhabTawarikh_V02_0254.jpg)

~~عیدهای مشهور هندوان بر این قاعده رواج دهند و متمشی نشد، هر چند فرامین در
~~این باب از فتح پور در سنهٔ نهصد و نود هم به گجرات و هم به بنگاله صادر شده بود،
~~دیگر اراذل را از خواندن علم در شهرها مانع آیند که فسادها از این قوم میخیزد،
~~دیگر معاملهٔ هندوان را برهمنی دانا به قطع رساند نه قاضی مسلمانان و اگر احتیاج
~~به سوگند افتد یا آهن گرم تافته به دست منکر نهند تا اگر سوخت دروغگو است و
~~الا راستگو، یا آنکه دست در روغن گرم جوشنده بگذارد، یا آنکه تا مدت تیر
~~انداختن و آوردن غوطه در آب خورد که اگر پیش از آن سر از آب بردارد مدعی علیه
~~را حق مدعی باید داد، دیگر آنکه سر مرده به جانب مشرق و پای آن به جانب
~~مغرب دفن کنند و خواب رفتن خود را نیز به همین هیأت قرار دادند و در این سال
~~عبد المطلب خان را با جمعی به جهت استیصال جلالهٔ تاریکی به بنگش فرستادند
~~و او را با سرداران قبایل افغانان شکست داد و خلایق نامحصور را به قتل رسانیده به
~~عوض هر اسیری از لشکر زین خان مرد و زن ایشان را به اضعاف مضاعفه بند گرفتند
~~و قهر خداوندی که بلای غلا باشد علاوهٔ قتل واسر آن جماعت گردید و در این سال
~~که نهصد ونود و پنج باشد، ولادت سلطان خسرو ولد شاهزاده سلطان سليم از
~~صبیهٔ راجه بهگوان داس روی نمود و طوی عظیم دادند و از جملهٔ اکاذیب اراجیف
~~که از محالات یک قدم بیشتر است، در این سال انتشار خبر زندگی بیربر ملعون
~~است بعد از آنکه او در درکهٔ هفتم از نار قرار گرفته بود. مجمل آنکه چون هندوان
~~خیره میل خاطر پادشاهی را به آن ناپاک دانسته و از مفارقتش در اضطراب و تاپاک
~~دیده بودند هر روزه آوازهیی در میانداختند که او را در نگرکوت به کوهستان شمالی
~~همراه جوگیان و سناسیان دیده آمدهاند که سیر میکرد و حضرت هم باور میکردند
~~که بلی چون او از علاقهٔ دنیا مجرد بود دور نیست که لباس فقر اختیار کرده به جهت
~~شرمندگی واقعه یوسف زئی اینجا نمی آمده باشد و سفیهان در خانه این خبر باور
~~داشته در لاهور از او داستانها میگفتند و بعد از آنکه احدی به نگرکوت رفته
~~تحقیق حال کرده چنان معلوم شده که آن مقوله حرف و صوتی بیش نبوده و بعد از
~~آن شنیدند که او در قلعهٔ کالنجار که به جایگیر آن سگ بوده رفته و عمال کالنجار
~~عرض داشت به این مضمون نوشتند که در وقت تیل مالیدن او حجامی محرم اسرار

PageV01P249

![image filename](./1024QadiriBadauni.MuntakhabTawarikh_V02_0255.jpg)

~~علامات بدنی او را شناخته و او پنهان میباشد و فرمانی فرستادند و کروری هندو
~~خود به جعل یک مسافری غریبی خون گرفته بیربر اعتبار کرده پنهان میداشت و
~~حجام را نفرستاد، اما آن غریب را به جهت ستر حال از هم گذرانیده نوشت که بیربر
~~خودش بود ولیکن اجلش در رسید و سعادت پای بوس نیافت و ماتم او را دوباره
~~داشته کروری و دیگران را طلبیده چندگاهی در شکنجه داشتند که چرا ما را پیشتر
~~خبر نکردی و زر بسیاری به این بهانه از او گرفتند و در این سال صادق خان بر سر
~~ولایت تته روان شده قلعهٔ سیهوان را محاصره نمود و میرزا جانی بیگ نبیرهٔ محمّد
~~باقی ترخان که حاکم آنجا بود به دستور آبای خویش ایلچیان با تحف و هدایای
~~نفیس به درگاه فرستاد تا به تاریخ بیست و پنجم ذی قعدهٔ سال مذکور حکیم عین
~~الملک را مصحوب ایلچیان به جانب میرزا جانی روان گردانیده و آن ولایت را بر او
~~مقرر داشته فرمان منع تعرض به صادق خان صادر شد.
# و در اوایل ربیع الثانی زین خان کوکه را به حکومت کابل نامزد گردانیده مان سنگه
~~را از آنجا طلب داشته و در آخر این ماهخان خانان میرزاخان با علامت الزمانی شاه
~~فتح الله شیرازی مخاطب به عضدالدوله از گجرات در لاهور به ایلغار و به تاریخ
~~بیست و هفتم ماه رجب صادق خان از بکر آمدند.
# و مجمل احوال مظفر وخان خانان اینکه چون مظفر بعد از شکست ثانی در
~~ناودت۱ به راه چنپانیر به ولایت سورت فرار نموده در کوندل پانزده کروهی قلعهٔ
~~کمر خنجر مرصع به امین خان غوری حاکم سورت داده به خود متفق ساخت و
~~همین قدر مبلغ به جام که داعیهٔ تسخیر احمد آباد در متخلیهٔ او قرار گرفته طامعهاش
~~به حرکت در آمد و امین خان از روی پخته کاری او را به فریب نزد جام سترسال نام
~~فرستاده پیغام داد که جام را همراه گرفته روان شوید که من نیز از عقب میرسم و
~~جام نیز چون اصناف گنجیفه او را از سر راه کرده آمدن خود را به بهانهٔ سرانجام
~~لشکر به تسویف و تعویق انداخت و مظفر در موضعی شصت کروهی احمدآباد
~~رسیده انتظار وعدهٔ امین خان غوری و جام میبرد که خان خانان به سرعت تمام با

PageV01P250

![image filename](./1024QadiriBadauni.MuntakhabTawarikh_V02_0256.jpg)

~~جمعیت انبوه رانده آمد و مظفر از کمک امین خان ناامین و جام نادرست مأیوس
~~شده سراسیمه و حیران گشته مراجعت به کوهستان نموده به دوارکا که عبارت است
~~از شهر ولایت سورت پناه برد و جام وکیل خود و امین خان پسر خود را به وسیلهٔ
~~شاه ابو تراب نزدخان خانان فرستادند و مردم جام خان خانان را سرگروه به کوهستان
~~برده غنیمت بسیار به دست آوردند و مظفر با هزار سوار از مغول و کاتهی که
~~خویشان مادری اویند، به جانب گجرات رفته در آثنیه نام جایی که به کنار دریای
~~سابرمتی شکستگی های عظیم دارد و از ولایت کولیان متمرد است، پناه برد و
~~امرایی که خانخانان به جهت احتیاط در وقت رفتن در این محال خطرناک برای
~~همین روز گذاشته بود به سرداری سید قاسم بارهه جنگی عظیم کردند و مظفر
~~نامظفر شد و فیلان و آفتابگیر او به دست امت آفتاب آمد و مردم خویش کشته
~~شدند و او خود فرار نموده به جانب کتهی واره از توابع سورت به در رفت وخان
~~خانان از بروده بازگشته بر سر جام آمد و جام نیز مقدار هشت هزار سوار جمع کرده
~~تا دو هزار نوکر او میگویند که ترک طعام نموده خود را به جهل بر مردن قرار داده به
~~استقبال آمدهاند و چون مفاصلهٔ هفت کروه راه ماند، جام پسر خود را با سه فیل و
~~هیجده اسب کچهی که مشابهٔ عربی است با تحف دیگر پیش خان خانان فرستاده
~~ایل شد و دراین هنگام بود که خان خانان مرتبهٔ اول به ایلغار برحسب فرمان طلب در
~~فتح پور آمد و مظفر در مدت غیبت او به امداد کاتهیان و دیگر زمین داران قلعهٔ
~~چوناگره را پیچیده و نظام الدین احمد و سید قاضی بارهه و جماعت به فرموده
~~قلیج خان از احمد آباد متوجه سورت شدند و مظفر تاب نیاورده به جانب گجرات
~~رفت، چنانچه سابق سمت گزارش یافت، و بعد از رسیدنخانخانان به راه سروهی
~~و جالور در احمد آباد شاه فتح الله عضدالدوله را به اتفاق میر مرتضی و خداوند خان
~~حاکم ولایت برار به بدرقگی اعظم خان و شهابالدین احمدخان و سایر امرای
~~مالوه و رای سین نامزد گردانیده فرمانی به نام جایگیرداران آن حدود که تعداد
~~اسامی ایشان متعذّر است، به این مضمون نوشتند که به سرداری اعظم خان اولأ برار
~~را از تصرف دکهنیان برآرند بعد از آن به اتفاق متوجه احمدنگرشوند و این افواج در
~~هندیه که سرحد دکهن است اجتماع نموده با یکدیگر در نفاق بودند و اعظم خان

PageV01P251

![image filename](./1024QadiriBadauni.MuntakhabTawarikh_V02_0257.jpg)

~~کینهٔ دیرینهٔ پدر کشتگی را با شهابالدین احمد خان که آن فتنه به اغوای او بود ظاهر
~~ساخته هم او را و هم عضدالدوله را که مصلح الامور بود از خود رنجانیده در هر
~~مجلس ایذای لسانی و غیر آن میکرد و با عضدالدوله با وجود حق استادی
~~استهزای غیرمکرر مینمود تا شهابالدین خان با خاطری آزرده به رایسین که
~~جایگیر داشت آمد و اعظم خان بر سر او رفته نزدیک بود که شکستگی عظیم به
~~ناموس دولت رساند و خواجگی فتح الله بخشی و دیگر نودولتان محرک مادهٔ فتنه و
~~فساد بـودند، اما به سعی عضدالدوله آخر به خیر انجامید. در این میان
~~راجه علی خان حاکم آسیر و برهان پور مخالفت لشکر پادشاهی را غنیمت دانسته و
~~لشکر دکهن را با خود یکی ساخته به مقابله آمد و عضدالدوله نزد او رفته مقدمات
~~وعظ آمیز در میان آورد و در دل سندان او جایگیر شد.
# نرود میخ آهنی در سنگ
# و از آنجا مراجعت کرده به گجرات آمد تاخان خانان را ترغیب بر تسخیر دکهن
~~نموده ببرد.
# تو کار زمین را نکو ساختی. %~% که بر آسمان نیز پرداختی
# و راجه علی خان با لشکر دکهن بر سر اعظم خان آمد او تاب مقاومت نیاورده به
~~جانب برار رفته آنجا هم استقامت نورزیده شهر ایلچپور را غارت و خراب ساخته و
~~آنجا هم قرار نگرفته به ندربار شتافت و دکهنیان منزل به منزل به تعاقب او میآمدند.
~~اعظم خان لشکر را به ندربار گذاشته جریده با معدودی چند به جهت استمداد از
~~خان خانان که یزنهٔ اوست متوجه احمد آباد شد وخان خانان به استقبال بر آمده و در
~~محمود آباد به منزل نظام الدین احمد یکدیگر را دیده و صحبت به اتفاق یا به نفاق
~~داشته قرار دادند که خان اعظم به اتفاق خان خانان در احمد آباد به جهت دیدن
~~همشیرهٔ خود رود و از آنجا متوجه دفع دکهنیان شوند و نظام الدین احمد را با
~~جماعتی از امرای نامزد آن حدود باجمعهم به بروده فرستاده و این هر دو سردار نیز
~~از عقب آمدند و اعظم خان از آنجا به سرعت برای جمع لشکر خویش به ندربار
~~رفت و خانخانان در بهروج آمد و اعظم خان به او نوشت که چون موسم باران
~~نزدیک رسیده لشکر را امسال موقوف باید داشت و اعظم خان از ندربار متوجه

PageV01P252

![image filename](./1024QadiriBadauni.MuntakhabTawarikh_V02_0258.jpg)

~~مالوه و خان خانان از بهروج عازم احمدآباد گشت و راجه علی خان و دکهنیان به
~~اوطان خویش مراجعت نمودند و پنج ماه از این قضیه گذشته بود که خان خانان در
~~اتک بنارس که آن را اتک گنگ نیز میگویند، عرض داشتی به این مضمون فرستاد که
~~چون داعیهٔ تسخیر بد خشان مصمم فرمودهاند، شوق پای بوس مرا بر این میدارد که
~~در این سفر هم رکاب باشم و بعد از رسیدن اردو از اتک به لاهور فرمان به نام او رفت
~~که قلیج خان و نظام الدین احمد در گجرات باشند وخانخانان به درگاه بیاید، این
~~بود باعث آمدن خان خانان بار دیگر به ایلغار در لاهور و آوردن عضدالدوله،
~~چنانچه گذشت، و در این مدت غیبت خان خانان از نظام الدین احمد در گجرات
~~ترددات شایستهٔ پسندیده به ظهور رسید که در تاریخ نظامی خود به تفصیل نوشته و
~~در این سال میرابوالغیث بخاری که تعریف او حد زبان قلم نیست:
# شرح وصفش کجا تواند کرد %~% خامهیی کز دلم شکسته ترست
# در لکهنو به عارضهٔ زحمت قولنج به رحمت حق پیوست و نعش مطهر او را در
~~دهلی آورده در روضهٔ آبای کرام او مدفون ساختند و «میر ستوده سیر» تاریخ یافته
~~شد. لمؤلفه:
~~به گورستان او روزی عبوری کردم از عبرت
### | جهانی دیدم از آسودگان یک سر به میدانش
~~از این سو رفته انبوهی وز آن سو آمده یک کس
### | که از وی حال پرسم یا نشان باشد از ایشانش
~~در آن شهر خموشان از زبان دانان من جمعی
### | از شارستان گیتی رفته و گردیده مهمانش
~~از آن جمله امیری پاک طینت بوتراب آیین
### | ابوالغیث آنکه گردون غوث خواند قطب کیهانش
~~زهی شایسته سیرت سیّدی فرخنده طلعت هم
### | که خلق مصطفی بودی عیان در روی خندانش
~~بخارایی که دهلی قبة الاسلام بود از وی
### | چه شد آن قبه و آن اسلام و یا رب کو مسلمانش

PageV01P253

![image filename](./1024QadiriBadauni.MuntakhabTawarikh_V02_0259.jpg)

~~چو درویش سپاهی بود خاک پایش ار یابم
### | کشم در چشم بخت خویش چون کحل صفاهانش
~~به بالینش ز قندیل دل خود سوختم شمعی
### | اگرچه مشعل ربّانی آمد نور ایمانش
~~بساط مرقد او ساختم نمناک از اشکی
### | اگرچه ابر رحمت شست از باران غفرانش
# در این سال حکم شد که هر قوم ترک علوم عربیه نموده غیر از علوم غریبه از
~~نجوم و حساب وطب و فلسفه نخوانند و «کساد فضل» تاریخ یافته شد و در شعبان
~~سال مذکور مان سنگه به درگاه آمد و در این سال خبر رسید که عبدالله خان، هری را
~~فتح نموده علی قلی خان حاکم آنجا را با جمعی بی شمار از ترکمانان و اهل شهر به
~~قتل آورد و «شکست هری» تاریخ یافتند و در محرم سنهٔ ست و تسعین و تسعمائة
~~(٩٩۶) مان سنگه به حکومت ولایت بهار و حاجی پور و پتنه نامزد شد و در شب
~~عاشورا او را در خلوت باخان خانان جام دوستگانی داده حرف و حکایت اراده در
~~میان آورده در مقام امتحان شدند، او بی تکلفانه به عرض رسانید که اگر مریدی
~~عبارت از جانسپاری است آن خود در کف دست نهادهایم، چه احتیاج به امتحان
~~دیگر و اگر غیر این است و سخن در دین دارید، هند و خود هستم و اگر فرمایید
~~مسلمان میشوم و راه دیگر خود نمی دانم که کدام است؛ به همین گذشت و پیشتر
~~نکافتند تا به جانب بنگ روان شد و در همین ایام حکومت کشمیر به میرزا
~~یوسف خان رضوی مشهدی مقرر فرموده محمّد قاسم خان را از آنجا طلب داشتند و
~~در دوازدهم صفر سنهٔ ست و تسعین و تسعمائة (۹۹۶) محمّد صادق خان را به دفع
~~یوسف زئی به سواد بجور رخصت داده جایگیر مان سنگه از سیالکوت و غیره به او
~~عنایت شد و اسماعیل قلی خان را از سواد بجور طلبیده در گجرات قایم مقام
~~قلیج خان ساختند و قلیج خان را به درگاه طلبیدند.
# و در این ماه میرزا فولاد بیگ برلاس، نیم شبی ملا احمد رافضی را که سبّ
~~صحابه علانیه میکرد به بهانه از خانه برآورده کشت و تاریخ آن «زهی خنجر فولاد»
~~یافته شد و دیگری «خوک سقری» گفت و الحق آن سگ زمانی که نزع داشت، فقیر

PageV01P254

![image filename](./1024QadiriBadauni.MuntakhabTawarikh_V02_0260.jpg)

~~روی او را بعینه چون روی خوک دید و دیگران نیز همچنین می دیدند، نَعُوذُ بِاللَهِ مِنْ
~~شُرْورِ آنْفُسِنا، میرزا فولاد را به پای فیل بسته در شهر لاهور گردانید تا به درجهٔ
~~شهادت رسید و چون به سفارت حکیم ابوالفتح از وی پرسیدهاند که تو را تعصب
~~در مذهب باعث بر قتل ملا احمد شده باشد، جواب داده که اگر تعصب میداشتم
~~بایستی که به کلانتری از وی متعرض میشدم. حکیم همین سخن را به عرض
~~رسانیده گفت که این بد حرام زادهیی است، نباید زنده گذاشت. بنابر آن سیاستش
~~فرمودند و گرنه به تقریب مردانگی و شفاعت اهل حرم میخواستند که جان او را
~~ببخشند و مقتول بعد از قاتل به سه چهار روز به مقر اصلی شتافت و شیعیان در
~~وقت غسل بنا بر قاعدهٔ مذهب خویش میگویند که میخی در مقعد او کرده در میان
~~دریایی غوطهها دادند و بعد از دفن او شیخ فیضی و شیخ ابوالفضل بر قبرش
~~محافظان گماشتند و با وجود آن سالی که به سیر کشمیر رفتند اهل لاهور شبی جثهٔ
~~کثیف او را برآورده سوختند.
# و در بیست و دوم ربیع الثانی سال نهصد و نود و شش تحویل نوروز و ابتدای
~~سال سی و سوم یا چهارم از جلوس واقع شد و دولتخانهٔ عام را که صد و چهارده
~~ایوان است در قماشهای لطیف و پردههای مصور گرفته اقسام زینت و زیب
~~عوام فریب دادند و انواع احکام مخالف شرع رواج یافت و «شیوع معصیت» تاریخ
~~شد و هم در این ایام قلیج خان از گجرات آمده به ملازمت رسید و اقسام پیشکش
~~گذرانید و حکم شد که به اتفاق راجه تودرمل که بسیار خرف و مبهوت شده و در
~~این ایام شبی او را حریفی ازکمین به زخم شمشیر مجروح ساخته و پوست مال
~~گذشته بود در دیوانخانه مهمات ملکی و مالی بپردازد و دراین سال راجهٔ کماؤن از
~~كوه سوالک که دیدن پادشاهان را متخيلهٔ او و آبا و اجداد او -لعنة الله عليهم-
~~تخیّل نکرده بود در لاهور به ملازمت رسید و اقسام غرایب پیشکش آورد از آن
~~جمله گاو قطاس و آهوی مشکین که از گرمی هوا در راه مرده بود، فقیر دیدم که به
~~صورت روباه بود و دو دندان خُرد از پیش برآمده و به جای شاخ برآمدگی داشت و
~~چون نصف اسفل پیچیده بودند به نظر در نیامد و میگفتند که آدمی نیز در آن کوه با
~~بال و پر می باشد و میپرد و در آن ملک درخت انبه که همه سال بر دهد نشان دهند،

PageV01P255

![image filename](./1024QadiriBadauni.MuntakhabTawarikh_V02_0261.jpg)

~~والله اعلم.
# و در این ایام حکیم عینالملک با ایلچیان میرزا جانی رسیده انواع پیشکش
~~گذرانیده مورد مراحم خسروانه گشت و در ماه جمادی الاول سنهٔ سبع و تسعین و
~~تسعمائة (٩٩٧) ترجمهٔ کتاب راماین را در عرض چهار سال نوشته و مثنی تمام
~~ساخته گذرانیدم و چون در آخر آن نوشته بودم که:
# ما قصه نوشتیم به سلطان که رساند . جان سوخته کردیم به جانان که رساند
# بسیار مستحسن افتاد. پرسیدند که چند جزو شده به عرض رسانیدم که بار اول
~~مجملاً قريب هفتاد جزو و مفصلاً در مرتبهٔ ثانى صد و بيست جزو شده، حكم
~~فرمودند که دیباچه چنانچه رسم مصنفین میباشد نیز بنویس و چون انتعاشی
~~چندان نداشت و نیز خطبه بینعت بایستی نوشت اغماض نمودم و از آن نامهٔ سیاه
~~که چون نامهٔ عمر من تباه است پناه به خدا می جویم. نقل کفرکفر نیست و کلمهٔ رد
~~کفر میخوانم چه میترسم که مبادا این نسخه که همه به کره و حسبالامر نوشته
~~شده نفرین بار آرد، اَلَهمَ اِنّی اَعُْوذُ بِکَ مِنْ اَنْ اَشْرِکَ بِکَ شَیْئاً وَاَنا اَعْلَمُ وَ آسْتَغْفُرْکَ لِمٰا
~~لااَعْلَمُ بِهِ وَ تُبْتُ عَنْهُ وَ اَقولُ لا اِلهَ اِلّا الله مَحمَّدْ رَسولُ اللهِ اين توبه من كه نه توبهٔ پاس
~~است به درگاه ثواب وهاب مقبول گردد و در این ایام قلابی شیخ کمال بیابانی نام از
~~کنار آب راوی آورده تعریف کردند که در عین حرف و حکایت در طرفة العین از آن
~~طرف آب رفته فریاد میزند که فلانی به خانه خود روید. او را در خلوت در کنار آب
~~برده گفتند که ما طالب این طور چیزهاییم، اگر این خارق عادت به ما مینمایی هر
~~چه از مال و مملکت داریم از آن توست و ما هم از آن توایم چون از او صدایی و
~~ندایی ظاهر نشد، فرمودند پس دست و پا بسته تو را از بالای قلعه میاندازیم، اگراز
~~آب سلامت به در آمدی فبها و الا به جهنم رفته باشی، عاجز شده اشارت به شکم
~~کرده گفت که آن همه برای پر ساختن این دوزخ میکردیم. او خود یک مترّش پسری
~~لاهوری داشت که در وقت حرف زدن آن قلاب نماز شام آن طرف آب رفته و نام
~~مخاطب گرفته به آواز مشابه پدر فریاد میزد که فلانی برو و این قلاب به بهانهٔ وضو
~~در کنارهٔ آب میان جرّی پنهان میشد و ثانی الحال او را چون در بکر فرستادند و آنجا
~~نیزلاف کرامات زده باخانخانان و دولت خان وکیل او صد مثل این طرفگی میکرد،

PageV01P256

![image filename](./1024QadiriBadauni.MuntakhabTawarikh_V02_0262.jpg)

~~شب جمعه به لباس بازیگران دستی و سر و پایی جدا جدا مینمود و دولت خان
~~افغان را كه وكيل كل ونفس ناطقهٔ خان خانان بود مؤيد خود ساخت.
~~عامی اگر به مرتبه ز افلاک برتر استعامی خر است معتقدش کمتر از خر است
# وخان خانان نیز معتقد او شده فریب خورد و آن مترّش گوی زرّین ازخان خانان
~~برای شیخ قلاب خود گرفته گفت که خضر -علیه السلام - به شما دعا رسانیده و این
~~گوی را در آب طلبیده و به جعل و تلبیس گوی رویین به حضورخان خانان در آب
~~سند انداخت و گوی زر را از آن میان بازی بازی برد و در این ایام صلهٔ کتاب فقیر را
~~که ترجمه مینوشتم به خاطر رسانیده، روزی به حکیم ابوالفتح می فرمودند که
~~بالفعل این شال خاصه به فلانی بدهید واسب وخرجی نیز عنایت میشود و به
~~شاه فتح الله عضدالدوله حکم شد که بساور دربست۱ جایگیر شما باشد و ائمه آنچه
~~اراضی دارند آن همه را به شما بخشیده شد و نام مرا برده فرمودند که این جوان
~~بداؤنی است، مدد معاش او از بساور تغیر داده بی قصور دیده و دانسته در بداؤن
~~دادیم. شاه فتح الله مقدار هزار روپیه که شقدارش به علت تغلّب و تهمت غایب از
~~بیوههای ائمه و یتیمان نامراد پرگنهٔ بساور به ظلم و تعدی بازیافت نموده بود در
~~خریطه انداخته به نظر گذرانید که عمال من این را از ائمه کفایت نمودهاند. فرمودند
~~به شما بخشیدیم و سه ماه از این معامله نگذشت که شاه درگذشت و چون فرمان
~~فقیر درست شد رخصت یک ساله گرفته اول در بساور بعد از آن در بداؤن رسیده
~~شد و از آنجا داعیهٔ سیر گجرات و ملاقات میرزا نظام الدین احمد به خاطر داشت،
~~اما به تقریب موانع و عوایق میسر نشد.
# نیم ملول که کارم نکو نشد بد شد %~% شود شود نشود گو مشو چه خواهد شد
# در این سال سید عبدالله خان چوگان بیگی و میرزاده علی خان که از امرای معتبر
~~بودند در کشمیر ودیعت حیات سپردند، به این طریق که سید عبدالله خان در
~~دوازدهم ماه ربیع الاول طعامی بر روح حضرت رسالت پناه -صلی الله علیه و آله و
~~سلم - پخت و زرها به فقرا داد و از مناهی توبهٔ نصوح نمود و همراه میرزا
~~یوسف خان به شکار رفت و تب کرده جان به حق سپرد و میرزاده علی خان پیش از

PageV01P257

![image filename](./1024QadiriBadauni.MuntakhabTawarikh_V02_0263.jpg)

~~آن به یک سال در شبی که یعقوب بر سر محمّد قاسم خان شبخون آورد، کشته شده
~~بود
# دریغا ز ياران صـاحب نظر %~% که بودیم یک چند با یکدگر
# دریغا ز یاران خاکی نهاد %~% که رفتند زین خاکدان همچو باد
# دریغا که این دیدهٔ خون فشان %~% نمیبیند اکنون از ایشان نشان
# دمی چند گفتند خامش شدند %~% زیاد حریفان فرامش شدند
# یکی نیست ز آن غمگساران همه %~% من و غم که رفتند یاران همه
# به بالین چه سان سرنهم خوابناک %~% حریفان همه کرده بالین زخاک
# کند کنج تنهاییم دل هوس %~% ندارم سر صحبت هیچ کس
# دریغا که پرده نشینان راز %~% نرفتند جایی که آیند باز
# ز آشفتگی چون بر آن فرش درد %~% فتادم چو خاک و نشستم چو گرد
# بر آن خاک فریاد کردم بسی %~% به گوشم نیامد جواب از کسی
~~و به تاریخ بیست و دوم جمادی الثانی سال نهصد و نود و هفت به عزم سیر
~~کشمیر که آن را باغ خاصه نامیدند از کابل روان شدند و اهل محل را با شاهزاده
~~سلطان مراد در بهنبر که از آنجا راه کشمیر شروع در کوهستان میکند گذاشته به
~~طریق ایلغار رفتند و تماشای ولایت به اجمال کرده فرمان به شاهزاده آمد که اهل
~~محل را به رهتاس برده انتظار قدوم میبرده باشد و در این ایام علامه عصر شاه
~~فتح الله شیرازی در کشمیر تب محرق پیداکرد. چون خود طبیب حاذق بود معالجه
~~به خوردن هریسه نمود و هر چند حکیم علی در آن ایام منع میکرد ممتنع نشد و
~~متقاضی اجل گریبان گیر او گشته کشان کشان به داربقا برد و در تخت سلیمان که
~~کوهی است در نزدیکی شهر کشمیر پهلوی قبر سید عبدالله خان چوگان بیگی
~~مدفون شد و ملکالشعرا شیخ فیضی در مرثیهٔ او ترکیب بندی گفته و این ابیات از آن
~~است که:
~~دگر هنگام آن آمد که عالم از نظام افتد
### | جهان عقل را در نیم روز علم شام افتد

PageV01P258

![image filename](./1024QadiriBadauni.MuntakhabTawarikh_V02_0264.jpg)

~~جلرل اقدین محمد السبر پاد ساه
~~همه گنجینهٔ اقبال در دست لئام آید
### | همه خونابهٔ ادبار در کاس کرام افتد
~~حقیقت گم کند سررشتهٔ تحقیق مقصد را
### | معانی از بیان ماند روابط از کلام افتد
~~زبان جهل جنبد بی محابا در سخن رانی
### | مطالب نادرست آید دلایل ناتمام افتد
# دل مستكملان دهر در نقص ابد مـاند
# چو نارس میوهیی کز شاخ ناگه نیم خام افتد
~~گرامی امّهات فضل را فرزند روحانی
### | ابوالآبای معنى شـاه فتحالله شيرازی
~~دو صد بونصر رفت و بوعلی تا او پدید آمد
### | بسی دارد قضا در نه دکان زین گونه بزازی
~~گهی با محمل مشاییان گرد زمین گردی
### | گهی با موکب اشراقیان گرد فلک تازی
~~مباهات از وجود کامل او بود دوران را
### | به دوران جلال الدین محمّد اکبر غازی
# شهنشاه جهان را از وفاتش دیده پرنم شد
# سکندر اشک حسرت ریخت کافلاطون زعالم شد
~~و در تاریخ بیست و هفتم شهر رمضبان المبارک این سال عازم سیر کابل شده از
~~راه پکهلی به جانب قلعهٔ اتک عنان تافتند و در این عطفه حکیم ابوالفتح در منزل
~~دمتور عنان توسن زندگی به جانب آخرت تافت و در حسن ابدال مدفون گشت.
# کاروان شهید رفت از پیش %~% وان ما رفته گیر و می اندیش
# در حساب دو چشم یک تن کم %~% در شمار خرد هزاران بیش
~~و «خدایش سزادهاد» تاریخ یافته شد و در ظاهر اتک که معسکر بود شاهزاده با
~~محل به ملازمت آمد و از آن منزل شهبازخان به جهت دفع بقیهٔ افغانان یوسف زئی

PageV01P259

![image filename](./1024QadiriBadauni.MuntakhabTawarikh_V02_0265.jpg)

~~تعین یافت و بیست و دوم ذی قعدهٔ سال نهصد و نود و هفت به کابل رسیدند و در
~~این هنگام حکیم همام و صدر جهان از پیش عبدالله خان بازگشته کتاب عبدالله
~~خان را مشعر بر یگانگی و اتحاد رسانیدند و در سنهٔ ثمان و تسعین و تسعمائة
~~(٩٩٨) راجه تودرمل و راجه بهگوان داس امیرالامرا که در لاهور مانده بودند به
~~مستقر جحیم و سقر شتافته در درک اسفل طعمهٔ حیّات و عقارب گشتند. سَقَرَ هما الله.
# بگفتا تو در و بهگوان مردند
# تاریخ یافتند دیگری میگوید که:
~~تودرمل آنکه ظلمش بگرفته بود عالم %~% چون رفت سوی دوزخ خلقی شدند خرم
~~تاریخ رفتنش را از پیر عقل جستم %~% خوش گفت پیر دانا وی رفت در جهنم
# و در بیستم محرم سنهٔ ثمان و تسعین و تسعمائه (۹۹٨) حکومت کابل به محمّد
~~قاسم خان میربحروبر تفویض نموده عطف عنان به جانب هندوستان نمودند و
~~حکومت گجرات را به اعظم خان معین ساخته فرمان فرستاده از مالوه بدان جانب
~~نامزد گردانیده نظامالدین احمد را به ملازمت طلب داشتند و جونپور را عوض
~~گجرات به خان خانان دادند و مالوه بر شهابخان قرار یافت و اعظم خان بر رغم
~~شهاب خان مالوه را ویران گردانیده به خاک سیاه یکسان ساخت و در این ایام
~~خداوند خان دکهنی رافضی که همشیرهٔ شیخ ابوالفضل در عقد نکاح وی
~~حسبالحکم درآمده بود و قصبهٔ کری از ولایت گجرات یافته بود به مستقر دوزخ
~~شتافت و این تاریخ یافته شد که «خداوند دکهنی مرده» و در چهاردهم جمادی الاول
~~سنهٔ مذکور تحویل نوروز آغاز سال سی و پنجم جلوس شد و حکم به تزیین و آیین
~~دیوان خانهٔ لاهور فرستادند و روز دوم نوروز آن بلده مخیم دولت شد و روز سوم
~~نظام الدین احمد با جمعی شتر سوار ششصد کروه راه را در دوازده روز طی کرده به
~~ملازمت رسید و فرمان شد که به همان هیأت که آمدهاند همه جمازه سواران درون
~~محجر درآیند و تماشای عجب بود و مشتمل بر عواطف بی حد گردید و در این ایام
~~بعد از فوت بهگوان داس، مان سنگه را خطاب راجگی داده فرمانی مشتمل بر
~~عزايرسى او و الطاف واعطاف فوق الغاية نوشته مصحوب خلعت خاصه واسب
~~احدی فرستادند و در روز شرف آفتاب جامع این انتخاب از بداؤن آمده ملازمت

PageV01P260

![image filename](./1024QadiriBadauni.MuntakhabTawarikh_V02_0266.jpg)

~~نموده به میرزا نظام الدین احمد بعد از هفت سال ملاقات کرد و در این سال
~~اعظم خان از گجرات متوجه تسخیر ولایت سورته و جونا گره شد و جام سترسال۱ و
~~دولت خان پسر امین خان غوری که بعد از پدر قایم مقام گشته مغرور بر دلیری و
~~حشم خود بود با جمعیتی قریب بیست هزار کس به استقبال برآمده جنگی صعب
~~کردند.
# گرچه چو مور و ملخ است آن سپاه %~% مور شود کشته چو افتد به راه
# و اعظم خان لشکر خود را هفت توپ ساخته محاربه نمود که در این نزدیکی آن
~~طور نشان نمی دهند و خواجه رفیع بدخشی سردار جرانغار که جوانی به شجاعت و
~~شهامت ممتاز بود و محمّد حسین شیخ که از امرای قدیم بود به شهادت پیوستند و
~~از فوج هراول شاه شرفالدین برادر زادهٔ ابوتراب نیز شهید شد و از کفار چهار هزار
~~کس همراه پسر جام که جانشین پدر بود به جهنم رفتند.
# تنه کز دور جام بودی مست %~% بنگر اکنون خراب و جام شکست
# شاه آفاق مست عیش مدام %~% زانکه شه را به دست آمد جام
# این فتح در یکشنبه ششم شوال سنهٔ ثمان و تسعین و تسعمائة (۹۹۸) روی نمود
~~وشيخ فيضى «فتوحات عزيزی» تاريخ يافت و در اين سال قدوة العلمای الراسخين
~~المتبحرين صاحب التصانيف الشاملة العامل بالله شيخ وجيه الدين در احمدآباد
~~داعى حق را لبيک اجابت فرموده و «شیخ وجيه دین» تاریخ یافته شد - رحمة الله
~~عليه رحمة واسعة - وهم در اين سال شيخ چانيلده۲ (؟) خليفهٔ شيخ عبدالعزيز
~~دهلوی در قصبهٔ سیهنه بر مسند ارشاد استناد داشت، رخت از عالم بست و یکی از
~~مریدانش «حقیقت فقر» تاریخ یافت و در این ایام جونپور ازخان خانان تغیر داده و
~~حکومت ملتان و بکر به او مفوض داشته به تسخیر ولایت سند و بلوچستان و رفع و
~~دفع میرزاجانی نامزد گردانیدند و در ماه ربیع الثانی سنهٔ تسع و تسعین و تسعمائه
~~(٩٩٩) خان خانان را با جمعی از امرای نامدار مثل شاه بیگ خان و سید بهاء الدین
~~بخاری و میر محمّد معصوم بکری و دیگران بدان جانب رخصت کردند و صد فیل

PageV01P261

![image filename](./1024QadiriBadauni.MuntakhabTawarikh_V02_0267.jpg)

~~همراه ساختند و ملک الشعرا شيخ فيضى «قصد تته» تاریخ يافت. در این سال خبر
~~فوت شهاب الدینخان از مالوه رسید و «شهاب خانم» تاریخ یافتند دیگر «ذمیم
~~الاوصاف» و در این ایام به فقیر حکم فرمودند که تاریخ کشمیری را که ملاشاه محمّد
~~شاه آبادی که فاضلی است جامع معقول و منقول حسب الحکم به فارسی ترجمه
~~کرده آن را به عبارت سلیس منقح بنویس و در عرض دو ماه انتخاب نموده این بیت
~~در آخر نوشت:
~~در عرض یک دو ماه به تقریب حکم شاهاین نامه شد چو خط پری پیکران سیاه
~~و گذرانید و داخل کتابخانه شد و به مثل خوانده میشود و در این سال شیخ ابراهیم
~~چشتی در فتح پور به اجل طبیعی درگذشت و جهان جهان زر را وداع کرده حساب
~~به جان آفرین داد، از آن جمله بیست و پنج کرور مبلغ نقد سوای فیلان و اسبان و
~~سایر اجناس داخل خزانهٔ پادشاهی شد. باقی همه نصیب اعداگشت که فرزندان و
~~وكيلان باشند وچون به خسّت ولوم موسوم و ملوم بود «ذميم الاوصاف» و «شيخ
~~لئیم» تاریخ او شد و دراین سال چندی از اعیان لاهور سفر ملک بقا اختیار کردند، از
~~آن جمله خنجری ترک به زحمت بواسیر و شیخ احمد برادر خُرد شیخ عبدالرحیم
~~به آسیب فیل و ملا عرفی شیرازی شاعر مشهور به زحمت وجود عرفی در هنگام
~~سفر واپسین این رباعی گفت که:
# عرفی دم نزع است و همان مستی تو %~% آخر به چه مایه بار بربستی تو
# فرداست که دوست نقد فردوس به کف %~% جویای متاع است و تهیدستی تو
# و چون به استادان متقدمین و متأخرین خیلی سخنان بیادبانه میگفت این
~~تاریخ يافته شد که
# گفت عرفی جوانه مرگ شدی
# و دیگری «دشمن خدا» و در این ایام حکیم همام تعریف کتاب معجم البلدان را
~~که به ضخامت دو صد جزو باشد نموده، به عرض رسانید که اگر مترجم شود و از
~~عربی به فارسی آید خیلی حکایات غریبه و فواید عجیبه دارد، بنابر آن ده دوازده
~~کس فاضل را جمع نموده چه عراقی و چه هندی آن را مجزّی ساخته تقسیم
~~فرمودند و مقدار ده جزو حصهٔ فقیر رسید و در عرض یک ماه ترجمه کرده و پیشتر

PageV01P262

![image filename](./1024QadiriBadauni.MuntakhabTawarikh_V02_0268.jpg)

~~از همه گذرانیده وسيلهٔ التماس رخصت به جانب بداؤن ساختم و به درجهٔ قبول
~~پیوست و در بیست و چهارم جمادی الاول سال نهصد و نود و نه مجلس نوروزی به
~~آیین سالهای دیگر ترتیب و تزیین یافت و آغاز سال سی و ششم از جلوس شده و از
~~جمله احکامی که در این سال قرار یافت تحریم گوشت گاو و گاومیش و میش و
~~اسب و شتر بود، دیگر زنی هندو که همراه شوهر بسوزد مانع نیایند و به جبر و اکراه
~~نیز نسوزانند و ختنه پیش از دوازده سالگی نکنند بعد از آن اختیار دارد خواه بکند و
~~خواه نکند، دیگر اگرکسی با شخصی که ذبح جانور پیشهٔ او شده باشد طعام بخورد
~~دست او ببرند و اگر از اهل خانهٔ او باشد انگشت اکل قطع نمایند و در این سال
~~حاجی میرزا بیگ کابلی که نزد علی رای حاکم تبّت خرد رفته بود دختر او را آورده
~~در سلک نکاح شاهزادهٔ بزرگ کشیدند در رسالهیی مشتمل بر احوال و اوضاع و
~~مذاهب آن مردم از روی تقریر میرزا بیگ و ملا طالب اصفهانی که مرتبهٔ ثانی به
~~ایلچیگری رفته بود نوشته شده اگر استیفا خواهد آنجا نظر فرمایند والااکبرنامه که
~~احوال بلاد هندوستان و کابل و تبت و کشمیر شرح مذکور است و در آخر شعبان
~~این سال میرزا نظام الدین احمد را به جانب پرگنهٔ شمس آباد که در جایگیر وی مقرر
~~شده رخصت نمودند و پسر خالهاش محمّد جعفر نام جوانی رشید به غایت رسیده
~~و بهادر در جنگ مواسای آنجا به درجهٔ شهادت رسید و این بیت تاریخ وی یافته
~~شده بود که:
~~چو منشور شهادت یافت جعفر از در داور %~% بود تاریخ سال او شهید پاک شد جعفر
# رخصت پنج ماه دادند و چون میرزای مشارّالیه به عرض رسانید که والدهٔ فلانی
~~از جهان در گذشته و برای تسکین خواطر برادران و خویشان التماس رخصت
~~میکند، رخصت به کره دادند. چون صدر جهان مکررگفت که سجده بکن و واقع
~~نشد، فرمودند بگذار و رنجیده هیچ ندادند به هر تقدیر همراه میرزا در شمس آباد
~~رفته آنجا بیمار شد و به بداؤن آمده و متعلقان آورده هم به عمارت مرهم و معالجه
~~اشتغال نموده، میرزا به لاهور شتافت و به تقریبنامهٔ خرد افزا که از کتابخانه گم
~~شده بود و محصلی سلیمه سلطان بیگم مرا چند مرتبه یاد فرمودند و هر چند
~~صدا آر یاران به بداون رفتند به نهریب موفع آمدن نسد آحر حکم کردند که مدد

PageV01P263

![image filename](./1024QadiriBadauni.MuntakhabTawarikh_V02_0269.jpg)

~~معاش او را موقوف دارند و خواهی نخواهی طلبند و میرزای مذکور، که غریق
~~رحمت باد، غایبانه یار فروشیها بسیارکرد و شیخ ابوالفضل مکرر عرض داشت که
~~تا مانعی کلی پیش نیامده باشد آنجا نمانده و در شوال این سال چهار کس را از
~~مخصوصان درگاه به رسالت چهار حاکم دکهن نامزد ساختند شیخ فیضی را نزد
~~راجه علی خان حاکم آسیر و برهان پور و امین الدین را که اول محمّد امین نام داشت
~~و به التماس امین الدین از برای خود نامی حاصل کرد و نزد برهان الملک که از درگاه
~~رفته به مدد امرای دولت خواه به سلطنت رسیده دم از استقلال میزد، در احمد نگر
~~که جای آبا و اجداد او بود و میر محمّد امین نامی که سابق نوکر صادق خان بود، نزد
~~عادلخان حاکم بیجاپور و میرمنیر را به جانب قطب الملک حاکم گول کنده
~~فرستادند. حکم شد که شیخ فیضی رسالت راجه علی خان را به جای آورده نزد
~~برهان الملک نیز برود و آنجا در میان شیخ و امین الدین صحبتها شد و کار به لجاج
~~کشید و در این سال مزاج پادشاهی از صحت اندکی انحراف یافته درد شکمی و
~~قلقی طاری شد که تعبیر از آن به هیچ نتوان کرد و در آن بیشعوری سخنهایی که
~~ناشی از بدگمانی بر شاهزادهٔ بزرگ بود حمل به زهردادن نموده به زبان میگذشت و
~~میگفتند که باباشیخوجیو۱ چون این سلطنت همه از تو بود چرا این قصد به من
~~کردی.
# بهر دل بردن ما حاجت بیداد نبود %~% می سپردیم اگر میطلبیدی از ما
# و به حکیم همام که معتمدّ علیه مطلق بود نیز تهمت به چیزدادن میکردند و
~~شاهزادهٔ بزرگ در آن حالت چندی را از معتمدان خویش برای محافظت شاهزاده
~~مراد تعین کرده باشد و در اندک فرصت زحمت به صحت مبدل شد و هم اهل حرم
~~و هم شاهزاده مراد این قضیه به عرض رسانیدند، بنابر آن به تاریخ بیستم ذی حجهٔ
~~این سال شاهزاده سلطان مراد را که به پهاری ملقب است حکومت مالوه و آن
~~نواحى تفويض نموده علم و نقاره و نوبت و تمن وتوغ و لوازم دولت واسباب
~~سلطنت و چهارقب شاهی که مخصوص شاهزادهها است عنایت کرده و اسماعیل

PageV01P264

![image filename](./1024QadiriBadauni.MuntakhabTawarikh_V02_0270.jpg)

~~قلی خان را به وکالت نامزد گردانیده و امرای عظام دیگر را به ملازمت او نوشته
~~رخصت فرمودند تا در میانه بعد المشرقین افتد و از آفات آلْمُلْکُ عَقیمّ سالم مانند. او
~~به امید کشورگشایی مردم بسیار گرد و پیش شاهزاده که او را به تمکین و شأن از
~~دیگران زیادت پنداشته خَیْرُالامُور آوْساطُها می دانستند از اطراف جمع آمدند و
~~عساکر بی شمار از نواحی آگره و قنوج و گوالیار گرفته بر سر مدهکر زمیندار اوند چهه
~~که به کثرت حشم و جمعیت از راج های هند ممتاز و افساد در آن بلاد بنیاد نهاده بود
~~در نواحی نرور باری جنگها کرده و شکست داد و او راه فرار طیّ نموده در
~~کوهستان و جنگلستان در آمده قطع طریق پیش گرفته مردم بسیار را به قتل رسانید و
~~قافله را از او قسطی عظیم افتاد و جمعیت شاهزاده از بیرشدی او پریشان شده
~~مأیوس و مفلوک به هر جانبی سر زدند و در همان ایام مدهکر به اجل طبعی به
~~مستقر جنهم شتافت و پسرش با پیشکشهای لایق آمده شاهزاده را دید، او را با یار
~~محمّد ولد صادقخان که شهرت به یار یافته دارد در لاهور به ملازمت فرستاده بندهٔ
~~اجین را قرارگاه ساخت و مردمی که نامزد به خدمت او شده بودند اکثری از جهت
~~بدسلوکی وی که در داد و ستد و نشست و خاست و توره و توزک و تکبر و تجبر
~~تقلید پدر بزرگوار نموده و از او هم گذرانیده و غوره ناشده دم از انگوری میزد،
~~به رخصت و بیرخصت آمدند و معلوم شد که آن حشمت و وقار ناپایدار از سر
~~بی وقوفی بود نه از سردانش و در این ایام دولت خان پسر امین خان غوری حاکم
~~جونا گره که در جنگ جام زخمی رفته بود وفات یافت و اعظم خان به تسخیر آن
~~قلعه متوجه شده و وزرای امین خان به سرداری پسر دولت خان چند روزی مدافعه
~~نموده آخر امان طلبیده کلید قلعه را در پنجم ذی قعدهٔ سال مذکور سپردند و در
~~بيست و ششم محرم سنهٔ الف موافق سال سی و ششم جلوس خانخانان با جانی
~~بیگ یک شب و روز متصل جنگ عظیم کرده و از جانبین آثار جلادت و شهامت به
~~ظهور آمده و دویست کس جانی بیگ را به قتل رسانیده شکست داده و جانی بیگ
~~بعد از این فتح در جزیره گرد لشکر خود قلعه ساخته وخان خانان مدت دو ماه او را
~~محاصره داشت و در این ایام یک لک و پنجاه هزار روپیه به یک دفع و یک لک روپیه
~~و یک لک من غله با صد توپ بزرگ در دفعهٔ دیگر به راه دریا و توپچی بسیار و رای

PageV01P265

![image filename](./1024QadiriBadauni.MuntakhabTawarikh_V02_0271.jpg)

~~سنگ را که از امرای چهار هزاری است کمک خان خانان از راه جسل میر فرستادند و
~~جانی بیگ بعد از محاربات صعب مردانه مغلوب و مضطر شده از در مصالحه آمده
~~دختر خویش به پسر خان خانان داد و بعد از فتح کشمیر همراه خان خانان، چنانچه
~~بیاید، به ملازمت آمد و در پنجم جمادی الثانی سنهٔ الف تحويل نوروز آغاز سال
~~سی و هفتم از جلوس شده و ریش تراشی به تلاش میکردند و این مصراع تاریخ
~~یافتند که:
# بگفته ریشها بر باد داده مفسدی چندی
# و رسم همان و آیین همان بود و احکام همان با زیادتی حکمی چند دیگر بر
~~قياس سابق، از آن جمله اینکه دراهم و دنانیر مسکوکه به سکهٔ پادشاهان سابق را
~~گداخته به بهای طلا و نقره فروشند و از آنها اثر در عالم نگذارند و انواع اشرفی و
~~روپیه را که در آن سکهٔ پادشاهی باشد خواه کهنه بود خواه نو به یک طور رایج
~~گردانند و تفاوت سنوات اصلاً منظور نباشد و قلیج خان مقید شده هر روز صرّافان را
~~طلبیده از ایشان مچلکه میگرفت و مصادره مینمود و به قدغن تمام چندی را
~~بکشت و با وجود آن از قلابی باز نمیآمدند و فرامین مشتمل بر تأکید و اهتمام در
~~این باب در اقصای ممالک نوشته فرستادند و فایدهیی نداشت، آخر به اهتمام
~~خواجه شمسالدین خوافی دیوان کل آن حکم نفاذ یافت و در روز شرف آفتاب که
~~درجهٔ نوزدهم حمل باشد جعفر بیگ ملقب به آصفخان بخشی را بر سر جلالهٔ
~~تاریکی که از پیش عبداللهخان آمده راه کابل قطع مینمود نامزد گردانیدند تا به
~~اتفاق محمّد قاسم خان حاکم کابل استیصال آن مفسدان نماید و نظام الدین احمد را
~~به منصب بخشیگری کل متعین ساختند و در آخر شعبان زین خان کوکه را نیز به
~~کمی آصف خان و استیصال بقیة السیف تاریکیان و تعمیر ولایت سواد و بجور که
~~مطلق خراب شده بودند نامزد گردانیدند و در اواسط ماه شوال این سال حافظ
~~سلطان رخنهٔ هروی که صاحب خیر بالذات بود آثار پسندیده از او خیلی مانده
~~خصوصاً باغ و عمارات سرهند که در هند ثانی ندارد در سنهٔ نود سالگی از سرای
~~غرور به دارالسرور انتقال نمود و این تاریخ به عمل تعمیه یافتند که:

PageV01P266

![image filename](./1024QadiriBadauni.MuntakhabTawarikh_V02_0272.jpg)

# و فیضی سرهندی دو تاریخ یافته یکی «باغ بی آب شد» دیگر:
# چو او در گوشهٔ باغ است مدفون بجو تاریخ او از گوشهٔ باغ
~~«و دیگری یا حافظ»
# و در تاریخ بیست و چهارم شوال یادگار کل برادرزاده میرزا یوسف خان رضوی
~~که او را در کشمیر نایب مناب ساخته به ملازمت آمده بود رسید و قلیج خان را به
~~جهت سرانجام مهمات در لاهور گذاشته در عین باران از آب راوی گذشته و اردو را
~~همراه شاهزادهٔ بزرگ ساخته خود پیش پیش شکارافکنان به آب چناب رسیدند و
~~آنجا خبر شیوع یافت که یادگار با حسین بیگ شیخ عمری بدخشی که تحصیل دار
~~خراج کشمیر بود جنگ کرده غالب آمد و قاضی علی بغدادی دشمن ائمّه را که
~~منصب دیوانی کشمیر داشت و حسابهای دور از کار و دقتهایی نامعقول در میان
~~آورده هم سپاهی و هم رعیت را به جان آزرده بود گوش و بینی بریده و قلم بر
~~بناگوش نهاده گردانیدند و این تاریخ یافته شد:
# چون که قاضی علی بغدادی %~% حسرت یادگار با خود برد
# خـامهٔ منشی قضا بنوشت %~% سال تاریخ او که موذی مرد
# بعد از آن یادگار به اتفاق کهنه فعل های آنجا تاج مکلل بر سر کل نهاده نام
~~سلطنت عاریتی بر خود گذاشت.
# کلاه سروری و تاج شاهی %~% به هر کل کی رسد حاشا و کلا
# میگویند که چون رسم ولایت کشمیر این است که در روز جلوس تیغهای برهنه
~~گرفته بر سر پادشاه نو از دو رویه صف بسته میایستند، یادگار را در وقت خواندن
~~خطبه لرزه بر اندام اوفتاده بی شعور گشته بود، بعد از دیری به حال آمد و از اتفاقات
~~اینکه همان روز که سجعی برای مهر خود یافته نگین به حضور خود کندن فرمود
~~ریزهیی از آن جدا شده به چشم او افتاد و تا دیری می مالید و مینالید و از این
~~تفاؤلها دانستند که دولت او دیر بقا نخواهد بود.
# دولت تند را بـقایی نیست %~% دولت آنست کافت و خیز بود
# و حسین بیگ شیخ عمری هزیمت یافته و نیم جانی را غنیمت تمام دانسته از
~~کوتلهای کشمیر به تک پا برآمد و به راجوری که مابین کشمیر و سر راه است رسیده

PageV01P267

![image filename](./1024QadiriBadauni.MuntakhabTawarikh_V02_0273.jpg)

~~منتظر حکم بود و یادگار مناصب و جایگیرها را به مردم داده و به خطابها مخاطب
~~گردانیده خزینه و طویله و سلاح خانهٔ میرزا یوسف خان را به تصرف در آورد و اهل
~~و عیال او را بعد از گرفتن زر و زیور و جواری کارآمدنی به همراهی پسر آن نامقبول
~~جعل خوی و بوی میرزا یوسف خان که مگر این بیت حسب حال ایشان است:
# امرای تـو بـوالفضول همه %~% امرا زاده نـاقبول همه
# بر الاغها سوار کرده به رسوایی تمام از کشمیر اخراج نمود و میرزا یوسف خان را
~~در اردو متهم ساخته چند روزی به شیخ ابوالفضل سپردند و در این ولا شیخ فرید
~~بخشی را با شیخ عبدالرحیم لکهنوی و جمعی دیگر پیشتر فرستادند و خود تا
~~رسیدن شاهزاده در کنار آب چناب توقف نمودند و در بهنبر که ابتدای کوتل و
~~کوهستان است، خبر آمد یادگار را از شهر کشمیر برآمده با جمعیت عظیم روی به
~~مقاتله و مقابله آورده در هیراپور نام کوتلی فرود آمده شب به خاطر جمع درون
~~سراپرده به فسق و فجور مشغول بود و نیم شبی بعضی از نوکران میرزا یوسف خان
~~به اتفاق جمعی افغانان بر سر یادگار ریخته او را به قتل رسانیدند و سر پُر فتنهٔ او را
~~بعد از سه روز به درگاه آوردند و این فتح به این روزی موجب عبرت عالمیان شد و
~~حساب کردند که از ابتدای جلوس در روز چهلم سر یادگار در لشکر آمده چون گوی
~~در طبطاب بود. بعد از آن در کنگرهٔ قلعهٔ لاهور سرافرازی یافت و چون در ماه
~~ذی حجهٔ این سال جامع این منتخب از بداؤن حسبالحکم آمده به اردو ملحق شد
~~در منزل بهنبر حکیم همام به عرض رسانید که فلانی میخواهد که کورنش بکند.
~~پرسیدند که چندگاه از وعده تخلف نموده؟ جواب داد که پنج ماه. پرسیدند به چه
~~تقریب ماند؟ گفتند به تقریب بیماری و محضر اکابر بداؤن و عریضهٔ حکیم
~~عین الملک به همین مضمون از دهلی آورده چون همه را خواندند فرمودند بیماری
~~تا پنج ماه نمیباشد وکورنش ندادند و همان طور محجوب و مغموم و محروم و
~~محزون در اردو که همراه شاهزاده دانیال در رهتاس گذاشته بودند میبودم و ختم
~~حصن حصين از كلام حضرت خيرالنبيين -صلى الله عليه و سلم وعليهم اجمعين -
~~و ورد قصیدهٔ برده را حصار خود ساخت و مجیب دعوات مضطرین آن دعای
~~دردآلود نیاز آمیز را به شرف اجابت قرین گردانید تا آنکه بعد از پنج ماه هنگام

PageV01P268

![image filename](./1024QadiriBadauni.MuntakhabTawarikh_V02_0274.jpg)

~~وصول موکب از کشمیر به لاهور پادشاه را مهربان ساخت و به تقریب ترجمه
~~ساختن کتاب جامع رشیدی که مجلدی عظیم است یاران صادق مشفق چون میر
~~نظام الدین احمد و غیره نام فقیر را غایبانه در مجلس خلوت مذکور ساختند و حکم
~~ملازمت صادر شد و بعد از مراجعت از کشمیر روز بهمن خور ماه عید بهمن ماه
~~الهی موافق هفدهم ربیع الآخر این سال کورنش دادند و یک اشرفی گذرانیده و به
~~التفات تمام پیش آمده رفع آن حجاب و تواری بعد از دشواری به آسانی میسر
~~گردید و الحمدلله علی ذلک و حکم انتخاب کتاب جامع رشیدی به استصواب
~~علامى شيخ ابوالفضل صادر شد. از آن جمله شجرهٔ خلفای عباسيه و مصريه
~~بنی امیه را که به حضرت ختمی پناه -صلی الله علیه و آله و سلم - منتهی میشود و
~~از آنجا به آدم - علیه السلام - میرسد و همچنین نسبت سایر انبیای اولوالعزم به
~~تفصیل ترجمه از عربی به فارسی کرده به نظر در آورد و داخل خزانهٔ عامره شد.
# آمدیم بر سر احوال شاهنشاهی در تاریخ ششم محرم سنهٔ احدی و الف در
~~کشمیر رسیده و دو روز کم یک ماه به سیر آن باغ خاصه گذرانیده و حکومت آن را
~~باز به میرزا یوسف خان بخشیده به تاریخ ششم شهر صفر سال هزار و یکم مراجعت
~~نموده به کشتی نشسته متوجه باره موله که سرحدّ کشمیر و سر راه پکهلی است
~~شدند و در راه به حوضی که به زین لنکا مشهور است رسیده سیر کردند و این
~~حوضی است که در میان دو کوه شرقی و غربی واقع شده و سی کروه دور اوست به
~~غایت عمیق است و دریای بهت از میانهٔ این میگذرد و سلطان زین العابدین که
~~مجملی احوال او در نسخهٔ منقح کشمیری مذکور شده است، مقدار یک جریب در
~~آب سنگ انداخته و بر آن کرسی سنگین عالی عمارات رفیع چنان تعمیر نموده که
~~نظیر آن را در بلاد هند نشان نمی دهند و از جملهٔ امور عجیب که مردم لشکر در
~~ولایت کشمیر دیده آمدهاند درختی لرزان بود، در موضع خان پورکه عرض تنهٔ وی
~~به مقدار دو ارش و ارتفاع وی از یک گز انداز بالاتر و شاخههای وی چون بید
~~مجنون سرنگون و با وجود این اگرکودکی یک سر شاخ او را گرفته بجنباند تمام آن
~~درخت به حرکت و لرزه در میآید و بعضی از غرایب آن دیار را شاه فتح الله شیرازی
~~مرحوم در رساله نوشته، داخل اکبرنامه تصنیف علامی شیخ ابوالفضل گردید. به

PageV01P269

![image filename](./1024QadiriBadauni.MuntakhabTawarikh_V02_0275.jpg)

~~تاریخ غرهٔ ربیع الاول این سال رهتاس محل نزول اجلال شد و تاریخ پانزدهم این ماه
~~مراجعت به جانب دارالسرور پشاور نموده به تاريخ ششم شهر ربيع الثانى، عمّت
~~برکاته، میانهٔ آن شهر را که مدینة الحرف است مستقر ساختند و در این ایام خبر
~~رسید که بهادر کودره که شمهیی از او مذکور شده بعد از وفات قتلو۱ نوحانی حاکم
~~اوریسه با سکت سنگهه ولد مان سنگهه اول جنگی عظیم نموده شکست داد و
~~چون مان سنگهه بر سر او رفت تاب مقاومت نیاورده در بیابانها و کوهستان پنهان
~~شد و ملک بنگاله تا کنار دریا به تمام به تصرف مانسنگهه در آمد و به تاریخ یکشنبه
~~هفدهم جمادى الثانى سنهٔ احدى والف (١٥٥١) تحويل نيّر اعظم از حوت
~~به حمل و آغاز سال سی و هشتم از جلوس واقع شد و ضوابط دیگر احداث یافت و
~~به تاریخ بیست و چهارم جمادی الثانی خان خانان و میرزاجانی آمده مشمول مراحم
~~گشتند امرایی را که در این خدمت همراه خانخانان بودند فراخور حال به زیادتی
~~منصب و جایگیر ممتاز ساختند اول ملتان را به جایگیر میرزا جانی مقررکردند، بعد
~~از چند گاه او را تته و میرزا رستم را ملتان دادند، چنانچه بعد از این مذکور شود،
~~ان شاء الله تعالى. در این وقت خبر رسيد که چون خان اعظم ولایت سورت را
~~متصرف شد، مظفر گجراتی در این نواحی بود فرار نموده به جانب کنگار زمین دار
~~ولایت کچهه رفته در پناه او میبود. اعظم خان بر سر کنگار رفت و او به جهت حفظ
~~ناموس ونام خود آمده خان اعظم را دید و پسرخان اعظم خان را به جایی که مظفر
~~بود اسیر کرده او را غافل گرفتار ساخته به جانبخان اعظم روان کرده بود و مظفر در
~~اثنای راه به بهانهٔ قضای حاجت نشسته به استرهیی که با سایر دست افزار پیوسته با
~~خویشتن می داشت، گلوی خود را بریده هلاک شد و به ناچار سر او را نزدخان اعظم
~~بردند او در لاهور به درگاه فرستاد.
# گردنش بر تافت گردون هر که زو گردن بتافت
### | بر نتابد پیش از این تا بر نتابد پیش از آن
# و در این ایام صد و بیست فیل که در فتح اوریسه به دست راجه مان سنگه افتاده
~~بود از بنگ ارسال داشت و در این سال به مقتضای ضابطهیی که امرای سرحدی را

PageV01P270

![image filename](./1024QadiriBadauni.MuntakhabTawarikh_V02_0276.jpg)

~~در سر هر چندگاه به درگاه باید آمد که در این ضمن حکمتها و مصلحتها است،
~~فرمان طلب به نام اعظم خان که در مدت شش سال از ملازمت جدا بود رفت و
~~جوناگره را که فتح نموده بود از او انتزاع نموده به راجه رای سنگه دادند و او چون در
~~مرتبهٔ اخیر که از بنگاله به فتح پور آمده سخنان درشت در وادی مذهب و ملت گفته
~~متعصبانه شیخ ابوالفضل و بیربر را به حضور پادشاه پیش کشیده و سخنان به جای
~~عجب رسانیده مخاطب خاص و خطاب عام بود، غالباً از این رهگذر خیلی
~~ملاحظه داشت و به تقریب گذاشتن ریش نیز که در جنگ جام نذر کرده و در این
~~باب فرمانی به او نوشته فرستاده بودند که مگر ریش تو گرانی میکند که نمی آیی و
~~او عریضه درشتی طویل الذیل در جواب ارسال نموده بود، وهمی به خاطرش راه
~~یافت و بعضی از اهل نفاق نیز از پادشاه نسبت به او سخنان گفته از جا بردند، بنابر
~~آن فرزندان و اهل و عیال و خزانه خود را در کشتی انداخته در غرهٔ رجب سال
~~مذکور از جوناگره به بندر دیو رفته عزیمت سفر حجاز نمود و این تاریخ به زیادی
~~یک عدد گفته شد که:
# به جای راستان شدخان اعظم %~% ولی در زعم شاهنشاه کج رفت
# چو پرسیدم ز دل تاریخ این سال %~% بگفتا میرزا کوکه به حج رفت
# و این کار او را که از کار سلطان التارکین ابن ادهم می شمردند آخر رفته و نا رفته
~~مساوی بود، از رسیدن این خبر فرمان به شاهزاده سلطان مراد به مالوه رفت تا به
~~دارایی گجرات منصوب گردد و محمّد صادق خان را به جای اسماعیل قلی خان به
~~وکالت او نامزد گردانیده از درگاه رخصت دادند و سرکار سورت و بهروج از تغیر
~~قلیج خان در وجه جایگیر او مقرر شد و در این سال زین خان کوکه و آصف خان که
~~به جهت تنبیه افاغنهٔ سواد و بجور و استیصال جلالهٔ تاریکی تعین شده بودند، اکثر
~~آنها را نابود ساخته اهل و عیال جلاله و وحدت علی برادر او را با خویشان و
~~برادران قریب به چهارده هزار کس اسیر گردانیده به درگاه فرستادند و از سایر اسیران
~~که حساب گیرد و در بیست و نهم ذی القعدهٔ این سال حکومت بلدهٔ مالوه را به میرزا
~~شاهرخ بخشیده و شهبازخان کنبوراکه سه سال در بند داشته و مبلغ هفت لک روپیه
~~نقد از او گرفته از قلعهٔ کانگره طلبیده از قید برآورده بودند به جهت سرانجام مهمات

PageV01P271

![image filename](./1024QadiriBadauni.MuntakhabTawarikh_V02_0277.jpg)

~~مالوه و وکالت میرزا شاه رخ تعین نمودند و هفدهم ذیقعدهٔ این سال شیخ مبارک
~~دانشمند از عالم درگذشت و پسرانش در تعزیت سر و ریش و بروت و ابرو را در
~~حلق موافق ريش ساختند و ملک الشعرا شیخ فيضى این تاريخ يافت که «فخر
~~الكمل» وفقير «شيخ كامل» يافتم و شريعت جديد تاريخ چهار ضرب شدن اين
~~جماعت شد ودر هشتم شهر محرم سنهٔ اثنى والف (١٥٥٢) ميرزا رستم بن سلطان
~~حسین میرزا ابن بهرام میرزا بن شاه اسماعیل صفوی که خود حکومت زمین داور و
~~نواحی آن و برادر بزرگش میرزا مظفرحسین حکومت قندهار و گرمسیر داشت از
~~برادر رنجیده با فرزندان واهل و عیال و برادر اعیانی به ملازمت رسید و حکیم
~~عین الملک و دیگران را به استقبال فرستاده سراپرده و بارگاه و قالیها و دیگر اسباب
~~فراش خانه و کمر و خنجر مرصع روانه داشتند و در چهارکروهی لاهور خان خانان و
~~زین خان کوکه و سایر امرای عظام را پیشواز رفتن فرمودند و بعد از ملازمت مبلغ یک
~~کرور تنکه مرادی نقد انعام بخشیده در سلک امرای پنج هزاری داخل ساخته به
~~جایگیر او ملتان نامزد گردانیدند و در این ایام متعاقب ملک الشعرا شیخ فیضی بعد
~~از چهار ماه دیگر ایلچیان از نزد حکام دکهن مقضیّ المرام مراجعت نموده به
~~ملازمت رسيدند و چون برهان الملک پيشکش خاطرخواه نفرستاده بود، به تاریخ
~~بیست و یکم محرم مکرم شاهزاده دانیال را به وکالت خان خانان و رای سنگه که او را
~~رای سگ توان گفت و دیگر امرا را با هفتاد هزار رقمی به این خدمت نامزد ساخته و
~~صبیهٔ خانخانان۱ را در حبالهٔ شاهزاده دانیال کشیده جشنی عظیم دادند و زر نقد و
~~اجناس و انواع غرایب و اشیای نفیس چندان یافت که سامان لشکری از او توان کرد
~~و اسباب سلطنت و علامات شوکت و تجمل به شاهزاده داده رخصت فرموده خود
~~هم متعاقب به عزیمت شکار بیرون آمده تا کنار آب سلطان پور بیست و پنج کروهی
~~لاهور رسیده رای منقلب شد و شاهزاده دانیال را حکم مراجعت وخان خانان را که
~~به سرهند رسیده بود به جهت بعضی کنکاش طلبیده و به استقلال سرداران لشکر
~~گردانیده امر به انصرام آن مهم فرموده و مجدداً مرخص ساخته بازگشته در لاهور
~~آمدند و در روز جمعه هيجدهم جمادی الثانی این سال ميان شيخ عبدالله خلف

PageV01P272

![image filename](./1024QadiriBadauni.MuntakhabTawarikh_V02_0278.jpg)

~~صدق حضرت میان شیخ داود -قدس الله روحه - انتقال به ملک ابدی فرمود و
~~«جان پاک شيخ داود» تاريخ شد و هو اعلم بالصواب واليه المرجع والمآب.
# بر رای ازکیا مخفی نماند که تا این زمان آنچه از واقعات در سلک تحریر کشیده
~~آمد مأخذ اکثر آن طبقات اکبرشاهی است که فقیر کثیر التقصیر متفطّن شده نام و
~~تاریخ آن را نظامی یافته و مصنف مرقوم نیز خوش کرده جزوکتاب خود ساخته و
~~بعد از آن سوانحی که در مدت دو سال واقع شده به طریق اجمال ایراد مییابد.
# در دوشنبه تاریخ بیست و هشتم جمادیالثانی سنهٔ اثنی و الف (١٥٥۲) تحویل
~~آفتاب از آخر درجهٔ حوت به اول درجهٔ حمل روی نمود و شروع در سال سی و نهم
~~از جلوس واقع شد و این هیجده روز به مثل ایام سابق در جشن و عیش و طرب و
~~بهجت گذشت و احکام مجدد صدور یافت از آن جمله اینکه کوتوال از محلات و
~~بیوتات شهر جدا جدا خبردار بوده از رؤسا و اعیان هر محله مچلکه بگیرد که از
~~احوال صادر و وارد هر صنف مردم خواه تاجر خواه سپاهی خواه غیر آن شب و روز
~~متفحص باشند و مفسدی و متمردی و دزدی را نگذارند که سکونت در شهر گیرد و
~~اگر خرج کسی را بیشتر از دخل ببینند پیروی نموده به وسیلهٔ کوتوال به عرض
~~رسانند که این همه فضولی او غالباً از زربی وجه خواهد بود و بر سور و سرور و ماتم
~~و شیون خصوصاً نکاح و ولادت و خون و امثال آن هر چه واقع شود کوتوال را مطلع
~~سازند و یک کس معتبر از جانب او در هر محله و کوچه و بازار و رهگذر آب پیوسته
~~بوده باشد و از صلاح و فساد واقف گرداند و راهها را چنان ضبط نمایند که گم شده و
~~گریخته نتواند به در رفت و سوداگر بی حکم اسب نتواند برد و بندی از هندوستان
~~نتواند آورد و طلا و نقره و قماش را نرخ معین مانده به بهای پادشاهی بخرند و فایده
~~مقرری به خزانه عاید گردد و مشرفی و داروغه بر اموال میت و غایب نامزد گردانند
~~تا اگر میت وارثی دارد بعد از تحقیق اگر قرض پادشاهی بر ذمهٔ او نباشد یاکروری و
~~عمل دار و فوطه دار نقود مال نباشد تعلق به وی گیرد و الا داخل بیتالمال شود و تا
~~خط بیت المالچی به دست نیارند مرده را دفن نکنند و به جانب شرق رویه شهر به
~~جهت تعظیم آفتاب در گورستان نگاهدارند و اگر یکی از مریدان درسنیّه۱ نام بمیرد،

PageV01P273

![image filename](./1024QadiriBadauni.MuntakhabTawarikh_V02_0279.jpg)

~~خواه مرد، خواه زن، پارهیی از غلهٔ خام و خشت پخته بر گردنش بسته در آب سر
~~دهند و به جایی که آب نباشد بسوزند و یا به طور خطاییان به درختی بر بندند و این
~~حکم مبنی بر اصلی است که قرار دادهاند و جای ذکر آن نیست و پسر و دختر
~~عوام الناس تا به چبوتره کوتوالی به نظر گماشتههای کوتوال نگذرند و تحقیق سال
~~هر دو ننمایند کدخدا نشوند. به این تقریب خیلی منافع و فواید به عهدهداران
~~خصوصاً کسان کوتوال و خانوی کلال و سایر عوانان ارذال بیرون از شمار وهم و
~~خیال عاید میگردید، دیگر زنی که دوازده سال از شوهر بزرگتر باشد شوهر با وی
~~جماع نکند و زنی جوانی که در کوچه و بازار شهر میگردیده باشد و در آن حال یا رو
~~نپوشد یا روی کشیده گردد و همچنین زنی ناسازگار حیله گرکه با شوهر ستیزه کند در
~~محلهٔ فواحش برود و آن کاره گردد، دیگر وقت مخمصه و اضطرار مادر و پدر را
~~می رسد که فرزندان خود را بفروشند و چون دست یابند زر داده از رقبهٔ رقیت
~~خلاص سازند، دیگر هندو را که در زمان طفولیت یا غیر آن به اکراه مسلمان کرده
~~باشند اگر خواهد باز دین آبایی را اختیار نماید و بر هیچ کس تکلیف ننمایند و هر
~~کس از هر دینی که خواهد انتقال به دیگری کند و زن هندو اگر بر مسلمانی فریفته
~~شده در دین مسلمانان در آید جبراً و قهراً گرفته با اهل او سپارند، از احداث بیعه و
~~کنیسه و بتخانه و دخمه هیچ یک را از کفار مانع نیایند و این احکام تعلق به امور دینی
~~دارد که شمهیی از آن سمت گزارش یافت و استیعاب آن از حیّز قدرت جامع اوراق
~~بيرون است، اما احكام ملكى ومالى و بيوتات ودارالضرب و سپاهی و رعيت و
~~سوداگر و چوکی و واقعه نویسی و کروری و داغ و محلی و جنگ فیل و آهو و چیته و
~~شیر و مرغ و بز و سگ و خوک و دیدن معتاد ضوابط خیل خانه داری و توزیع اوقات
~~در خوردن و آشامیدن و خواب و بیداری و اوضاع و احوال را چگونه پابند قلم توان
~~ساخت که عقل از ادراک آن عاجز است و حصر آن را عمری دراز باید غیرطبیعی.
# هر روز فلک حادثهٔ نو زاید %~% که اندیشه به جهد مثل آن ننماید
# روشنتر از آفتاب راهی باید %~% تا مشکل این زمانه را بگشاید
# و بعضی از آن در دفتر دوم اکبرنامه که علامی شیخ ابوالفضل تصنیف کرده و
~~مجلدی عظیم ساخته باز توان یافت و در روز شرف آفتاب صاحب این انتخاب دفتر

PageV01P274

![image filename](./1024QadiriBadauni.MuntakhabTawarikh_V02_0280.jpg)

~~اول تاریخ الفی را از جمله سه دفترکه دو از آن ملا احمد تتهٔ رافضی، علیه ما علیه، و
~~ثالث آصف خان به اتمام رسانیده و حکم به مقابله و تصحیح آن صدور یافته بود به
~~اتفاق ملا مصطفی کاتب لاهوری که باری اهل است و در سلک احدیان داخل است
~~گذرانیده به درجهٔ تحسین پیوست و فرمودند که او چون بسیار متعصبانه نوشته
~~است، تصحیح دفتر دوم نیز بنمای و در مدت یک سال اکتفا به مقابله نموده از
~~جهت تهمت تعصب خود متعرض به مصنف الا ماشاءالله به جهت ربط سنوات
~~نشده و اصل را تغیر نداده علت را به طبیعت واگذاشتم که مبادا باعث پرخاش دیگر
~~گردد. حال من در این کتابها به آن میماند که یکی خرما را با هسته میخورد و
~~دیگری گفت که هسته چرا نمیاندازی؟ گفت بر من همچنین پیمودهاند.
# و در این ایام شیخ فیضی ملک الشعرا تفسیر سواطع الالهام را که همه غیر منقوط
~~است و ضخامت هفتاد و پنج جزو دارد تمام ساخته نود و نه فقرهٔ غیر منقوط تاریخ
~~اتمام آن یافت و چند جزو برای انتشار در عراق فرستاد و حالا به «امرار ثانی» که نیز
~~تاریخ تصحیح و مقابله میشود، مشغول است و فضلای عصر توقیعات بر آن
~~نوشتند از آن جمله شیخ یعقوب سرهندی۱ ولاَ رَطْبِ وَلَايٰابِسِ الَا فی کِتابِ مُبینِ و
~~میرمحمّد حیدر معمایی سورهٔ اخلاص را به تمام بی تسمیه و فقیر من احسن
~~التفاسير بسم الله الرحمن الرحيم علم القران تاريخ يافت وتوقيعى نوشت، ان شاء الله
~~به تقریبی در محل خود مذکور گردد و بعضی از فقرات سیگانه تاریخ مصنف که
~~به فقیر از شکارگاه در لاهور نوشته بود اين است، الحمدلله محصل المرام اكمل
~~سواطع الالهام، اللهم المحرر وحده لاطراعس الكلام حدود اسرار كلام الله المرسل
~~درر السرر سمو السرر الدرر علوا، باقی برین قیاس و در صفر سال هزار و دو خواجه
~~ابراهیم حسین احدی که از جملهٔ مخصوصان فقیر بوده از عالم درگذشت و
~~«خواجه ابراهيم حسين» تاریخ يافته شد، رحمه الله و هم در این سال حق سبحانه
~~عزشأنه کاتب را توفیق کتابت کلام مجید رفیق گردانید تا به خط نسخ و روشن و
~~خوانا نوشته و به اتمام رسانیده به لوح و جدول مکمل وقف روضهٔ منوره حضرت

PageV01P275

![image filename](./1024QadiriBadauni.MuntakhabTawarikh_V02_0281.jpg)

~~غوث الانامی مرشدی ملاذی شیخ داود جهنی وال -قدس سره - ساخت امید که
~~کفارت کتابهای گذشته که چون نامهٔ اعمال بنده سیاه است گردیده مونس ایام
~~حیات و شفیع بعد ممات گردد و ماذلِکَ عَلَی اللّهِ بِعَزیز.
# و در هفدهم ذی قعدهٔ این سال محمّد قاسم خان میر بحرومیرزا محمّد زمان که
~~منسوب به فرزندی شاهرخ میرزا بود در کابل کشته شدند. مجملا آنکه چون محمّد
~~زمان میرزا بعد از بازگشتن از حج به بدخشان آمد، آن مردم بدخشان از تعدی
~~اوزبکان به جان آمده بودند، او را به سرداری برداشته ترددهای مردانه به جای
~~آورده به امید کمک ازهندوستان پیوسته سرکله به غنیم میزدند و چون اداره ایشان
~~به ظهور نپیوست و طایفهٔ اوزبکیه:
# لشكرى بيشتر از مور و ملخ
# بر سر محمّد زمان میرزا آوردند، او حسب میسور مقدور چند سال به مدافعه و
~~ممانعه برخاست و دست آخر هزیمت یافته و تاب مقاومت نیاورده با چهارده
~~پانزده هزار سوار به عزیمت هندوستان در نواحی کابل رسید و به اغوای بعضی
~~مردم از آن داعیه پشیمان شد و دغدغهٔ فاسد در سر داشت و به دست کسان محمّد
~~قاسم خان حاکم کابل گرفتارگشت و محمّد قاسم خان به او به تعظیم و تکریم سلوک
~~نموده به هر کدام از مردم او اسب و خرجی و خلعت داده و صد و پنجاه سوار
~~به همراهی او نامزد گردانیده میخواست که رخصت به جناب لاهور نماید. دراین
~~اثنا بعضی از نوکران معتبر محمّد قاسم خان که بدخشی بودند و کابلی با میرزا یگانه
~~شده، نیم روزی در حویلی را شکسته و به زور در آمده و به خوابگاه محمّد
~~قاسم خان رفته او را زیر تیغ کشیده به خوابگاه دیگر فرستادند و محمّد هاشم ولد
~~محمّد قاسم خان که در بیرون ارگ کابل منزل داشت، جمعی از توپچیان و
~~شاگرد پیشگان پدر را با خود متفق ساخته میرزا محمّد زمان را محاصره نمود، یک
~~شب و روز آتش جنگ افروخته میرزا را به قتل رسانید و سر او را به درگاه فرستاد
~~محمّد قلیج خان را که چند گاه جملة الملکی بود به حکومت کابل نامزد گردانیده
~~رخصت دادند و خواجه شمس الدین محمّد خوافی به عهدهٔ انتظام مهمات ملکی
~~و مالی سرفراز شده دیوان مطلق العنان گردید و درین ایام آصف خان بخشی را

PageV01P276

![image filename](./1024QadiriBadauni.MuntakhabTawarikh_V02_0282.jpg)

~~به جانب کشمیر به جهت تحقیق معاملات و مهمات سپاهی و رعیت آنجا رخصت
~~دادند و در این سال فقیر را چون تتابع قوارع مصایب و تازیانههای نوایب گوش زد
~~شد، حق سبحانه از بعضی ملاهی و مناهی که با آن مبتلا بود توبه کرامت فرموده
~~آگاهی بر زشتی اعمال و قبایح افعال بخشید:
### | آه گر من چنین بمانم آه
# و به طريق تفأل لفظ استقامت تاريخ يافته شد وملك الشعرا اين بيت يافت:
# لقـد تـاب شيخى عن الحوبة %~% و تـاريخه سـابق التـوبه
# برفت از سرم اندیشه می و معشوق %~% بشد ز خاطرم آواز بر بط و طنبور
~~و در اوایل محرم مكرم سنهٔ ثلث و الف (١٠٠٣) شیخ فرید بخاری را که در
~~بخشیگری شریک آصفخان بود حکم شد که تا در کوهستان شمالی رفته
~~راجههای متمردان آن حدود را به ربقهٔ اطاعت کشیده و جمع بندی اراضی نموده
~~فراخور آن پیشکش آورد و در اوایل صفر این سال از آب راوی عبور نموده در آن
~~نواحی به بیست و پنج روز به سیر و شکار اشتغال فرموده بازگشتند و در این ایام
~~به ملکالشعرا حکم تصنیف پنج گنج فرمودند تا در مدت پنج ماه کم و بیش کتاب
~~نل و دمن را که عاشق و معشوق بودند و آن قصه در اهل هند مشهور است، مشتمل
~~بر چهارهزار و دویست بیت و کسری مرتب ساخته در نظر با چند اشرفی نذر
~~گذرانید و بسیار مستحسن افتاد و حکم به کتابت و تصویر آن و خواندن در مثل
~~به نقیب خان فرمودند و مطلع آن کتاب این است:
# ای در تک و پوی تو ز آغاز %~% عنقای نظر بـلند پرواز
~~والحق مثنویی است که در این سیصد سال مثل آن بعد از میرخسرو شاید در هند
~~کسی دیگر نگفته باشد.
# و در این ایام میرزا نظامالدین احمد که با قلیج خان درافتاده و همیشه معارضت
~~به او داشته و تصرف در مزاج پادشاهی پیداکرده و چست و چابک در مهمات
~~درآمده بود، مورد انواع مراحم پادشاهی و محل اعتماد تمام در حسن کفایت و
~~تدبیر و اخلاص و دیانت و تردد شد، چنانکه قلیج خان و دیگر ارباب دخل را که

PageV01P277

![image filename](./1024QadiriBadauni.MuntakhabTawarikh_V02_0283.jpg)

~~جدایی از درگاه نداشتند به اطراف نامزد گردانیده این معنی را مقدمهٔ ترتیب و منشاً
~~رعایت او تصور نموده عنایات گوناگون در باب او در خزینهٔ خاطر مکنون داشته
~~می خواستند که جوهر عالی او را که قابل نشو و نما بود در صحرای ظهور آورند.
~~ناگاه در عین ترقی و اوج کار و بار برخلاف چشم داشت آشنا و بیگانه چشم زخمی
~~عظیم از زمانه رسید و به زحمت تب محرق در سنّ چهل و پنج سالگی از عالم
~~بیوفا درگذشت و جز نام نیک با خود نبرد و خیلی از احباب و اصحاب که از او
~~حسن اخلاق دیده امیدواری ها داشتند، خصرصا این حقیر که جهت یگانگی دینی
~~و اخلاص مبرا از اغراض دنیاوی به او داشت، اشک حسرت از دیده ریخته و سنگ
~~نومیدی بر سینه زده عاقبت جز صبر و شکیبایی که شیوهٔ اصفیا و شیمهٔ اتقیاست
~~چاره ندیدند و این واقعه را اعظم مصایب و نوایب دانسته عبرت کلی از آن گرفته
~~دیگر دم صحبت با افراد انسانی نزدم و زاویهٔ خمول لازم گرفتم.
# مجلس وعظ رفتنت هوس است %~% مرگ همسایه واعظ تو بس است
# و این واقعه در بیست و سوم صفراین سال روی داد و نعش او را از اردو به لاهور
~~آورده در باغ او مدفون ساختند و کم کسی از خاص و عام شهر بود که بر جنازهٔ او
~~نگریست و از مکارم اخلاقی او یاد نکرد و پشت دست حسرت به دندان نگزید.
# بر هیچ آدمی اجل ابقا نمیکند %~% سلطان قهر هیچ محابا نمیکند
# عامست حكم مير اجل بر جهانيان %~% این حکم بر من و تو به تنها نمیکند
# و این قطعه در تاریخ او گفته شد:
# رفت ميرزا نظام الدیـن احمد %~% سوی عقبی و چست و زیبا رفت
# جوهر او ز بس که عالی بود %~% در جوار ملک تعالی رفت
# قادری یافت سال تاریخش %~% گوهر بیبها ز دنیا رفت
# و در این ایام شیخ فرید بخاری را که به جهت ضبط کوهستان سوالک فرستاده
~~بودند برای خدمت بخشیگری که متعین و منحصر بر او شده بود طلب داشتند و
~~قاضی حسین قزوینی را به جای او نامزد گردانیدند.
# و در این ایام اعظم خان که از شرفای مکّهٔ معظمه آزار بسیار کشیده و آن استغنا

PageV01P278

![image filename](./1024QadiriBadauni.MuntakhabTawarikh_V02_0284.jpg)

~~لوازم ارادت و اخلاص به جا آورده وداع محاسن گفت و در صحبتها و هم زبانیها
~~همه جا پیش بود و صوبهٔ غازی پور و حاجی پور جایگیر یافت و احکام مذهب نو
~~از خدمت علامی یاد میگرفت.
# در این تعلیم شد عمر و هنوز ابجد همی خوانم
### | ندانم کی رقوم آموز خواهم شد به دیوانش
~~و دفع ممالی راست آمد.
# در نهم ماه رجب این سال تحویل نوروزی واقع شد و سال چهلم از جلوس رسید
~~و مجلس آیین بندی به دستور سنوات سابق گذشت و پیش از تحویل به دو روز در
~~دیوان خانهٔ عام و خاص از بالای جهروکه فقیر را پیش طلبیدند و خطاب به شیخ
~~ابوالفضل فرمودند که ما فلانی را که عبارت از فقیر باشد جوانی فانی صوفی مشربی
~~خیال میکردیم، اما او خود چنان فقیه متعصب ظاهر شد که هیچ شمشیری رگ
~~گردن تعصب او را نتواند برید. شیخ پرسید که صاحب در کدام کتاب نوشته که
~~حضرت این چنین می فرمایند؟ فرمودند که در همین رزم نامه که عبارت از مهابهارت
~~باشد و دوش برین معنی نقیب خان را گواه گرفتهام شیخ به عرض رسانید که تقصیر
~~کرده است. به ضرورت پیش رفته معروض داشتم که بنده مترجمی بیش نیستم. هر
~~چه دانایان هندی تعبیر کردهاند بی تفاوت ترجمه نمودهام و اگر از خود نوشته باشم
~~ماندند و باعث برین اعتراض آن بود که نقل حکایتی در رزم نامه کرده بودم با این
~~مضمون که استادی از اهل هند در وقت نزع به نصیحت با حاضران میگفت که
~~آدمی را لازم است که قدم از حدّ جهل و غفلت بیرون نهاده اول از همه صانع بیچون
~~را بشناسد و راه دانش پیماید و تنها بر علم بی عمل اکتفا ننماید که نتیجه نمی دهد و
~~طریقهٔ حسنه را اختیار نموده از سیئات حسبالامکان دست کشیده دارد و به یقین
~~داند که هر فعلی را بازپرسی خواهد بود و در آنجا این مصرع نوشته بودم:
# هر عمل اجری و هر کرده جزایی دارد
# این معنی را حمل بر سؤال منکر و نکیر و حشر و نشر و حساب و میزان و غیر آن

PageV01P279

![image filename](./1024QadiriBadauni.MuntakhabTawarikh_V02_0285.jpg)

~~متهم به فقاهت و تعصب داشتند.
# تاكى مـلامت مژه اشكبار من %~% یکی بار هم نصیحت چشم سیاه
# خويش
# آخر خاطرنشان مقربان نمودم که همهٔ اهل هند قایل به جزا و سزای حسنات و
~~سیئاتاند و اعتقاد ایشان این است که چون شخصی می میرد محرومی که نامهٔ
~~اعمال بندگان را از مدت عمر مینویسد پیش فرشتهیی که قابض ارواح است و
~~پادشاه عدل نام دارد می برد و او بعد از ملاحظهٔ نیکی و بدی و غلبهٔ یکی بر دیگری
~~حکم میکند که این شخص مخیر است. از او می پرسند که اول تو را به عوض
~~نیکی ها در بهشت بریم تا آنجا استیفای لذت بر قدر حسنات خویش بکنی، بعد از
~~آن در دوزخ فرستیم تا تلافی آن گناهان شود یا برعکس و چون آن مدت را به سر
~~می برد آنگاه حکم میکند که باز در دنیا رفته و به قالبی مناسب افعال خویش در
~~آمده چند دوره میگردد و همچنین الیما نهایة تا زمانی که نجات مطلق یابد و از
~~آمدن و رفتن در دنیا خلاص گردد و آن معامله به خیر گذشت و در شرف آفتاب
~~خطاب به صدر جهان بی آنکه کسی به عرض رساند کرده فرمودند که اگر فلانی را
~~به تولیت روضهٔ منوره حضرت خواجه اجمیری که متولی ندارد منصوب سازیم
~~چون است؟ گفت: خوب است و تا مدت دو سه ماه در خدمت دربار به امید
~~خلاصی از این سرگردانیها تک و دو بسیار نمودم و فصلی چند واجب العرض هم
~~نوشتم و موقوف برجواب مانده بود و همین میبایست که رخصت بگیرد و منادی
~~غیب این میگفت که:
# گر دست در کاری زنی زنجیر در دستت کنم
### | در خم می غرقت کنم گر نام هشیاری بری
# در شب سلخ رمضان مبارک این سال چون صدر جهان به عرض رسانید که در
~~باب رخصت فلانی چه حکم میشود؟ فرمودند اینجا کارها دارد و گاه گاهی به او
~~خدمتی می فرماییم. دیگری را پیدا سازید و علم حق سبحانه تعالی و ارادت او
~~عزّشأنه با این معنی تعلق نگرفت، نمی دانم که مصلحت در این در به دری و سگ
~~مگسی نمودن چه باشد؟

PageV01P280

![image filename](./1024QadiriBadauni.MuntakhabTawarikh_V02_0286.jpg)

~~از در خویش مرا بر درغیری ببری %~% باز گویی که چرا بر در غیری گذری
~~سالها در طلب روی نکو در به درم %~% روی بنما و خلاصم کن از این در به دری
# مقارن این احوال روزی شیخ ابوالفضل را به حضور فقیر فرمودند که اگر به او
~~ترجمه می فرماییم بسیار خوب و خاطرخواه ما مینویسد، نمی خواهیم که از ما جدا
~~باشد. شیخ و دیگران تصدیق نمودند و همان روز حکم شد که بقیهٔ افسانهٔ هندی را
~~که به فرمودهٔ سلطان زین العابدین پادشاه کشمیر بعضی از آن ترجمه شده و
~~بحرالا سمار نام نهاده است و اکثری مانده ترجمه کرده تمام سازد و جلد اخیر آن
~~کتاب را که به ضخامت شصت جزو است در مدت پنج ماه به اتمام رساند و مقارن
~~این حال شبی در خوابگاه خاصّه نزدیک به پایه تخت طلبیده تا بامداد حکایت از هر
~~باب پرسیده، حکم فرمودند که چون در جلد اول بحرالا سمار که سلطان
~~زین العابدین ترجمه فرموده فارسی قدیم غیر متعارف است، آن را هم تو از سرنو
~~به عبارتی مأنوس بنویس و مسوّدهٔ این کتب را که خود ترجمه کردهای نگاهدار. زمین
~~بوس نموده به دل و جان قبول نمودم و شروع در آن کردم و بعد از التفات بسیار ده
~~هزار تنکه مرادی انعام و اسب بخشیدند. ان شاء الله تعالی این کتاب به زودی و
~~خوبی در این دو سه ماه مرتب و پرداخته آید و رخصت وطن که هلاک آن است
~~حاصل كند وَ هُوَبِالْا جابَةِ جَديرٌ وَ عَلى مٰا يَشاءُ عَبْدَهُ قَديرّ.
# و در این سال عرایض از حکیم عین الملک و شهبازخان از حدود هندیه رسید که
~~برهان الملک را به جهت بد سلوکی وی کشته پسری دوازده ساله را به ولی عهدی او
~~برداشتند و فرمانی به شهزاده سلطان مراد و فرمانی دیگر به خان خانان فرستادند که
~~به سرعت حرکت نموده و متوجه تسخیر دکهن شوند.
# و در اوایل ذی حجهٔ این سال شاه بیگ خان کابلی به قندهار رفت و میرزا مظفر
~~حسین حاکم قندهار همراه قرابیگ میرشکار به ملازمت آمده و جواهری گرانمایه با
~~سایر نفایس پیشکش کرد و مورد مراحم و اعطاف پادشاهی گشت و شاه بیگخان
~~در زمین داور با فوجی عظیم از اوزبک جنگ کرده شکست داد و اکثری از سرداران
~~را به قتل رسانیده و بقیة السیف را خلعت داده خلاص بخشید و جمعی دیگر در
~~قلعه گریخته متحصن شدند و توپچی بسیار برده قلعه را نیز به جنگ متصرف شد و

PageV01P281

![image filename](./1024QadiriBadauni.MuntakhabTawarikh_V02_0287.jpg)

~~یت روانه گردیده برگرم سیر استیلا یافت و صوبهٔ چیتور را به میرزا رستم و ولایت
~~سنبل از شیخ ابوالفضل کشیده به میرزا قندهاری جایگیر دادند و ملتان را که از ظلم
~~میرزا رستم خراب مطلق شده بود خالصه گردانیدند و در این ایام سعید خان مغول
~~از بنگاله به ملازمت رسیده فیل واموال بسیار با سایر ننایس آن ملک از جانب
~~عیسی خان زمین دار پیشکش آورد و در این سال شیخ یعتوب کشمیری صرفی
~~تخلص از درگاه به وطن مالوف مرخص شده بود به رحمت حق واصل شد، اِنّا لِله وَ
~~إنّا اِلَيْهِ راجعون.
# یاران همه رفتند و ره کعبه گرفتند %~% مامست قدم بر در خمار بماندیم
# از نکتهٔ مقصود نشد فهم حدیثی %~% لادین و لادنیا بیکار بماندیم
# و در شب بیست و هفتم ذی حجهٔ این سال حکیم عین الملک که به رسالت
~~به جانب راجه علی خان رفته و از آنجا در هندیه که به جایگیر او مقرر بود بازگشته
~~آمد و بعد از بیماری پنج ماه سفر آخرت گزید. سبحان الله یاران و دوستان همه
~~یکان یکان دل از صحبت برداشته سبکسار به منزل باقی شتافتند و میشتابند و ما
~~به همان سیه دلی و پریشانی عمر به بیهودگی و غافلی از عاقبت کار به سر میبریم.
~~ای دل چو آگهی که فنا در پی بقاست این آرزوی دور و دراز از پی چراست
~~با روزگار عهد تو بستی نه روزگار %~% پس این نفیر چیست که ایام بیوفاست
~~در سوم محرم سنهٔ اربع و الف (۱٠٠۴) حکیم حسن گیلانی که بسیار درویش نهاد
~~مهربان و صاحب اخلاق بود سفر آخرت گزید.
# بیخار اگر گلی میسر بودی %~% هر دم به جهان لذت دیگر بودی
# زین کهنه سرای زندگانی ما را %~% خوش بودی اگر نه مرگ بر در بودی
# و در این ایام شیخ موسی گیلانی قادری ولد مخدوم شیخ حامد - قدس سره -
~~برادر خُرد شیخ عبدالقادر که صاحب سجادهٔ اچه است ملازمت اختیار کرده
~~به منصب پانصدی سرافراز شد و در این ماه صدر جهان مفتی ممالک محروسه که
~~به منصب هزاری رسیده با دو پسر فضول مقاصد خود به حلقهٔ ارادت در آمده
~~شصت ارادت قبول یافت، چون ماهی به قلاب درآمد و منصب هزاری یافت و
~~به عرض رسانید که ریش مرا چه حکم میشود؟ فرمودند که باشد و در همین روز

PageV01P282

![image filename](./1024QadiriBadauni.MuntakhabTawarikh_V02_0288.jpg)

~~ملاتقی شستری که خود را اعلم العلما میگیرد و در این ایام شاهنامه را به موجب
~~حکم نثر می سازد و وقت ذکر آفتاب جلّت عظمه و عزّ شأنه و امثال آن مینویسد و
~~شیخ زاده گوساله خان۱ نام بنارسی که لاخَيْرَ فی البانِ والزّْادَه (؟)۲ و ملا شاه محمّد
~~شاه آبادی و صوفی احمد مطرب مسند صاد دهلوی که خود را منسوب به فرزندی
~~حضرت غوث الثقلين -رضى الله عنه - مى ساخت:
# شیر را بچه همی مـاند بـدو %~% تو به پیغمبر چه میمانی بگو
# مرید شدند و مراتب اخلاص چهارگانه را متقلد گشته و منصب صدی تا
~~پانصدی یافته به طریق تلاش ترک ریش گفتند و جرد مرد گشتند و «مو تراش چند»
~~تاریخ یافته شد و حال این نو مذهبان به آن میماند که هندوی مسلمان شد و آنگه
~~جامهٔ سرخ در بر او انداختند به مباهات به جانب خویشان میدید و ایشان میگفتند
~~مردک این لته خود فردا کهنه میشود، اما این مسلمانیها به گردن ماند. احمد
~~صوفيک همان است که خود را مرید شیخ احمد بكری مصری - رحمة الله - بلکه
~~خلیفه کامل مکمل شیخ گرفته میگفت که من به اشارت آن مرشد وقت در دیار هند
~~آمدهام. چه بارها می فرمودند مرا که سلطان هند را زلتی واقع میشود دستگیری
~~نموده از آن مهلکه نجات خواهی بخشید و قضیه بر عکس روی داد.
~~لاف زن جولاهه یی میگفت من بس ماهرم %~% شاید ار سازند فردا بهر حورم حلهباف
~~آن شنیدستی که باری جولهٔ دیگر چه گفت %~% کای برادر چند لاف اول بباف آنگه بلاف
~~و مآل حال گوسالهٔ بنارسی که عِجْلاً جَسَداُ لَهُ خُوارّ عجین است این بود که به وسیلهٔ
~~شیخ ابوالفضل به درجهٔ تقرب رسیده به زرق و حیله کروری بنارس شده پای خود
~~از این میان کشید و بر سر فاحشهیی با احمد صوفیک رقابت پیدا کرده و به او زر
~~بسیار داده موکلی بر او گماشته رفت و چون مستحفظان فواحش و اهل طرب این را
~~به عرض رسانیدند، شبی در مجلس نوروزی سر آنها به روی آب کرده جایگیر دو

PageV01P283

![image filename](./1024QadiriBadauni.MuntakhabTawarikh_V02_0289.jpg)

~~صدی احمد سفلی و ملاشاه محمّد را که به شرکت در دامن کوه بود تغیر دادند و
~~بنارسی را باز طلبیدند.
# و در دهم ماه صفر ملک الشعرا شیخ فیضی بعد از امتداد امراض متضادّه و
~~اشتداد ضیق نفس و استسقا و ورم دست و پا و قی کردن خون که به شش ماه کشیده
~~بود از عالم درگذشت و از بس که با سگان شب و روز به رغم مسلمانان مخلوط و
~~مربوط بود، میگویند که در وقت سکرات صیاح الکلب از وی شنیدند و از بس
~~تعصب که در وادی الحاد و انکار دین اسلام داشت بی اختیار در آن وقت هم با اهل
~~علمی متشرع متورع سخنان مالا یعنی بیهوده حشو و کفر معتاد خویش در دین که
~~قبل از این بر آن اصرار داشت تا به مقر اصلی خویش رفت و تاریخ این شد که «وی
~~فلسفی و شیعی و طبیعی و دهری» دیگری «قاعده الحاد شکست» و یکی از
~~آشنایان این تاریخ یافت که:
# دیدی که فلک چه مایه نیرنگی کرد %~% مرغ دلم از قفس شب آهنگی کرد
# آن سینه که عالمی در او میگنجید %~% تا نیم دمی برآورد تنگی کرد
# و هنگام نزع او پادشاه نیم شبی رسیده سراو را به دست نوازش گرفته و برداشته
~~چند مرتبه فریاد زده فرمودند که شیخ جیو حکیم علی را همراه آوردهایم، چرا
~~حرف نمیزنید؟ چون از خود رفته بود از او صدایی و ندایی بر نخاست. چون مکرر
~~پرسیدند، دستار خود را بر زمین زد و آخر شیخ ابوالفضل را تسلی نموده بازگشتند و
~~مقارن این حال خبر رسید که او خود را سپرد، اَللّهُمَّ ثَبِتْنا وَ اَمِتْنٰا وَ آحْیَیَنٰا عَلَی الایمانِ
~~وَ الاسْلاِم متّصل اين قضيه به فاصلهٔ چند روز حکیم همام در تاریخ ششم ربيع الاول
~~از عالم رفت و به تاریخ هفتم کمالای صدر در گذشت و مالهای این هر دو در ساعت
~~در حجرهها قفل گردید و به پارچهٔ کفن محتاج بودند. این بود سوانح بعضی از
~~اجزای زمان که به تاريخ شهر صفر ختم الله بالخير والظفر از سنهٔ اربع والف
~~(۱٠٠۴) هجریه موافق سال چهلم از جلوس بر سبيل اجمال مرقوم قلم شکستهٔ این
~~کسیرالبال گردید و بی تخلف در سلک عبارت بی تکلف کشیده آمد، اما با آنکه نظر
~~به تفصیل مانند حبابی است از دریای عمان یا قطرهیی از ابر و باران هر چه نوشتهام
~~به زعم خود عمداً از رقم خلل مصون است، اِلآ ماشاءَاللهُ در بعضى سنوات تقديمی

PageV01P284

![image filename](./1024QadiriBadauni.MuntakhabTawarikh_V02_0290.jpg)

~~و تأخیری یا تحریفی و تغییری در مأخذ رفته باشد که آن در عهدهٔ جامع نیست و اگر
~~عمر اندکی مساعدت نمود و توفیقی رفیق گشت و دماغ را از اشغال دیگر فراغ
~~حاصل آمد، ان شاء الله العزيز وقايع مستقبله نيز انتخاب خواهد ساخت والا هركس
~~که هندی خواهد بود بعد از ما به تسوید و جمع آن خواهد پرداخت که سنّة الله
~~براین جاری شده
# مراد ما نصیحت بود گفتم %~% حوالت با خداکردیم و رفتیم
### | تمام شد.

PageV01P285

