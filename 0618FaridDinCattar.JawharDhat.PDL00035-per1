######OpenITI#


#META# title: jz
#META# ed_info: Ed. n.n. (n.d.), , Ganjoor corpus: n.n..
#META# url: https://ganjoor.net/attar/jz/


#META#Header#End#

### | [ d 1 ]

# 1 بنام آنکه نور جسم و جانست %~% خدای آشکارا و نهانست
# 2 خداوندی که جان در تن نهان کرد %~% ز نور خود زمین و آسمان کرد
# 3 فلک خرگاه تخت لامکان ساخت %~% زکاف و نون زمین و آسمان ساخت
# 4 ز یک جوهر پدید آورد اشیا %~% ز بود خویش پنهانست و پیدا
# 5 مه و خورشید هردو در سجودش %~% طلبکار آمده در بود بودش
# 6 به هر کسوت که میخواهد برآید %~% بهر نقشی که میخواهد نماید
# 7 زمین و آسمان گردان اویند %~% کواکب جمله سرگردان اویند
# 8 خرد انگشت در دندان بماندست %~% میان پرده حیران بماندست
# 9 ز کنه ذات او کس را خبر نیست که %~% جز دیدار او چیز دگر نیست
# 10 همه دیدار یار است ار بدانی %~% ولی در عاقبت حیران بمانی
# 11 صفاتش عقل کی بتواند آراست %~% اگرچه عقل از ذاتش هویداست
# 12 کمالش عقل و جان هرگز ندیدند %~% اگرچه راه بسیاری بریدند
# 13 فرو شد عقلها در قطره آب %~% همه در قطره پنهانست دریاب
# 14 همه در بحر این اندیشه غرقند %~% ز فکرت دایما پویان به فرقند
# 15 نمود خود نمودست او چنان باز %~% که نادانسته کس انجام و آغاز
# 16 همه حیران بمانده در جمالش %~% نمییابد کسی اینجا کمالش
# 17 کجا داند خرد کو خود چه بودست %~% که او پیوسته در گفت و شنودست
# 18 همه جانها درون پرده پنهانست %~% فلک از شوق او پیوسته گردانست
# 19 چو نتوانی که او را باز بینی %~% سزد گر عین خاموشی گزینی
# 20 ز خاموشی همه حیران و مستند %~% طلسم چرخ یکباره شکستند
# 21 اگر اسرار کلی رو نماید %~% ترا زین حس فانی در رباید
# 22 برد تا لامکان و سدره راز %~% ببینی در زمان انجام و آغاز
# 23 کسانی کاندر این ره درفشاندند %~% همه در قعر بحرش باز ماندند
# 24 نمیدانی در این معنی چه گوئی %~% که گردان چون فلک مانند گوئی
# 25 همه گردان تست ای دوست دریاب %~% درون خانهای اکنون تو دریاب
# 26 زهی صنع نهان و آشکاره %~% که جان اینجا بمانده در نظاره
# 27 اگر خورشید گویم هست گردان %~% بماند در درون پرده حیران
# 28 اگر ماه است دائم در گداز است %~% گهی بدر و گهی در عین راز است
# 29 کواکب نیز گردان وصالند %~% گهی اندر هبوط و گه وبالند
# 30 قلم بشکافته از هیبت یار %~% بسرگردان شده مانند پرگار
# 31 بروی لوح او بنوشته رازش %~% که تا اسرار بیند جمله بازش
# 32 اگر عرش است اندر قطره آب %~% بمانده در تحیر گشته غرقاب
# 33 اگر فرش است افتادست مسکین %~% از او پیداست این بازار تمکین
# 34 وگر کرسی است کرسی رفته از پای %~% شده گردون او از جای بر جای
# 35 ز شوقش میزند آتش زبانه %~% که نامم محو ماند در زمانه
# 36 ز عزمش باد بی پا و سر آمد %~% ندید اسرار حیران بر درآمد
# 37 ز ذوقش آب هر جائی روانست %~% که او آسایش جان و روانست
# 38 ز رازش خاک خاک راه بر سر %~% بپاشیدست و مانده زار بر در
# 39 ز عجزش کوه گشته پاره پاره %~% به هرجائی شده بهر نظاره
# 40 ندیده سر و بوده زار و غمخوار %~% چه گویم جمله حیرانند و افگار
# 41 اگر بحر است دائم در خروشست %~% ز شوق دوست چون دیگی بجوشست
# 42 همو دارد یقین اندر وصالش %~% وزین دریا دلان دانند حالش
# 43 چو جمله این چنین باشند ای دوست %~% طلب کن مغز را تا کی در این پوست
# 44 به پرده همچو ایشانی تو مانده %~% از آن اسرار کل حرفی نخوانده
# 45 رها کن این همه دریاب اول %~% چرا ماندی تو چون ایشان معطل
# 46 تو داری راز جوهر در درونت %~% ولی کس نیست اینجا رهنمونت
# 47 تو داری آنچه گم کردی در آخر %~% فرو ماندی در این اسرار ظاهر
# 48 تو داری جوهر ذات و صفاتش %~% ولی دوری تو از دیدار ذاتش
# 49 تو داری جوهر بس بی نهایت %~% نمییابی مرا او را حد و غایت
# 50 تو داری جوهری از جمله برتر %~% بسوی جوهر ذاتی تو رهبر
# 51 زهی دیدار تو افلاک و انجم %~% درونی و برون پیدا و هم گم
# 52 ندیده دیده جان روی تو باز %~% حجاب آخر دمی از جان برانداز
# 53 چو بنمودی جمالت را مپوشان %~% که ذراتند جمله حلقه گوشان
# 54 زهی اینجا نموده سر اسرار %~% حقیقت نقطه و تو عین پرگار
# 55 گرفته ملک جان ودل سراسر %~% توئی هم مونس و هم یار و غمخور
# 56 توئی هم جان و صورت بیشکی تو %~% صفات جمله اندر یکی تو
# 57 توئی محبوب و هم مطلوب جانان %~% توئی اسرار پیدائی و پنهان
# 58 توئی ذرات خورشید منیری %~% چرا اندر کف صورت اسیری
# 59 توئی راه و توئی آگاه صورت %~% یکی بنمای جمله بی کدورت
# 60 طلبکار تو و تو در درونی %~% چو بیچونی چه گویم من که چونی
# 61 تو بیچون وز تو چون پیدا تمامت %~% قیامت میکنی جانا قیامت
# 62 عجائب جوهری جانا ندانم %~% که چون شرح صفاتت را بخوانم
# 63 عجائب جوهری جانا چه گویم %~% که در شرح تو سرگردان چو گویم
# 64 نمودی روی خود در هفت پرده %~% ندیده هیچ چرخ سالخورده
# 65 چه داند چرخ سرگردان چه بودی %~% که دیدار خود اندر وی نمودی
# 66 توئی بنموده روی اندر دل و جان %~% بگویم در حقیقت راز پنهان
# 67 توئی اندر صفات خود نمودار %~% حجاب خود خودی از پیش بردار
# 68 چو مشتاقان همه حیران و مستند %~% هنوزت بسته عهد الستند
# 69 چراشان این چنین افکار ماندی %~% حزین و خسته و غمخوار ماندی
# 70 زمانی رویشان بنمای از راز %~% حجاب چرخ و انجم را برانداز
# 71 چو یک را در یکی بنمودی از خویش %~% زمانی مرهمی نه بر دل ریش
# 72 بهر وصفت که میگویم نه آنی %~% که تو برتر ز وصف و داستانی
# 73 خرد طفلی است در وصف کمالت %~% فرو مانده در این بحر جلالت
# 74 ولیکن عشق میداند صفاتت %~% که او مشتق شدست ازبود ذاتت
# 75 حقیقت عشق وصف سرنگوید %~% که جز دیدار تو چیزی نگوید
# 76 حقیقت عشق دید آن روی و نشناخت %~% اگرچه عقل کل در سیر بگداخت
# 77 حقیقت عشق توحید تو خواند %~% که همچون عقل او حیران بماند
# 78 حقیقت عشق میگوید ثنایت %~% که فانی نیستی دیده بقایت
# 79 حقیقت عشق میبیند جمالت %~% که او دیدست اسرار کمالت
# 80 حقیقت عشق تو پرده برانداخت %~% که در یکی ترا دیدست و بشناخت
# 81 حقیقت عشق در جان راه دارد %~% که در هر دو جهان تو شاه دارد
# 82 حقیقت چون توئی چیزی دگر نیست %~% کسی دیگر بجز ذاتت خبر نیست
# 83 حقیقت چون توئی ذات عیانی %~% تو بنمائی بکل راز نهانی
# 84 تو بنمائی بکل راز نهانی %~% حقیقت چون توئی عشق نهانی
# 85 توئی در پرده جان رخ نموده %~% تو گفتستی حقیقت تو شنوده
# 86 یکی میبینمت در پرده باری %~% که جز جمله توانی کار سازی
# 87 تو دانی این زمان عین صفاتی %~% ز صورت در صفات جان و ذاتی
# 88 همه جویای تو اندر دل و جان %~% ز بود خویش پیدائی و پنهان
PageV01P001
# 1 تعالی الله زهی ذات و صفاتت %~% که کی باشد صفاتت غیر ذاتت
# 2 تعالی الله زهی دیدار رویت %~% نموده خود همه درگفتگویت
# 3 توئی صنع نهان و آشکارا %~% که بنمودی بیکباره تو ما را
# 4 توئی صانع توئی جان و توئی حق %~% توئی در هر دو عالم نور مطلق
# 5 حقیقت نیست جز ذات تو اینجا %~% شدستم عقل در ذات تو شیدا
# 6 تو خواهی بود تا باشی سراسر %~% حقیقت جز تو چیزی نیست دیگر
# 7 وصالت را همه جویا تو در جان %~% جهانی بر رخ تو مانده حیران
# 8 تو بودی آدم و آدم تو بودی %~% خودی خود تو در آدم نمودی
# 9 تو بودی نوح در دریای معنی %~% فکندی شورش و غوغای معنی
# 10 تو ابراهیمی و در نار هستی %~% بت نمرود را صورت شکستی
# 11 تو اسماعیلی و قربان خویشی %~% تو هم دردی و هم درمان خویشی
# 12 توئی اسحق و خود را سر بریدی %~% چو جز دیدار خود چیزی ندیدی
# 13 توئی یعقوب نابینا چرائی %~% از آن کز یوسف جانت جدائی
# 14 توئی یوسف درون چاه مانده %~% ز سر خویشتن آگاه مانده
# 15 توئی جرجیس گشته پاره پاره %~% جهانی مر ترا اینجانظاره
# 16 توئی موسی و بر طور الستی %~% ز اسرار نمود خویش مستی
# 17 سلیمانی و ملکت داده بر باد %~% اگر خواهی کنی تو دیگر آباد
# 18 تو ایوبی ودیده رنج و زحمت %~% ولی در عاقبت دیدی تو رحمت
# 19 زکریائی و مانده در درختی %~% به تیغ عشق بیشک لخت لختی
# 20 توئی یحیی در اینجا سر بریده %~% وصال اینجا ز بیچونی ندیده
# 21 تو خضری چشمه حیوان تو داری %~% چرا ازتشنگی جان بر لب آری
# 22 توئی عیسی و اندر پای داری %~% نمود عشق خود را پایداری
# 23 توئی مر مصطفا ونور عالم %~% نموده اندر اینجا سر خاتم
# 24 تو در شهر علومت حیدری تو %~% نمود راز هر معنی دری تو
# 25 توئی مرانبیا و اولیا را %~% تو هستی ابتدا و انتها را
# 26 جلالت انبیا راسخ نمودست %~% در اسرار کلی برگشودست
# 27 توئی آتش ولیکن درحجابی %~% از آن پیوسته دائم در عتابی
# 28 توئی باد و روان در جسم وجانی %~% از آن از دیدهها اینجا نهانی
# 29 توئی آب و روانی در همه جای %~% بهر کسوت که میخواهی تو بنمای
# 30 توئی خاک و نموده کل اسرار %~% توئی پیدا شده اعیان دیدار
# 31 توئی کان و پر از گوهر نمائی %~% سزد گر این زمان گوهر فزائی
# 32 توئی عین نبات و سر معدن %~% بتو شد جمله اسرار روشن
# 33 توئی بنموده رخ در کایناتی %~% در این ظلمات تن آب حیاتی
# 34 توئی جانان و جان اینجا چه گویم %~% که جز ذاتت درون جان نجویم
# 35 زبانی در دهان گویا شده تو %~% درون جانها جویا شده تو
# 36 توئی و تو شده پیدا مرا یار %~% که اینجا مینبینم هیچ اغیار
# 37 توئی ای دیدنت در پرده دل %~% تو هستی در نهان گمکرده دل
# 38 توئی الله در توحید مطلق %~% نمود تست اشیا جمله الحق
# 39 توئی الله اینجا در دل و جان %~% ز خود برگوی و هم از خود تو برخوان
# 40 توئی الله جوهر در میانم %~% بجز از جوهر ذاتت ندانم
# 41 توئی الله اینجا در دل و جان %~% ز چشم آفرینش نیز پنهان
# 42 توئی الله گویائی زبانی %~% ز چشم آفرینش مر نهانی
# 43 دلا چون راز دیدی جمله سرباز %~% حجاب از پیش چشم خود برانداز
# 44 حقیقت فاش کردی خویشتن تو %~% نمودی مر حجاب جان و تن تو
# 45 جهان چون اول و آخر تو باشی %~% چه گویم این زمان اسرار فاشی
# 46 بدیدار تو پنهان گشت پیدا %~% تعالی الله زهی نور هویدا
# 47 چو یکی من چرا پیوند جویم %~% توئی مطلوب طالب چند گویم
# 48 دلم خون گشت ای ساقی اسرار %~% مرا در عین خود کن ناپدیدار
# 49 مرا جامی بده زان جام باقی %~% که تو هم جام و هم جانی و ساقی
# 50 چو من توحید اسرار تو بافم %~% چنان خواهم که جان را برشکافم
# 51 خوشا آن دم که جان بی جسم باشد %~% بجز ذات تو دیگر اسم باشد
# 52 یقینم شد که نی مردی نمیری %~% همه ذرات عالم دستگیری
# 53 حیات باقی و عین بهشتی %~% که طینت در یداللهت سرشتی
# 54 زهی اسرار جان اسراردان کو %~% یکی داننده بیننده جان کو
# 55 هزاران جان پاک پاکبازان %~% فدای آنکه یابد سر جانان
# 56 توئی جانان بجز تو من ندیدم %~% ز تست این جمله گفت و شنیدم
# 57 ز خود آورد ودر خود او نمودست %~% گره در عاقبت خود برگشودست
# 58 چودیدت عشق عقل آمد ملامت %~% از آن بنمود این رازو پیامت
# 59 حقیقت جمله دیدار تو آمد %~% جمال جان خریدار تو آمد
# 60 حقیقت هم تو دیده دید دیدار %~% ز جمله او ترا آمد خریدار
# 61 ترا بشناخت اینجا در معانی %~% که کلی رهنمای جان جانی
# 62 تو جانانی برون تو چو اسمست %~% توئی گنج و همه عالم طلسمست
# 63 زهی گنج تو جوهر فاش کرده %~% توئی نقش و توئی نقاش کرده
# 64 ز یکی در یکی خود باز دیده %~% خود این انجام و خود آغاز دیده
# 65 زهی از عشق خود مجروح گشته %~% توئی صورت عیان روح گشته
# 66 تو دانستی که چون بستی صور را %~% توئی انداخته عین گهر را
# 67 ترا بر ذره ذره راه بینم %~% ترا در جزو و کل آگاه بینم
# 68 تو آگاهی و صورت بیخبر ماند %~% درون پرده حیران در نظر ماند
# 69 نبینم جز ترا یک چیز دیگر %~% چو تو باشی نباشد نیز دیگر
# 70 چنین گفتست اینجا راه بینی %~% ز وصف تو مرا عین الیقینی
# 71 که گردیدم بسی درجان عالم %~% نظر کردم باین و آن عالم
# 72 ندیدم هیچ جز جانان حقیقت %~% چو بسپردم بدو راه طریقت
# 73 ندیدم هیچ جز دیدار رویش %~% همه دارند سر لا و هویش
# 74 ندیدم هیچ جز دیدار الله %~% زدم دم در عیان قل هو الله
# 75 ندیدم جز یکی در جوهر ذات %~% نمود یار دیدم جمله ذرات
# 76 ندیدم جز یکی در کارگاهش %~% شدم در سایه عشق و پناهش
# 77 ندیدم جز یکی پیدا و پنهان %~% نمود خویش دیدم جمله جانان
# 78 ندیدم جز یکی و در یکی بود %~% نمود یار حق حق بیشکی بود
# 79 ندیدم جز یکی تا راه بردم %~% ز دید عشق راه جان سپردم
# 80 ندیدم جز یکی در گنج جانان %~% اگرچه پر کشیدم رنج جانان
# 81 ندیدم جز یکی در دل عیانست %~% ز یکی یار بی نام و نشانست
# 82 ندیدم جز یکی در لانموده %~% نمودم یار در لا لا ربوده
# 83 ندیدم جز یکی اندر نمودار %~% عیان دوست دیدم لیس فی الدار
# 84 یکی دیدم همه انجام و آغاز %~% از آن اسرار کردم جمله سرباز
# 85 یکی دیدم تمامت بی نهایت %~% همه در دوست در دیدار غایت
# 86 یکی دیدم مکان و لامکان هم %~% بهم پیوسته دیدم جسم و جان هم
# 87 یکی دیدم ز یکی کل نموده %~% ز یکی دیده و دیدم گشوده
# 88 یکی دیدم عیان و در یکی هست %~% یکی اندر دوئی یار پیوست
# 89 یکی دیدم ز خود پیدا نکرده %~% ولی اندر حجاب هفت پرده
# 90 یکی دیدم درون را با برونش %~% همه ره گم بکرده رهنمونش
# 91 یکی دیدم درون جان سراسر %~% از آن اسرار ربانی تو مگذر
# 92 چو درتوحید جانان در یکیام %~% ز یکی جوهر کل بیشکیام
# 93 چو در توحید جز یکی ندیدم %~% یکی را در یکی یکی گزیدم
# 94 منم توحید یار و سر اسرار %~% منم در جسم و جان بنموده گفتار
# 95 منم توحید اسرار الهی %~% نموده سر ز ماهم تا بماهی
# 96 منم توحید جانان آشکاره %~% خودی خود زخود کرده نظاره
# 97 منم توحید در لا مانده پنهان %~% حقیقت مینمایم سر اعیان
PageV01P002
# 1 زهی دیدار من دیدار یکتا %~% منم پنهان ز عشق خویش و پیدا
# 2 زهی دیدار من در اول کار %~% نموده در حقیقت عین پرگار
# 3 زهی دیدار من جان کل نموده %~% در آخر راز من کلی فزوده
# 4 زهی وصف ثنایت برتر از جان %~% منم صورت منم تحقیق جانان
# 5 زهی دیدار من در جزو و در کل %~% نموده خویشتن هم رنج و هم ذل
# 6 کسی هرگز ثنائم چون تواند %~% که ایمن از خودی خود بمانده
# 7 کسی هرگز ثنای من کجا گفت %~% چو من باشم حقیقت گفت و آشفت
# 8 کسی هرگز ثنای من نگوید %~% اگر گوید منم از من بگوید
# 9 منم آن جوهر پیدا نموده %~% که این دریای پر غوغا نموده
# 10 منم آن جوهر اسرار پیدا %~% که بنمایم در این بازار خود را
# 11 منم آن جوهر راز حقیقت %~% که بنمودم عیان سر طریقت
# 12 منم توحید خود گویان و جوهر %~% نموده از نمود چرخ و اختر
# 13 منم آن جوهر توحید بیچون %~% که آوردم همه در هفت گردون
# 14 منم آن جوهر لا زمانین %~% که باشد پیش چشمم ذره کونین
# 15 منم آن جوهر دیدار جمله %~% که بنمایم ز خود اسرار جمله
# 16 منم آن جوهر اعزاز گردون %~% که پیدا مانده و پنهان و بیچون
# 17 منم آن گوهر افلاک و انجم %~% که بنمایم ره حکمت بمردم
# 18 منم آن جوهر بیحد و غایت %~% که بنمایم کسان را در هدایت
# 19 چو بیچونم ز خود توحید گویم %~% که جز دیدار خود چیزی نجویم
# 20 همه دید منست ارباز دانی %~% چرا چندین ز ما حیران بمانی
# 21 منم گویای خویش و سر اسرار %~% که میگوید در این گفتار عطار
# 22 منم عطار او را رخ نموده %~% ابا او رازها گفت و شنوده
# 23 نمودم راز خود او را ز آغاز %~% دگر در پرده خواهم بردنش باز
# 24 بسی با او عیان و راز گفتم %~% حقیقت مر ورا گفت و شنفتم
# 25 بر آن سری که او اینجا نمودست %~% ز ذات ما ورا گفت و شنودست
# 26 کنون حیران ما اندر جلالست %~% چو ما گوئیم نطقش گنگ و لالست
# 27 چو ماگفتیم هم ما بازگوئیم %~% نمود راز ما ز آغاز گوئیم
# 28 کنون حیران خود ماندست عطار %~% منم گوینده این سر و گفتار
# 29 به عون خود ورا دادم وصالش %~% برون آوردم از رنج و وبالش
# 30 چو او جز ما دگر غیری ندیدست %~% همه من گفتم و او در شنیدست
# 31 عنان را بازکش از راه اسرار %~% که هرکس نیست خود آگاه اسرار
# 32 که میداند که این اسرار چونست %~% که حق میگوید وحق رهنمونست
# 33 کنون عطار ما با هوشت آریم %~% کنم گویا ز پس خاموشت آریم
# 34 چو گنج راز دادیمت نهانی %~% ببخشم جوهرت تا برنشانی
# 35 چو در بیرون و در جانت عیانیم %~% همت ما در زبان جوهر نشانیم
# 36 چو کردی ذات ما را در عیان فاش %~% ندیدی غیر ما این جا تو ما باش
# 37 منم اول منم در آخر کار %~% بفضل خود ترا بخشم بیکبار
# 38 چو من باشم بیامرزم تمامت %~% بجنتشان رسانم در قیامت
# 39 حقیقت فاش گردانم حقیقت %~% ترا عطار سازم در شریعت
PageV01P003
# 1 زهی عطار کز سر الهی %~% نمودی عین دید پادشاهی
# 2 زهی گستاخ بر اسرار معنی %~% تو خواهی دید حق اظهار معنی
# 3 عیان واصلانی در جهان تو %~% که بنمودی چنین سر نهان تو
# 4 بمعنی برتر از هر دو جهانی %~% که گفتی فاش اسرار نهانی
# 5 بحکمت لوح گردان مینگاری %~% که تو حکمت ز نون الحکم داری
# 6 بحکمت راز جانان داری اینجا %~% ز دید دوست برخورداری اینجا
# 7 چو این جوهر ترا دادند اول %~% چو زر کن مشکلات جمله را حل
# 8 ترا دادند معنی تا بدانی %~% جواهرهای معنی برفشانی
# 9 تو داری گنج و ملک پادشاهی %~% که ذرات جهان را نیکخواهی
# 10 از این شیوه سخن هرگز که دیدست %~% حقیقت چون تو هرگز کس ندیدست
# 11 نمانده عقل اندر عشق جانان %~% بیکباره شدی در دوست پنهان
# 12 نمانده عقل اندر عشق دلدار %~% خودی خود ترا کرده نمودار
# 13 نمانده عقل پنهانی تو در دوست %~% حقیقت مغز شد در حق ترا پوست
# 14 نمانده عقل تا عاشق شدستی %~% بای عشق را لایق شدستی
# 15 نمانده عقل تا عشاق عالم %~% زنندت سیر معنیها دمادم
# 16 نمانده عقل تا در عین عشاق %~% نمائی دمدمه در کل آفاق
# 17 نمانده عقل و راه کل سپردی %~% تو گوئی معنی از آفاق بردی
# 18 نمانده عقل سالک در وصولی %~% از آن نزدیک ذات حق قبولی
# 19 نمانده عقل و عشق آمد پدیدار %~% بچشم تو نه در ماند نه دیوار
# 20 نمانده عقل و عشقت رهنمون شد %~% از آن جان و دلت دریای خون شد
# 21 نمانده عقل و عشقت راز برگفت %~% تمامت گوهر اسرار را سفت
# 22 نمانده عقل و عشق آمد پدیدار %~% که تا آویزدت یکباره از دار
# 23 نمانده عقل وعشقت لامکان شد %~% وجودت برتر از هر دو جهان شد
# 24 نمانده عقل و عشق آوازه انداخت %~% ترا چون شمع سوز عشق بگداخت
# 25 نمانده عقل و عشقت کرد واصل %~% از آن اسرار کل شد جمله حاصل
# 26 نمانده عقل و عشق اندر صفاتت %~% عیان بنمود اینجا سر ذاتت
# 27 نمانده عقل تا در لافتادی %~% در اسرا کلی برگشادی
# 28 نمانده عقل عشق و نور قدسی %~% ولی در مانده این دیر شدستی
# 29 نمانده عقل دیرت شد خرابی %~% سزد کز خویش بی این دیریابی
# 30 نمانده عقل جوهر فاش کردی %~% میان سالکان خود فاش کردی
# 31 نمانده عقل اسرار جهانی %~% درون جسم و جان گنج نهائی
# 32 نمانده عقل تو راز دو کونی %~% از آن اندر یکی بر لون لونی
# 33 نمانده عقل برگو آنچه آید %~% که حق میگویدت حق مینماید
# 34 نمانده عقل من گفتارت آمد %~% یقین ذات در دیدارت آمد
# 35 نمانده عقل حق در گفت و گویست %~% فلک بهر تو سرگردان چو گویست
# 36 نمانده عقل حق در جانت آمد %~% ز پیدائی خود پنهانت آمد
# 37 نمانده عقل هم ار عشق مکدر %~% کی بی عشقت نبینی حق سراسر
# 38 نمانده عقل جانانست جانت %~% ازو بشنو همه شرح و بینانت
# 39 نمانده عقل توحیدت یکی شد %~% همه عین یکیات بیشکی شد
# 40 یکی دیدی ز یکی آمدستی %~% در اینجا واصل عهد الستی
# 41 یکی دیدی ز یکی در وجودی %~% نبودی تا نبودی زانکه بودی
# 42 یکی دیدی از آن در یک نمودی %~% که اندر آتش معنی چو عودی
# 43 یکی دیدی تو چه ذات و صفاتش %~% صفاتش کوی کاعیانست و ذاتش
# 44 یکی دیدی از آن صاحب راز %~% که خواهی گشت هم انجام و آغاز
# 45 یکی دیدی در اول هم در آخر %~% نگه میدار هم اسرار ظاهر
# 46 یکی دیدی در اینجا صورت یار %~% رهاکردی ز دید خویش پندار
# 47 یکی دیدی تو صورت در معانی %~% از آن از بحر معنی در چکانی
# 48 یکی دیدی ز معنی جسم و جانت %~% از آن شد راز سبحانی عیانت
# 49 یکی دیدی تو اندر دیده خویش %~% از آن برداشتی آن پرده از پیش
# 50 یکی هستی و در یکی یکی تو %~% مثال قطره در قلزمی تو
# 51 یکی دیدی دراین بحر الهی %~% نمود جوهر ذاتت کماهی
# 52 از آن این جوهر توحید دیدی %~% که در معنی و صورت ناپدیدی
# 53 توئی آن جوهر بحر هدایت %~% که کس اینجا نمیداند نهایت
# 54 توئی آن جوهر کان حقیقت %~% که بنمودی عیان جان حقیقت
# 55 توئی آن جوهر اسرار یزدان %~% که جوهر فاش خواهی کرد زین کان
# 56 توئی آن جوهر اسرار معنی %~% که کردی این همه اظهار معنی
# 57 توئی آن جوهر دریای ذاتی %~% که جوهرپاش اعیان صفاتی
# 58 ز اسرار الستت هست جوهر %~% از آن تو هستی اندر عین گوهر
# 59 توداری جوهر بازار معنی %~% گهرپاشی کن از اسرار معنی
# 60 زهی کاین بیت هر یک جوهریاند %~% ز یک دریا و هر یک گوهریاند
# 61 اگر گویی ثنای خویش بسیار %~% نیاید هیچ بر دکان خریدار
# 62 کم خود گیر و خود کم کن درین راه %~% که جز خودی نداری هیچ همراه
# 63 نداری هیچ همراهی جز اسرار %~% که او دارد حقیقت دیدن یار
# 64 نداری هیچ اندر دهر فانی %~% بجز گلزار اسرار و معانی
# 65 نداری هیچ در هر دو جهان تو %~% بجز یکی خدا عین العیان تو
# 66 نداری هیچ جز دیدار الله %~% از آن دم میزنی از صبغةالله
# 67 نداری هیچ بر جان جای داری %~% ترا شاید که او را پای داری
# 68 نماندی هیچ در دنیا فلاهیچ %~% رهاکن این طلسم پیچ بر پیچ
# 69 چو دیدی گنج ذاتت در یکی حق %~% ز حق گوی و هم از حق جوی مطلق
# 70 تو گنجی لیک در بند طلسمی %~% تو جانی لیک در زندان جسمی
# 71 طلسم و بند بر نجات نشکن %~% نمود جوهر ذرات بشکن
# 72 طلسم چرخ گردان پاره پاره %~% که تاریکی ترا باشد نظاره
# 73 چرا در درد صورت مبتلائی %~% چو تو صورت فکندی کل خدائی
# 74 ترا صورت نخواهد بود همراه %~% ز معنی خدا میباش آگاه
# 75 ترا صورت بکاری مینیاید %~% خدا دیدارت اندر جان نماید
# 76 چو صورت بشکنی بیشک حقی تو %~% دوئی شد محو و کلی خود حقی تو
# 77 بلائی را کشیدی هم ز صورت %~% از آن پیوسته بودی در کدورت
# 78 بلای دل کشیدی در سرانجام %~% بیک ره در فکندی ننگ با نام
# 79 بلای دل کشیدی تو درین راه %~% که از حال اوفتادی در بن چاه
# 80 بلای دل کشیدستی و دیدی %~% از آن این لحظه در دیدار دیدی
# 81 بلای دل کشیدی در جهان تو %~% از آن دیدی همه راز نهان تو
# 82 بلای عشق اینجا دل کشیدی %~% از آن رو این همه گفت و شنیدی
# 83 بلای عشق در دل راه دارد %~% از آن کین دل نظر در شاه دارد
# 84 بلای عشق در جان و دل آمد %~% که دل با جان در این عین کل آمد
# 85 بلای عشق داند سالک پیر %~% که اینجا درنگنجد هیچ تدبیر
# 86 بلای عشق داند آنکه چون من %~% بشب نالان بود تا روز روشن
# 87 بلای عشق اول دید آدم %~% من از وی بیشتر دیدم در این دم
# 88 بلای عشق جانان در فغان است %~% از آن کاینجا نمود قیل وقال است
# 89 ولی تا این بلا در لاعیانست %~% بلاشک گشت راحت را نهانست
# 90 طریق عشق جانان بی بلا نیست %~% توهم لاشوکه در حق هست لانیست
# 91 طریق عشق جانان لطف باشد %~% که جز مر لطف او چیزی نباشد
# 92 طریق عشق خلوت خوی کن راز %~% اگر مردی ز صورت جوی کن باز
# 93 طریق عشق آنکس یافت چون من %~% که او را عین گلشن گشت گلخن
# 94 طریق عشق آنکس باز داند %~% که نی آغاز و نی انجام داند
# 95 طریق عشق جز یکی نداند %~% یکی را در یکی حیران بماند
# 96 طریق عشق من بردم حقیقت %~% که بسپردم بحق راه شریعت
# 97 طریق عشق آن باشد ترا آن %~% که اینجا تو نبینی غیر جانان
# 98 طریق عشق اینجا باز بین باز %~% همه در تست خود را باز بین باز
# 99 طریق عشق در جانست دیدار %~% برافکن صورت و جانت به دیدار
# 100 برافکن صورت و معراج دریاب %~% ترا بر سر حقیقت تاج دریاب
# 101 برافکن صورت و معراج خود بین %~% همه ذرات جان محتاج خود بین
# 102 برافکن صورت و معراج یار است %~% ز دید جان نظر کن آشکار است
# 103 اگر معراج جان جانان نماید %~% همه در پیش تو یکسان نماید
# 104 اگر معراج خود در جان ببینی %~% رخ معشوقهات اعیان ببینی
# 105 اگر معراج اینجاگه ندیدی %~% میان اهل معنی ناپدیدی
# 106 اگر معراج اینجا رخ نماید %~% ترا از بود صورت در رباید
# 107 اگر معراج اینجاگاه بنمود %~% ترا پیدا نماید در عیان بود
# 108 رهی ناکرده چون تیری در آماج %~% کجاهرگز نیابی دید معراج
# 109 رهی ناکرده هرگز چه گویم %~% که تا اسرار معراجت بگویم
# 110 رهی ناکرده مانند احمد %~% که تا بر قدر خود گردی مؤید
# 111 رهی ناکرده مانند او تو %~% که تا گردی بقدر خود نکو تو
# 112 رهی ناکرده در سدره جان %~% که تا بینی حقیقت روی جانان
# 113 رهی ناکرده در اسرار مطلق %~% که تا بینی تو جان جاودان حق
# 114 رهی ناکرده در جوهر جان %~% که تا بینی تو جان جاودان حق
# 115 رهی ناکرده اینجایگه چه جوئی %~% چرا بیهوده اندر گفت و گوئی
# 116 رهی ناکرده اندر صفاتت %~% که بنمائی حقیقت عین ذاتت
# 117 رهی ناکرده تا بازدانی %~% که سر این جهان و آن جهانی
# 118 رهی ناکرده مانند مردان %~% از آن سرگشته چون چرخ گردان
# 119 رهی ناکرده چون سالکان ساز %~% که تا یابی نمودت جمله سرباز
# 120 رهی ناکرده چون کاروان تو %~% بکن راه و بمنزل خود رسان تو
# 121 رهی کن تا بمنزل در رسی باز %~% که تا یابی نمود خویشتن باز
# 122 رهی کن تا خوش و فارغ نشینی %~% که این دم در گمان نه در یقینی
# 123 چو مردان راه کن باشد که یک روز %~% ز عین واصلان گردی تو پیروز
# 124 چو مردان راه کن ای ره ندیده %~% در این دنیا دل آگه ندیده
# 125 چو مردان راه کن از چه برون آی %~% بمعنی و بصورت ذوفنون آی
# 126 چو مردان راه کن در جسم و جان تو %~% که میبینی نمود تن عیان تو
# 127 چو مردان راه کن در جوهر جان %~% که تا بینی حقیقت سر سبحان
# 128 چو مردان راه کن دریاب آخر %~% از این دریا دمی دریاب آخر
# 129 چو مردان راه کن دریاب زین بحر %~% که چیزی نیست در دنیا بجز زهر
# 130 چو مردان راه کن بگذر ز کونین %~% در اینجا او نمیگنجد زمانین
# 131 برون شو زین جهان با آن جهان تو %~% دمی منگر زمین را با زمان تو
# 132 برون شو زین جهان و آنجهان بین %~% یکی ز آیات حق عین العیان بین
# 133 برون شو زین جهان و جای دیوان %~% بجائی کان نباشد غیر جانان
# 134 برون شو زین سر اگر مرد راهی %~% که تا یابی حقیقت عین شاهی
# 135 برون شو زین سرا و آن سرا بین %~% دمی در جان دلت خلوتسرا بین
# 136 چو معراج تو در جانست خود بین %~% که تا تلخی شود پیش تو شیرین
# 137 بقدر خود بیابی آنچه یابی %~% همی ترسم که جز خود را نیابی
# 138 حقیقت جسم و جان اینجا نماند %~% از آن کین نقش در دریا نماند
# 139 چو در نزدیک جانان میروی تو %~% سزد گر در جهان جان شوی تو
# 140 مبین خود تا ترا زیبد ز اسرار %~% نظر اندازدت بر جان و دل یار
# 141 چو جانت در نظر جانان نیابد %~% دل و جان هر دو سوی او شتابد
# 142 چو جانت سوی او یابد پناهی %~% نماند هیچ جز حق هیچ راهی
# 143 نماند هیچ جز دیدار جانان %~% نبینی هیچ جز انوار جانان
# 144 نماند هیچ جز دیدار یکسر %~% چگویم تا ترا آیدت باور
# 145 نماند هیچ در دریای فانی %~% ز عقل صورت و فهم و معانی
# 146 نماند هیچ جز در ذات الله %~% کجا ذاتی نمودت قل هو الله
# 147 چو قطره غرق دریا شد چه باشد %~% وجود قطره جز دریا نباشد
# 148 چو قطره غرق دریا شد حقیقت %~% بدان این سر تو در عین شریعت
# 149 شود در گر بماند در صدف باز %~% وگرنه عین دریا باشد از راز
# 150 ایا دریا ندیده چند گوئی %~% که در دریا فتاده چون سبوئی
# 151 سبو چون افتد اندر عین دریا %~% کند از آب دریا بانگ و غوغا
# 152 نیابد بانگ و فریادش بسی هم %~% که تا پنهان شود در بحر در دم
# 153 رود با عین دریا در زمانی %~% میان آب و گل گیرد مکانی
# 154 ترا با این چنین گفتار حاصل %~% که یک دم مینگشی دوست واصل
# 155 اگر دریای لاهوتی بیابی %~% سوی آن بحر ناسوتی شتابی
# 156 اگر تو غرقه هم مائی بدریا %~% سر تختت کجا باشد ثریا
# 157 وگر در تو بماند بحر غرقه %~% یکی بینی تو این هفتاد فرقه
# 158 شود بحرت در این دل ناپدیدار %~% بیابی جوهر و هم در شهوار
# 159 همه در عین دریا باز بینی %~% چو مردان تو دمادم راز بینی
# 160 ولی ای دوست دریا جای تو نیست %~% حقیقت عین دل ماوای تو نیست
# 161 تو دریائی و از دریا تو جوهر %~% نمود خویشتن در اسرار بنگر
# 162 بجز دریای جان در دگر نیست %~% که اینجاجز یکی ذات گهر نیست
# 163 کدامین جوهر است ار بازدانی %~% که چون او مینباشد در معانی
# 164 حقیقت جوهر ذاتست الله %~% کسی مانند او کی باشد آگاه
# 165 حقیقت اوست در هر دو جهان نور %~% که اندر هر دو عالم اوست مشهور
# 166 تمامت سالکان محتاج اویند %~% بجان پیوسته در معراج اویند
# 167 صفاتش وصف کردن مینیارم %~% اگرچه جوهر دریاش دارم
# 168 صفات صورت و معنیش جان یافت %~% از او این جوهر عین العیان یافت
PageV01P004
# 1 به بالا مصطفی سرو روانست %~% رخش مانند ماه آسمانست
# 2 وجود مصطفی از نور پاکست %~% ز لطف حق نبی الله نه خاکست
# 3 زمین و آسمان او را طفیل است %~% ملک با آدم و جنش زخیل است
# 4 محمد بر همه عالم رسولست %~% رسول سرور و صاحب قبولست
# 5 هنز آدم میان آب و گل بود %~% که او شاه جهان و جان ودل بود
# 6 دو گیسویش برنگ مشک اذفر %~% دو چشم نرگسینش زهره پیکر
# 7 لب و دندان او گوهر فشانست %~% میان جمله او سر عیانست
# 8 نمود او نمود کردگار است %~% که در اسرار کل او پایدار است
# 9 چه گویم من ثنای او خدا گفت %~% که نور اوست با نور خدا جفت
# 10 حقیقت در شریعت رهنما اوست %~% بگویم راست دیدار خدا اوست
# 11 حقیقت نور پاک ذات یزدان %~% که آمد فاش کرده سر اعیان
# 12 ز هر منزل که او سوی دگر شد %~% اگرچه پخته بد او پختهتر شد
# 13 چو خود حق یافت خود را بیشکی دید %~% شب معراج او جمله یکی دید
# 14 یکی بود او نمود هر دو عالم %~% بیامد تا بعبدالله ز آدم
# 15 بدش تعظیم سر لامکانی %~% از آن دید او چنین صاحب قرانی
# 16 زهی صاحب قران کره خاک %~% بصورت رفته بر بالای افلاک
# 17 حقیقت حق توئی اینجا بدیده %~% توئی از انبیا اینجاگزیده
# 18 تو گفتستی نمود من ز آنی %~% حقیقت واصلان دانندگانی
# 19 ترا زیبد که ختم انبیائی %~% که در هر دو جهان تو پیشوائی
# 20 طفیل خنده تو آفتابست %~% ز چشمت قطره عین سحاب است
# 21 توئی شاه و همه آفاق خیلاند %~% توئی اصل و همه عالم طفیلاند
# 22 تو آغازنده از آفرینش %~% تو هستی دیدهها را نور بینش
# 23 زهی شرعت گرفته قاف تا قاف %~% فکنده زلزله در نون و در کاف
# 24 زهی شرعت فکنده کفر از دین %~% ندیده هیچکس این عز و تمکین
# 25 زهی شرعت ورای هفت افلاک %~% تو کردستی بحکمت زهر تریاک
# 26 زهی شرعت بگرد چرخ بسته %~% سر زنار بتها برشکسته
# 27 زهی شرعت نموده روی در دل %~% گشاده رازهای سر مشکل
# 28 کجا همچون تو دیگر باز بیند %~% طلبکار تو مر اهل یقینند
# 29 کجا همچون تو باشد رهنمائی %~% درون قلعه دل درگشائی
# 30 تمامت سالکان از جان غلامند %~% تمامت پختگان اینجای خامند
# 31 تمامت خاک درگاه تو باشند %~% همه بهر تو در راه تو باشند
# 32 بصورت برتر ازکون و مکانی %~% تمامت واصلان را جان جانی
# 33 توئی جانان بر اسرار بینان %~% ترا دانند حق صاحب یقینان
# 34 ترا شد کائنات اینجا چو ارزن %~% مرا اسرار کل شد از تو روشن
# 35 محمد صادق القول و امین است %~% جهان را رحمة للعالمین است
# 36 تو هستی ذات پاک و عین رحمت %~% توئی پیوسته اندر عین قربت
# 37 تو دیدستی شب معراج حق تو %~% از آن بردی بحق اینجا سبق تو
# 38 تو خورشیدی و جمله ذره تو %~% فلک اینجایگه گم کرده تو
# 39 فلک شد خرقه پوش خانقاهت %~% سرگردانست اندر عین راهت
# 40 چو دارد چون تو شاهی چون نگردد %~% که بر یاد تو بر گردون بگردد
# 41 مه از شوق رخت هر ماه بگداخت %~% سپر از خجلت رویت بینداخت
# 42 ز شوقت آفتاب از ذوق گردانست %~% کواکب نیز سرگردان و حیرانست
# 43 ز رویت ذره دریافت خورشید %~% از آن اندر فلک لرزانست چون بید
# 44 تو کردی دعوت دینها سراسر %~% تو داری پنج وقت الله اکبر
# 45 تمامت دینها را برفکندی %~% تو بیخ کفر از عالم بکندی
# 46 همه درتو شده چون قطره گم %~% کجا پیدا شود در قطره قلزم
# 47 همه جانها فدای روی تو باد %~% تو دادی در حقیقت جملگی داد
# 48 همه از بهر روی تو فدااند %~% شده حیران ز بهر یک ندا اند
# 49 بتو دادند یکسر جمله امید %~% چنین مگذار ما را تا بجاوید
# 50 تو داری هرچه هست اینجا بدیدار %~% تمام جانها مهرت خریدار
# 51 چو جانانی ترا از جان گزیدم %~% چو جانانی بجز جانت ندیدم
# 52 توئی جانان و جان را کرده اینجا %~% ز پیدا نیست پنهان کرده اینجا
# 53 تو پیدائی و هم پنهان همیشه %~% تو هم جانی و هم جانان همیشه
# 54 حبیب اللهی و حق را تو دیدی %~% از آن مغز حقیقت برگزیدی
# 55 حبیب اللهی و حق را توئی دوست %~% توئی مغز و همه آفاق چون پوست
# 56 توئی الله را محبوب بیشک %~% نموداری ز حق در جمله حق یک
# 57 یکی دیدی تو خود الله در ذات %~% از آن دادت تمامی عین آیات
# 58 چو حق بیواسطه در خویش دیدی %~% چنان کز پس ندیدی بیش دیدی
# 59 درون خویش دیدی ذات الله %~% یکی اندر صفات قل هوالله
# 60 توئی ذات و صفاتت هست صورت %~% کجا گردد بگرد تو کدورت
# 61 سزد ای دل که معراجش بخوانی %~% به الفاظ زبان درها چکانی
PageV01P005
# 1 شبی آمد برش جبریل از دور %~% سراسر کرده عالم را پر از نور
# 2 براق از لامکان آورده با خود %~% پر از نور و لگامش بود در ید
# 3 ز حضرت سوی سید شد که برخیزد %~% دمی زین رخش زیبا پیکر آویز
# 4 گذر کن مهترا از هر دو عالم %~% که تا بینی عیان سر دمادم
# 5 بدارالملک روحانی سفر کن %~% ز شش جهات و هفت اخگر گذر کن
# 6 در آنجائی که آنجا مرسلیناند %~% که درجنت ستاده حور عیناند
# 7 فتاده غلغلی امشب در افلاک %~% تمامت اختران افتاده در خاک
# 8 همه بهر تو امشب در خروشند %~% ز جان و دل تمامت حلقه گوشند
# 9 تمامت آسمان را درگشادند %~% ز بهرت دیدهها بر ره نهادند
# 10 همه جویای دیدار تو گشته %~% بجان ودل خریدار تو گشته
# 11 ترا از جان و دلها دوستدارند %~% ستاده با طبقهای نثارند
# 12 قدم در نه به بام عرش اعظم %~% که پیشت ارزنی باشد دو عالم
# 13 دو عالم در تو امشب کم نبودست %~% که حق امشب وصالت را نمودست
# 14 تمامت انبیا استاده در راه %~% که دریابند دیدار تو ای شاه
# 15 خدایت همچو ایشان دوستدار است %~% ترا امشب حقیقت وصل یار است
# 16 براقش پیش برد و برنشست او %~% طناب شش جهت را برگسست او
# 17 ز حق بگذشت وز جان هم گذر کرد %~% ز یکی در یکی یکی نظر کرد
# 18 یکی میدید و میشد تا بر دوست %~% جدامغزی که بد میکرد از پوست
# 19 گذشت از اول و در دو نماند او %~% سوم بگذاشت از چارم براند او 
# 20 ز پنجم برگذشت و از ششم هم %~% ز هفتم نیز و آنجا دید آدم
# 21 ستاده انبیای کاردیده %~% گشاده از برای یار دیده
# 22 تمامت مصطفی آن شب بدیدند %~% ز شادی در بر سید دویدند
# 23 سلامش جملگی کردند از جان %~% شده در روی احمد جمله شادان
# 24 درآمد آدم و کردش سلامی %~% ز عین معرفت دادش پیامی
# 25 که ای فرزند پاک و نور دیده %~% تو امشب در حقیقت کل بدیده
# 26 شب امشب مرا از یاد مگذار %~% که بهر تو کشیدم رنج و تیمار
# 27 بخواه از حق تعالی امت خویش %~% بنهشان مرهمی اندر دل ریش
# 28 درآمد نوح و گفتا ای ستوده %~% نمود تو مرا کلی نموده
# 29 مرا نیز امشبی میدار در یاد %~% که جان من فدای روی تو باد
# 30 تمامت انبیا گفتند هر یک %~% نمود خویش با او جمله بیشک
# 31 بداد آنجا بجمله دلخوشی را %~% براند از سدره و بر شد ببالا
# 32 بقدر آنجا که مهتر را محل بود %~% زحل آنجا بنسبت در وحل بود
# 33 چنان راند و بشد از سدره تا نور %~% که جبریل امین افتاد از دور
# 34 در آن منزل که بود بود بود او %~% امین را همچو گنجشکی نمود او
# 35 نمیگنجید آنجا لیس فی الدار %~% اگر تو واصلی این سرنگهدار
# 36 نمیگنجید آنجا میم احمد %~% احد شد در زمان بیخود محمد
# 37 چو از خلوت به درگه او فرو رفت %~% درآمد نور ربانی و او رفت
# 38 در آن وحدت زبانش رفت از کار %~% محمد شد ز دید خویش بیزار
# 39 محمد محو شد تا ماند الله %~% کجاماند کسی آنجای آگاه
# 40 محمد دید خود را لا نموده %~% نمود دیده در الا فزوده
# 41 یکی را دید آنجا سر بیچون %~% چو بیچون بود چون گویم که بد چون
# 42 ز بیچونی ز خود خود رهنمون یافت %~% نظر کرد وخدا را در درون یافت
# 43 همه حق دید خود در وی نهان دید %~% جمال دوست هم در خود عیان دید
# 44 عیان بد در درونش عین دیدار %~% نداند این مگر جز مرد دیندار
# 45 جمال دوست پیدا دید و پنهان %~% محمد بد حقیقت جان جانان
# 46 یکی را دید در خود آشکاره %~% ز خود در خود همی کردش نظاره
# 47 یکی را دید جمله خویشتن را %~% فکنده مر حجاب جان و تن را
# 48 حجاب از پیش رخ برداشته او %~% ز دید خود نظر نگذاشته او
# 49 همه او بود غیری را ندیدش %~% از آن حالت زمانی آرمیدش
# 50 چو نور ذات دیگر بار پیوست %~% نمود مصطفی در یار پیوست
# 51 عتابی کرد جانان در سلامش %~% نموداری نمود اندر کلامش
# 52 چو زان حالت دمی با خویشش آورد %~% سلامی و علیکی پیشش آورد
# 53 بپرسید و بخود بنمود رازش %~% که میداند که تا چون بود سازش
# 54 سه باره سی هزارش گفت اسرار %~% که بشنو در حقیقت سر نگدار
# 55 زهی خلوت که موسی در نگنجید %~% فلک در نزد او ذره نسنجید
# 56 زهی تو دیده اسرار کماهی %~% تو بشنفته همه راز الهی
# 57 ترا گفت او هر آنچه گفتنی بود %~% حقیقت گوش معنی تو بشنود
# 58 تو بشنودی حقیقت گفت دلدار %~% توئی خورشید و ماه و ذره کردار
# 59 حقیقت حق بدید او بر سر و چشم %~% اگرچه ناسزا گیرد از این خشم
# 60 معاینه خدا دیدست در خود %~% که پیدا کرد این جا نیک از بد
# 61 حقیقت او خدا را در خدا یافت %~% نه همچون ما همه چیزی جدا یافت
# 62 جدانزدیک او هرگز نباشد %~% که دید انبیا عاجز نباشد
# 63 چو خاصه مهتری او بود رهبر %~% طفیل نور او آمد سراسر
# 64 اگر دیده همی دیدار او یافت %~% شب معراج کل دیدار او یافت
# 65 نه بیند همچو او دیگر کسی یار %~% که پنهانست اسرارش ز انکار
# 66 کسی کانکار او کردست بیشک %~% بهست ازوی بصد باره دم سگ
# 67 حقیقت سگ شرف دارد بر آنکس %~% بنزد اهل معنی هست ناکس
# 68 بدان گفتم که تا منکر شود کور %~% بماند تا ابد از جهل رنجور
# 69 اگرچه منکرانش پیش دیدند %~% همه از خویشتن دلریش دیدند
# 70 در آن دم گفت کای دانای اسرار %~% نمیبینم ترا من خود بدیدار
# 71 توئی جمله چه گویم اندر این کار %~% حقیقت نقطه و عین پرگار
# 72 چنین گفت ای محمد این مگو باز %~% ترا دادیم این ترتیب و اعزاز
# 73 ترا بنمودهام این راز تحقیق %~% ترا بخشیدهایم این عین توفیق
# 74 ترا دادیم اسرار عیانی %~% تو از جمله حقیقت کاردانی
# 75 ترا دادیم و دیگر کس ندادیم %~% همه از بهر دیدارت نهادیم
# 76 طفیل تو همه کردیم پیدا %~% ز نور تست در تو جمله اشیا
# 77 حقیقت ما و تو هر دو یکیایم %~% بنزد مؤمنان ما بیشکیایم
# 78 ز نور شرع برگو آنچه دیدی %~% که دید ما ز دید خویش دیدی
# 79 من و تو دیگریم و هرچه کردم %~% من اندر ذات توآگاه و فردم
# 80 ز نور شرع برگو آنچه گوئی %~% بجز حکم و رضای ما نجوئی
# 81 ز نور شرع تو شرح و بیان کن %~% کنون کل روی با خلق جهان کن
# 82 ببخشم امتت را من سراسر %~% که خواهی بود در رهشان تو رهبر
# 83 در آن شب چون همه در سیر خود یافت %~% ز دید احمدی دید خدا یافت
# 84 چو فارغ بود از کل نیک دید او %~% در آن معراج شد کلی احد او
# 85 یکی بود و یکی دانست ذاتش %~% وگر ره بازگشت اندر صفاتش
# 86 ز عین لامکان دید او نمودار %~% سجودی کرد در خور شاه هشیار
# 87 ز عین لامکان چون باز گردید %~% از آنجا صاحب اعزاز گردید
# 88 دگر ره گرم رو در قربت شاه %~% همی آید ز سر جمله آگاه
# 89 ز قربت همچنان با خود نه بی خود %~% بچشم پاک او نیکی شده بد
# 90 ز عزت همچنان بیهوش و باهوش %~% ز شوق باز هم گویا و خاموش
# 91 ز وحدت همچنان اندر یکی بود %~% همه حق در بر او بیشکی بود
# 92 گمان رفته یقین گشته پدیدار %~% چو برق گرم رو در عین دیدار
# 93 ز پرده پرده آمد در درون او %~% یکی گشته درون را با برون او
# 94 ز پرده راز بگشاده تمامت %~% بدانسته عیان سر قیامت
# 95 ز پرده پرده کلی بر دریده %~% بجز معشوق خود غیری ندیده
# 96 همه یکسان او عین بشر بود %~% حقیقت رهنمای خیر و شر بود
# 97 درآمد آنچنان بر جای اشتاب %~% که بودش گرم بیشک جامه خواب
# 98 بداند پاک دین کین سر درستست %~% کسی راکاندر آن شکست مست است
# 99 ز حالت هر دمی بودی وصالش %~% کسی دیگر کجا داند کمالش
# 100 نگه میداشت با خود سر اسرار %~% زبان در بند کرده دل به گفتار
# 101 نگه میداشت با خود راز در دید %~% که جز دیدش در آن محرم نمیدید
# 102 چو روز دیگر آن سلطان دوجان %~% بمسجد رفت پیش جمع یاران
# 103 وصال یار دیده او بغایت %~% ز حق دریافته عین هدایت
# 104 نماز صبح کرده از یقین را %~% دعا کرد او عبادالصالحین را
# 105 بگفت او راز چندی آشکاره %~% همه یاران بروی او نظاره
# 106 چنین گفت آن رسول برگزیده %~% که ای یاران راز ما شنیده
# 107 شب دوشین بر دادار بودم %~% پیام او بگوش جان شنودم
# 108 همه اسرار خود با من عیان کرد %~% ز دید خود مرا شرح و بیان کرد
# 109 سه باره سی هزاران راز از آغاز %~% تمامت گفت با من دوش سرباز
# 110 هر آنچه گفتنی باشد بگویم %~% رضای دوست اینجا باز جویم
# 111 عیان دیدیم جمله دوش تحقیق %~% مرا بخشید آن دیدار توفیق
# 112 یکی دیدم زمین و آسمان را %~% گذشتم از مکین و از مکان را
# 113 حجاب نور و ظلمت را بریدم %~% جمال دوست من بیشک بدیدم
# 114 خدا دیدم بچشم سر یقین من %~% بدیدم اولین و آخرین من
# 115 ابوبکر نقی گفتا که صدق %~% درستست این بیان دوست الحق
# 116 عمر گفتا که دیدی هست این راست %~% همه از بهر یک موی تو آراست
# 117 پس آنگه گفت عثمان صاحب راز %~% ترا باشد مسلم جنت و ناز
# 118 علی گفتا توئی اسرار جمله %~% ترامیدانم آن انوار جمله
# 119 چو یاران این چنین بودند جمله %~% عیان عین یقین بودند جمله
# 120 برغم آن مفسر کو اثیم است %~% چراغش را ز باد تند بیم است
# 121 نیابد رافضی اسرار معنی %~% نمیگنجد بجنت دار دعوی
# 122 نمودار خدا او هم نداند %~% که بیشک رافضی حیران بماند
# 123 نداند هیچکس اسرار یزدان %~% کجا داند حقیقت دیو قرآن
# 124 نداند عقل این معنی که یاد است %~% که راز او همه با اعتقاد است
# 125 نکو میدار بیشک اعتقادت %~% یقین میدار دائم در نهادت
# 126 یقین دریاب و برگرد ازگمان تو %~% که تا بینی جمال حق عیان تو
# 127 اگر داری یقین در خانه دل %~% مشو چندین ز حس بیگانه دل
# 128 یقین را پیش کن تا حق بیابی %~% دمادم سوی حق از جان شتابی
# 129 یقین بگذار از دست ای برادر %~% گمان را دان حقیقت عین آذر
# 130 گمان را دور گردان از بر خویش %~% یقین را دان حقیقت رهبر خویش
# 131 یقین جوی و یقین ازدست مگذار %~% یقین بنمایدت ناگاه دیدار
# 132 یقین را کن طلب تا چند گوئی %~% که سرگردان صورت همچو کوهی
# 133 اگر تو مرد راه و پیش بینی %~% یقین را از گمان تو پیش بینی
# 134 همه اسرار جان عین الیقین است %~% یقین هم رهنما و پیش بین است
# 135 یقین گفتست بیشک جمله اسرار %~% ز عین جان یقینت را نگهدار
# 136 اگر تو در طلب هستی یقین شو %~% در این ظلمت یقین کل راه بین شو
# 137 ز سید بازجو اسرار معنی %~% مباش این جایگه در عین دعوی
# 138 یقین را پیشوا کن همچو سید %~% که تا کار تو باشد جمله جید
# 139 ترا او پیشوا و راه بین است %~% درون جانت او عین الیقین است
# 140 درون جانت او حق رهنمایست %~% که هم او عقل تست و جانفزایست
# 141 اگر از وی یقین خود بیابی %~% مجو چیزی بجز عین خرابی
# 142 از او کن مشکلات خویشتن حل %~% که او بگشایدت مر راز مشکل
# 143 درون جان برون دل گرفتست %~% چرا صورت ترا در گل گرفتست
# 144 بصورت مانده اندر وحل تو %~% کجا یابی عیان خویش حل تو
# 145 تو این دم در وحل مرجای داری %~% عجایب مسکن و ماوای داری
# 146 چرا مغرور جای دیو گشتی %~% از آنت غرقه شد در بحر شتی
# 147 چو اینجا نیست جز او رهنمایت %~% هم او را دان که باشد درگشایت
# 148 ترا معراج جان حاصل نبودست %~% از آن جان و دلت واصل نبودست
PageV01P006
# 1 دلا معراج داری هست معراج %~% چرا تیری نیندازی بآماج
# 2 چو بازوئی نداری چون کنم من %~% که شک را از دلت بیرون کنم من
# 3 تو بیشک برتر از کون و مکانی %~% تو بیشک در عیان عین جهانی
# 4 جهان بگذار و صورت برفکن تو %~% بت صورت بمعنی برشکن تو
# 5 چو ابراهیم این بت بر زمین زن %~% نفس از لا احب الآفلین زن
# 6 حقیقت بازجوئی از دل و جان %~% که باشد در حقیقت دید جانان
# 7 حقیقت باز جو اندر دل خود %~% بمعنی برگشا این مشکل خود
# 8 حقیقت این همه در تو نهان است %~% ولی صورت در این عین جهانست
# 9 ز صورت برگشا این راز تحقیق %~% که جان جانان بیابد عین توفیق
# 10 اگر توفیق میجوئی ترا هست %~% درون جان و دل عین خدا هست
# 11 چو مردان جهان در خود سفر کن %~% چو مشتاقان یکی در خود نظر کن
# 12 چو مشتاقی کنون در دیدن یار %~% برون شو از حجاب و عین پندار
# 13 حجابت صورتست و دل حجابست %~% از آنت این همه راز و حسابست
# 14 حجابت چون رود تو نور گردی %~% ز عین جزو و کل منصور گردی
# 15 براندازی ز پیشت عین اعداد %~% برون آئی تو از پندار چون باد
# 16 براندازی حجاب جان وصورت %~% یکی بینی حقیقت بی کدورت
# 17 براندازی حجاب جمله اشیا %~% ز پنهانی شوی در دوست پیدا
# 18 براندازی حجاب باد و آتش %~% زبون گردانی اینجا نفس سرکش
# 19 براندازی حجاب آب با خاک %~% تو باشی در حقیقت صانع پاک
# 20 براندازی حجاب شش جهت تو %~% صفات کل بیابی بی صفت تو
# 21 براندازی حجاب آسمانت %~% یکی بینی مکین را با مکانت
# 22 براندازی حجاب هر چه بینی %~% درون خلوتت با حق نشینی
# 23 براندازی حجاب شمس مر تو %~% شوی آنگاه مانند قمر تو
# 24 براندازی حجاب تیر و زهره %~% چگویم چون نداری هیچ زهره
# 25 براندازی حجاب مشتری را %~% ببین در خویشتن گل گستری را
# 26 براندازی حجاب نجم و افلاک %~% یکی بینی تو اندر عین جان پاک
# 27 براندازی حجاب و پاک گردی %~% زمین و آسمان را در نوردی
# 28 براندازی حجاب از بود و نابود %~% ببینی در زمان تو عین مقصود
# 29 براندازی حجاب از عین کونین %~% کنی پس محو کل دید ما بین
# 30 براندازی حجاب و ذات بینی %~% نمود جمله در ذرات بینی
# 31 براندازی حجاب از روی دلدار %~% چو بینی در عیانت لیس فی الدار
# 32 براندازی حجاب جوهر کل %~% به بینی در صفاتت کشور کل
# 33 براندازی حجاب از روی جانان %~% بیابی راز پیدائی ز پنهان
# 34 براندای حجاب و حق تو باشی %~% جهان جان جان مطلق تو باشی
# 35 چو جائی نه عدد باشد نه اعراض %~% نه اجرام و نه انجام و نه ابعاض
# 36 نه صورت باشد و عین معانی %~% چگویم تا رموز کل بدانی
# 37 بر آن حکمی که کردی آن تو باشی %~% حکیم و عالم دیان تو باشی
# 38 نگر تا در گمان اینجا نیفتی %~% که خوابت برده است و خوش نخفتی
# 39 مشو در خواب و بیداری طلب کن %~% نمود عین دل را در ادب کن
# 40 در اینجا عاشق هشایر میباش %~% حقیقت در عیان دلدار میباش
# 41 در اینجا بازجوی و امن ره بین %~% نمودت جان خود را دید شه بین
# 42 در اینجا بازبین و می مشو گم %~% مثال قطره در عین قلزم
# 43 در اینجا گر حقیقت باز بینی %~% حقیقت در مکان اعزاز بینی
# 44 در اینجا هرچه گفتم گر بدانی %~% حقیقت بی صفت تو جان جانی
# 45 در اینجا مینماید روی دلدار %~% عیان عشق باشد لیس فی الدار
# 46 در اینجا در حقیقت ذات باشد %~% تمامت او عیان آیات باشد
# 47 در اینجا نیست جسم و جان پدیدار %~% در اینجا نیست بیشک خار دیوار
# 48 در اینجا نیست صورت نیز معنی %~% نمیگنجد در اینجا عین دعوی
# 49 در اینجا نیست چشم عقل و ادراک %~% نمودارست اینجا صانع پاک
# 50 در اینجا بود کلی مینماید %~% ولی هر لحظه جانی میرباید
# 51 در اینجا بود بود ار میتوانی %~% ببینی هم بدو راز نهانی
# 52 در اینجا باز بینی جوهر ذات %~% که بر بستست بر هم جمله ذرات
# 53 در اینجا باز بینی صورت خویش %~% ز رجعت مرهمی نه بر دل ریش
# 54 در اینجا انبیا و اولیایند %~% حقیقت جمله مردان خدایند
# 55 در اینجا هم فلک هم عرش و هم لوح %~% دمادم میدهد ذرات را روح
# 56 در اینجا هم قلم هم عین کرسی %~% همی گویم ترا تا خود نپرسی
# 57 در اینجا آسمانها بازمین هم %~% نمودار مکانندو مکین هم
# 58 در اینجا آفتاب و ماهتابست %~% تمامت ذرهها در عین تابست
# 59 در اینجا دوزخ و عین بهشتست %~% همه در عین ذات تو سرشتست
# 60 در اینجا باز بین انجام و آغاز %~% بهر نوعت همی گوید از این راز
# 61 در اینجا باز بین گم کرده خود %~% درون دل نظر کن پرده خود
# 62 همه در تست و تو بیرون از آنی %~% چه گویم قدر خود چون می ندانی
# 63 چو قدر خود نمیدانی دمی تو %~% که بر ریشت نهی یک مرهمی تو
# 64 تو قدر خود کجا هرگز بدانی %~% کز این معنی من بیتی نخوانی
# 65 تو قدر خود نمیدانی که چونی %~% که بیشک هم درون و هم برونی
# 66 تو قدر خود نمیدانی از اسرار %~% که چونی اندرین صورت گرفتار
# 67 تو قدر خود نمیدانی حقیقت %~% فتادستی در این عین طبیعت
# 68 تو قدر خود نمیدانی چه چیزی %~% که تو بس جوهر و عین عزیزی
# 69 تو قدر خود نمیدانی زمانی %~% که تا بنمایدت کل عیانی
# 70 تو قدر خود نمیدانی که یاری %~% زمانی کن در اینجا پایداری
# 71 تو قدر خود نمیدانی که ذاتی %~% چرا افتاده در عین صفاتی
# 72 تو قدر خود نمیدانی ز خود باز %~% که تا پرده براندازی ز رخ باز
# 73 تو قدر خود نمیدانی بتحقیق %~% که تا یابی ز جان جانان بتحقیقت
# 74 تو قدر خود نمیدانی که یارت %~% چه گونه پاک کرده آشکارت
# 75 تو قدر خود نمیدانی که بودست %~% ترا اینجا چه کس گفت و شنود است
# 76 تو قدر خود نمیدانی که دلدار %~% ز دیدخود در آوردت بدیدار
# 77 تو قدر خود نمیدانی که در تست %~% حقیقت بازدان از خویشتن جست
# 78 تو قدر خود نمیدانی که رازی %~% در اینجا که تو عشق پرده بازی
# 79 تو قدر خود نمیدانی چه گویم %~% ز بهر تو چنین در جستجویم
# 80 تو قدر خود نمیدانی بدان این %~% که میگویم ترا اسرار کل بین
# 81 تو قدر خود نمیدانی که اشیا %~% درون تست پنهانی و پیدا
PageV01P007
# 1 تو قدر خود نمیدانی که عرشی %~% ز کرسی آمده در عین فرشی
# 2 تو قدر خود نمیدانی که لوحی %~% ز عین ذات اندر عین روحی
# 3 تو قدر خود نمیدانی قلم وار %~% که بنویسی در این لوح خود اسرار
# 4 تو قدر خود نمیدانی بهشتی %~% که ذات جان در این دل چون سرشتی
# 5 تو قدر خود نمیدانی که شمسی %~% ولی اینجایگه در قید نفسی
# 6 تو قدر خود نمیدانی که ماهی %~% در این چرخ دلت نور الهی
# 7 تو قدر خود نمیدانی سپائی %~% درون جان و دل عین خدائی
# 8 توقدر خود نمیدانی که جبریل %~% ترا هر لحظه آورده تنزیل
# 9 تو قدر خود کجا هرگز بدانی %~% که میکائیلی و رزقت رسانی
# 10 تو قدر خود نمیدانی از آن نور %~% که اسرافیلی و داری بدم صور
# 11 تو قدر خود کجا دانی به تبدیل %~% که تا زنده شوی در عین تنزیل
# 12 تو قدر خود کجا دانی که روحی %~% نه هر اغیار در عین فتوحی
# 13 تو قدر خود کجا دانی فذلک %~% که در تو درج شد عین ملایک
# 14 نمیدانم چگویم جمله جانی %~% که هم در آشکارا و نهانی
# 15 نمیدانم چگویم جوهری تو %~% که در عین دو عالم رهبری تو
# 16 نمیدانی که سر لاالهی %~% تو داری سلطنت بر پادشاهی
# 17 نمیدانی عیان خویش اینجا %~% نمیبینی نهان خویش اینجا
# 18 نمیدانی عیان دوست دردم %~% که هستی این دم اندر دید آن دم
# 19 نمیدانی کز آن دم این دمی تو %~% ز دید هر دو عالم آدمی تو
# 20 نمیدانی که اینجا آدمی باز %~% حجاب از این بهشت جان برانداز
# 21 توئی آدم توئی نوح یگانه %~% که در کشتی نهانی جاودانه
# 22 توئی عین خلیل الله هستی %~% که مر نمرود راگردن شکستی
# 23 توئی موسی و اندر کوه طوری %~% حقیقت پای تا سر غرق نوری
# 24 توئی درکوه جان ودل سماعیل %~% که هستی در نمود عشق تهلیل
# 25 توئی اسحاق اینجا سر بریده %~% نمود یار سر بی سر بریده
# 26 توئی یعقوب و یوسف باز دیدی %~% در اینجاگه بکام دل رسیدی
# 27 توئی یوسف ز چاه افتاده بر ماه %~% بتخت مملکت بنشسته چون شاه
# 28 توئی ایوب و دیده رنج و محنت %~% رهائی یافته از عین رحمت
# 29 توئی جرجیس زنده گشته اینجا %~% رخ جانان بدیده کل هویدا
# 30 توئی داود و بگشاده گره تو %~% گسسته باز از هم این زره تو
# 31 توی کاینجا سلیمان خدیوی %~% کنون فارغ ز مکر و رنج دیوی
# 32 توئی یحیی و زنده گشته بیشک %~% نمود انبیا را دیده یک
# 33 توئی عیسی و اندر پای داری %~% بهر صورت که آئی پایداری
# 34 توئی مر مصطفی و جان جانی %~% که تفسیر و معانی جمله دانی
# 35 توئی دریافته معراج معنی %~% بسر بنهاده این تاج معنی
# 36 توئی دریافته معراج جانان %~% حقیقت یافته اسرار دو جهان
# 37 توئی حیدر که حی را بر دری تو %~% ز بهر قتل نفس کافری تو
# 38 توئی و هم تو باشی جاودانه %~% بجز تو جملگی باشد فسانه
# 39 زهی اسرارها اسراردان کو %~% یکی صاحبدل بیننده جان کو
# 40 هزاران جان فدای صاحب راز %~% که دریابد چنین اسرارها باز
# 41 کسی کو علم لوت و لات داند %~% بلاشک این بیان طامات دارند
# 42 ز چشم کور بینائی نیاید %~% که از خفاش جویائی نیاید
# 43 کجا یارد که بیند دید خفاش %~% که بیند آفتاب جان ودل فاش
# 44 کجا یارد که بیند عین خورشید %~% کسی کو کور خواهد بود جاوید
# 45 اگر بینا دلی در چشم جان رو %~% دمادم اندر این راز نهان رو
# 46 دمادم سر معنیها برون آر %~% بهر معنی دمادم کن تو تکرار
# 47 دمادم سر کل میگوی و میباش %~% از این گنج پر از گوهر گهر باش
# 48 زبان درفشانت چون گهر ریخت %~% بنور کوکب دری برآمیخت
# 49 زبانت گوهر افشانست عطار %~% تو داری در حقیقت جوهر یار
# 50 زبانت گوهر معنی فشانست %~% ولی این جوهرت بس بی نشانست
# 51 زبانت جوهر افشانست بر دوست %~% که این جوهر هم از گنجینه اوست
# 52 زبانت جوهر اسرار دارد %~% بفرق سالکان ایثار دارد
# 53 زبانت جوهر کل را که داند %~% که بر فرق عزیزان میفشاند
# 54 زبان در فشان تو مریزاد %~% بجز در از زبان تو مریزاد
# 55 زبان درفشان تو حقیقت %~% گهر پاشید در عین شریعت
# 56 زبان درفشانت گوهر افشاند %~% عجایب اینهمه تقریرها راند
# 57 زبان در فشان پرراز داری %~% که هر ساعت از او دری بیاری
# 58 زبان درفشان ازدوست دیدی %~% که گوهرپاش در گفت و شنیدی
# 59 جواهر ذات داری در نهان تو %~% از آن جوهر شدی اینجا عیان تو
# 60 از آن جوهر شدی کاین جمله جوهر %~% ترا باشد که داری هفت کشور
# 61 تو داری هفت کشور شاه معنی %~% توئی اندر جهان آگاه معنی
# 62 ز جوهر نامه ذاتت نمودار %~% زبان خویشتن کردی گهربار
# 63 ز لفظ خویش گوهر بار کردی %~% بیانت بهتر از هر بار کردی
# 64 ز لفظت جان و دل در کل رسیدند %~% جمال یار اینجا باز دیدند
# 65 ز لفظت یافت آسایش دل و جان %~% که ناگه یافت این اسرار پنهان
# 66 ز لفظت این چنین آسایش روح %~% درون دل فتاد از عین مفتوح
# 67 ز گنج عشق جوهر داری امروز %~% ز بار خویش گشتستی تو پیروز
# 68 بسی پیشینگان اسرار گفتند %~% نه بر این شیوه عطار گفتند
# 69 از این شیوه چرا تکرار کردی %~% نمود خویشتن ایثار کردی
# 70 از این شیوه که داری حسن معنی %~% همه دریافتی در عین تقوی
# 71 نمود یار خود بنموده تو %~% حقیقت دوستدارش بوده تو
# 72 ترامعراج جان باشد مسلم %~% که برگوئی به پیش خلق عالم
# 73 ترامعراج جان بنمود دلدار %~% شده اینجا حجابت عین پندار
# 74 ترا معراج اینجا داده است دوست %~% که باشد مغز جانت جملگی پوست
# 75 چو در معراج جان سیار هستی %~% عیان در دیدن راز الستی
# 76 تو داری لامکان دیدن یار %~% توئی امروز در خود عین دیدار
# 77 جمال دوست دیدی بی نشان تو %~% نمودی یار با خلق جهان توچ
# 78 جمال یار بنمودی بعالم %~% توئی یار و توئی دیدار محرم
# 79 جمال دوست در پرده نهانست %~% یقین در دید واصل بیگمان ست
# 80 جمال دوست آنکس یافت اینجا %~% که از دیدار خود گم گشت و پیدا
# 81 جمال دوست اندر خود نظر کن %~% نمود جسم و جان زیر و زبر کن
# 82 جمال دوست بی نقش و نشانست %~% که محول گل جمال جاودانست
# 83 جمال جاودان گر باز یابی %~% حقیقت از خدا اعزاز یابی
# 84 جمال بی نشان چون در درونست %~% کسی داند که در گرداب خونست
# 85 جمال بی نشان بیچون نبینی %~% که اینجا عکس این گردون ببینی
# 86 جمال بی نشان چون رخ نماید %~% زدل زنگ حواشی برزداید
# 87 جمال بی نشان عین خدایست %~% خدایت در دو عالم رهنمایست
# 88 جمال بی نشان دریاب در کل %~% که تا آگه شوی از رنج وز دل
# 89 تو کل خواهی شدن مشکل بکن حل %~% اگر دانسته یوم تبدل
# 90 چو کل خواهی شدن دریاب آخر %~% بکن ای دوست می بشتاب آخر
# 91 چو کل خواهی شدن در عین این حال %~% حقیقت باز بین اسرار افلاک
# 92 چو کل خواهی شدن اندر زمین تو %~% نمود خویشتن هم باز بین تو
# 93 چو کل خواهی شدن در معدن دل %~% زمانی برگشا این راز مشکل
# 94 چو کل خواهی شدن مانند مردان %~% ز پیدائی تو خواهی گشت پنهان
# 95 چو کل خواهی شدن در راه آخر %~% زمانی باش از این آگاه آخر
# 96 چو کل خواهی شدن اندر طریقت %~% ز دست خود مهل جانا شریعت
# 97 چو کل خواهی شدن در عین ذرات %~% شوی عین صفات و پس سوی ذات
# 98 شریعت را دمی مگذار از دست %~% که او راهت نماید تا شوی هست
# 99 شریعت رهبر ذرات آمد %~% ز عین جان نمود ذات آمد
# 100 شریعت دارد اینجاگاه تقوی %~% همه دروی نهان اسرار معنی
# 101 شریعت دارد اینجا پاکبازی %~% که بیشک میکند او کار سازی
# 102 شریعت رهنمای سالکان شد %~% نمود دید جمله واصلان شد
# 103 نه شرعت گفت اینجا دل نبندی %~% چرا در صورت خود پای بندی
# 104 نه شرعت گفت از صورت گذر کن %~% دل وجانت به معنی راهبر کن
# 105 نه شرعت گفت گورست و قیامت %~% مر این نکته ز اسرار تمامت
# 106 نه شرعت گفت حشری هست بیشک %~% نمیدانی تو ای افتاده در یک
# 107 نه شرعت گفت از دنیا بشو دور %~% تو ماندستی چنین درخویش مغرور
# 108 نه شرعت گفت اصل کل طلب کن %~% دریغا چون نداری تو سر و بن
# 109 نه شرعت گفت کاینجاگه سوالست %~% ز بعد صورتت بیشک وبالست
# 110 نه شرعت گفت خواهی مرد اینجا %~% ببین تا خود چه خواهی برد آنجا
# 111 نه شرعت گفت دیدارست جانان %~% ولی کی یابی ای جان سر پنهان
# 112 نه شرعت گفت میزان و حساب است %~% نمودار خدایست و کتابست
# 113 نه شرعت گفت دوزخ هست در راه %~% دلت زین راز کل کی گردد آگاه
# 114 نه شرعت گفت دیدار بهشتست %~% دلت یکباره ازخاطر بهشتست
# 115 نه شرعت گفت کاینجا باز گردی %~% نمیدانی که چون ناساز گردی
# 116 نه شرعت گفت نیک و بد بتحقیق %~% تو از معنی بدان ای دوست توفیق
# 117 نه شرعت راه بنمودست در خود %~% تو نیکی چون کنی چون آمدی بد
# 118 ز قول شرع مگذر یکدم ای دوست %~% که تامغزت شود در خاک این پوست
# 119 ز قول شرع مگذر یک زمان تو %~% ز حق بشنو مر این شرح و بیان تو
# 120 ز قول شرع مگذر تا توانی %~% که تا یابی بقای جاودانی
# 121 ز قول شرع مگذر اندر این راه %~% که شرعت کند ز احوال آگاه
# 122 ز قول شرع مگذر تا شوی یار %~% در آن وقتی که باشی لیس فی الدار
# 123 ز قول شرع گفت من بدانی %~% که چون گفتم ترا راز نهانی
# 124 ز قول شرع شو آگاه بمعنی %~% که خواهی رفتن اندر راه معنی
# 125 ز قول شرع راهت مینمایم %~% حقیقت راز معنی میگشایم
# 126 ز قول شرع دیدم این تمامت %~% ز حق دریافتم عین قیامت
# 127 ز قول شرع اینجا در صراطم %~% ز راه راست میجویم نجاتم
# 128 ز قول شرع پیش از مرگ مردم %~% ره تحقیق جانان را سپردم
# 129 ز قول شرع مردم من ز صورت %~% که تا بیرون شدم از دل کدورت
# 130 ز قول شرع مردم من ز دنیا %~% شدم پیوسته من با عین عقبی
# 131 ز قول شرع مردم من ز باطل %~% که تا شد معنی جانم بحاصل
# 132 ز قول شرع مردم من ز غیرش %~% شدم فانی ز عین دیده سیرش
# 133 ز قول شرع رفتم من سوی گور %~% گذشتم من از این غوغای پر شور
# 134 ز قول شرع درخون اوفتادم %~% سراندر کائنات دل نهادم
# 135 ز قول شرع صورت برفکندم %~% مده ای عالم نادان تو پندم
# 136 ز قول شرع دوزخ دیدم از خود %~% کنون فارغ شدم از نیک وز بد
# 137 ز قول شرع مردستم من از پیش %~% نه با خویشم نه در کفرم نه در کیش
# 138 ز قول شرع راه حق سپردم %~% بیکباره ز دید خویش مردم
# 139 ز قول شرع من جز جان نخواهم %~% که در توحید جانان عذر خواهم
# 140 ز قول شرع ره بسپردهام من %~% نه همچون دیگران در پردهام من
# 141 ز قول شرع چون دیدار دیدم %~% من اندر عین جانان ناپدیدم
# 142 سپردم راه را و یار جستم %~% از این حبس بلا من باز رستم
# 143 سپردم راه حق در زندگانی %~% ز جسم و جان شدم در دوست فانی
# 144 سپردم راه حق درجان و در دل %~% ز حق بگشادهام هر راز مشکل
# 145 سپردم راه حق مانند مردان %~% بر افکندم نمود جسم پنهان
# 146 سپردم راه حق چون سالکان من %~% عیان کردم نهان واصلان من
# 147 سپردم راه حق تا حق بدیدم %~% ز عین مصطفی در حق رسیدم
# 148 سپردم راه حق تا حق شدستم %~% چو دیدم درحقیقت حق بدستم
# 149 سپردم راه حق در عین جان بود %~% نمود دوست میبینم عیان من
# 150 سپردم راه تا واصل ببودم %~% عیان جزو و کل حاصل ببودم
PageV01P008
# 1 خدا را یافتم در شرع بیخویش %~% نمود صورتم رفتست از پیش
# 2 خدا را یافتم در جان حقیقت %~% که بسپردم طریقت در شریعت
# 3 خدا را یافتم چون ره سپردم %~% ز نام وننگ خودبینی بمردم
# 4 خدا را یافتم در جوهر جان %~% حقیقت باز دیدم روی جانان
# 5 خدا را یافتم جمله خدا بود %~% چو بود حق ز بود من جدا بود
# 6 خدا را یافتم در لامکان باز %~% چو دیدم عین جان در کن فکان باز
# 7 خدا را یافتم در اصل موجود %~% نظر کردم حقیقت جمله او بود
# 8 خدا را یافتم بیعقل و بیخویش %~% حجاب پرده دل رفته از پیش
# 9 خدا را یافتم کل از درون من %~% یکی دیدم درون را با برون من
# 10 خدا را یافتم در پرده راز %~% یکی دیدم از او انجام و آغاز
# 11 خدا را یافتم از مصطفی من %~% یکی دیدم همه عین صفا من
# 12 خدا را یافتم در عین تحقیق %~% مرا بد در جهان این دید توفیق
# 13 خدا را یافتم در جمله اشیا %~% ز بو خویش دیدم من هویدا
# 14 خدا را یافتم در عرش اعظم %~% نموده عکس او در جمله عالم
# 15 خدا را یافتم بالای کونین %~% درون را با برون عین زمانین
# 16 خدا را یافتم در عین کرسی %~% ایا بیدل تو زین بیدل چه پرسی
# 17 خدا را یافتم در لوح دل من %~% که او هم میدهد کل روح دل من
# 18 خدا را یافتم عین قلم را %~% که پیوسته وجودم در عدم را
# 19 خدا را یافتم کو جبرئیل است %~% ز عقل کل مرا اینجا دلیل است
# 20 خدا را یافتم در عین رزاق %~% که میکائیل بود اندر خودی طاق
# 21 خدا را یافتم در صور دم من %~% که اسرافیل و صور آید به دم من
# 22 خدا را یافتم در جان ستانی %~% ز عزرائیل چندین می چه دانی
# 23 خدا را یافتم در عین توحید %~% مدان زنهار این اسرار تقلید
# 24 خدا را یافتم در ذره ذره %~% چه بودستی تو اندر خویش غره
# 25 خدا را یافتم از دیدن ماه %~% که پنهان میشود پیدا بهر ماه
# 26  خدا را یافتم در کوکبان من %~% نموداری شده در آسمان من
# 27 خدا را یافتم در عین آتش %~% نمودت جان شده در عشق ذاتش
# 28 خدا را یافتم در مخزن یاد %~% جهان جان ودل زو گشت آباد
# 29 خدا را یافتم در ما روانست %~% که او هم قوت روح وروانست
# 30 خدا را یافتم در خاک پیدا %~% ز ناگه لاتراب آمد هویدا
# 31 خدا را یافتم در بحر اعظم %~% نموده عکس او در جمله عالم
# 32 خدا را یافتم در دیدن جان %~% نمود این همه پیدا و پنهان
# 33 خدا را یافتم جمله هم اویست %~% زبانها جمله اندر گفتگویست
# 34 خدا را یافتم کل فاش او بود %~% تمامت نقش بد نقاش او بود
# 35 خدا را یافتم دیدم حقیقت %~% برون رفتم من از عین طریقت
# 36 مگو ای جان رموز دیگر اینجا %~% چو خواهی گشت از این معنی تو شیدا
# 37 مگو ای جان بیان خود نگهدار %~% ورگنه زودت آویزند از دار
# 38 مگو ای جان و خود را بازگردان %~% که سرگردان شوی چون چرخ گردان
# 39 مگو ای جان حقیقت آشکاره %~% که ناگاهت کند حق پاره پاره
# 40 مگو ای جان بیان راز معنی %~% که اینجا کس نداند راز معنی
# 41 مگو ای جان دگر زین شیوه اسرار %~% اگر گوئی بگو این جمله با یار
# 42 مگو ای جان سخن بپذیر آخر %~% حذر میکن ز تیغ و تیر آخر
# 43 مگو ای جان دم دل سوی خود دار %~% زبان اندر دهان خود نگهدار
# 44 قدم بالا نهادستی تو از خویش %~% نمیبینی حجابی از پس و پیش
# 45 قدم بالا نهادستی و جانی %~% چنین درها تو بیخود میفشانی
# 46 قدم بالا نهادستی تو بی خود %~% که هستی مانده است نی نیک نی بد
# 47 قدم را در نهاد جان نهادی %~% در معنی به یک ره برگشادی
# 48 قدم از کار رفت و دیده شد کور %~% چرا دم میزنی مانند منصور
# 49 قدم از کار رفت اندر قدم ماند %~% وجود بیخودت اندر عدم ماند
# 50 قدم بیرون نهادستی ز کونین %~% یکی میبینی اینجا که زمانین
# 51 قدم بیرون نهادی از مکان تو %~% یکی میبینی اینجا با زمان تو
# 52 قدم بیرون نهادی از شریعت %~% نماندی هیچ اجسام طبیعت
# 53 قدم بیرون نهادی تو ز منزل %~% برافتادت حجاب آب با گل
# 54 قدم بیرون نهادی مردواری %~% عجب اندر معانی پایداری
# 55 قدم بیرون نهادی تا شدی لا %~% حقیقت جان و عقلت ماند شیدا
# 56 شدی بیرون و در یکی تولائی %~% ز عین دیده دیدار خدائی
# 57 شدی بیرون دیدی اندرونت %~% یکی دریاست بیشک موج خونت
# 58 شدی بیرون و در تحقیق ماندی %~% از این دریای دل گوهر فشاندی
# 59 شدی بیرون و کلی اندرونی %~% در این دم نی درون و نی برونی
# 60 شدی بیرون حقیقت راز جانی %~% چنین اسرار بیشک هم تو دانی
# 61 شدی بیرون و میگوئی تو با خود %~% که جز حق نیست نی نیکست و نی بد
# 62 شدی بیرون ببین خود رادگربار %~% چو رفتت جسم و جان و عین پندار
# 63 شدی بیرون وسر لامکانی %~% یقین میدان که تو عین العیانی
# 64 شدی بیرون و تقریرت بکارست %~% چو اشترنامه این سر بر قطارست
# 65 شدی بیرون و تغییرت بغایت %~% ندارد همچو بحر کل نهایت
# 66 یکی دیدی اگرچه در دوئی تو %~% همی گوئی که جمله هم توئی تو
# 67 از او گوی و از او بین و از او خوان %~% از او یاب و از او اسرار کل دان
# 68 چو او اینجا نمودت جمله اسرار %~% همو باشد ترا دیدار انوار
# 69 ترا بنمود بیخود در خودی روی %~% از او هم در حقیقت دید او جوی
# 70 ترا بنمود اکنون باز جا آی %~% نمود جزو و کل در دیده بنمای
# 71 ترا بنمود دیدار و تو اوئی %~% چرا بیخود چنین در گفتگوئی
# 72 چرا بیخود شدی با خود زمان آی %~% زمانی در نمودار مکان آی
# 73 چرا بیخود شدی در پرده راز %~% که بیخود می نه بینی هیچ تو باز
# 74 چرا بیخود شدی عقلت کجا شد %~% چو عشق آمدیقین عقلت فنا شد
# 75 چرا بیخود شدی عقلت طلب کن %~% دمی با خویش آهنگ ادب کن
# 76 چو مردان یاد کن با جان خود رو %~% ز حق گفتی دگر از حق تو بشنو
# 77 چو عشق او ترا بربود از جان %~% شدی در عین دیدن جمله جانان
# 78 چو عشق آمد خرد یکباره بگریخت %~% طناب چار طبعت عشق بگسیخت
# 79 چو عشق آمد نمود جسم برخاست %~% ز بود تو عیان اسم برخاست
# 80 چو عشق آمد فناشد عقل درخویش %~% ز دیدجان نه پس ماند و نه در پیش
# 81 چو عشق آمد عیانت شد پدیدار %~% بچشم تو نه درماند ونه دیوار
# 82 چو عشق آمد ز صورت دور گشتی %~% یقین الله را در نور گشتی
# 83 چو عشق آمد بدیدی جمله سرباز %~% کنون وقت آمدست و جمله سرباز
# 84 چو عشق آمد عیان کن آنچه باشد %~% که جز دیدار چیزی مینباشد
# 85 چو عشق آمد نمود حق بیان کن %~% ز شوقش خویشتن راداستان کن
# 86 چو عشق آمد وجودت پاک بگرفت %~% صفات آمد تمامت خاک بگرفت
# 87 چو عشق آمد حجاب از پیش برخاست %~% ترا این راز معنی کل بیاراست
# 88 چو عشق آمد کنون از جان چه گویم %~% چو پیدا شد کنون پنهان چه گویم
# 89 چو عشق آمد خرد را میل درکش %~% بداغ عشق خود رانیل در کش
# 90 چو عشق آمد نهد بر جان و دل داغ %~% ز داغ عشق باشد عقل را زاغ
# 91 بداغ عشق بس دل مبتلا گشت %~% فتاده اندر این عین بلا گشت
# 92 بداغ عشق بس کس جان بدادند %~% همه در کنجها پنهان فتادند
# 93 بداغ عشق جانها هست نالان %~% مگر مرهم نهد هم عشق بر جان
# 94 در آخر دردما درمان شود نیز %~% در آخر جان ما جانان شود نیز
# 95 ولی اینجا حقیقت گفتگویست %~% نمود عقل اندر جستجویست
# 96 نمودعقل غوغا کرد بسیار %~% ولی در عاقبت شدناپدیدار
# 97 نمودعقل بر تقدیر گفتست %~% ولی در عشق در راز سفتست
# 98 نمودعقل از آن گفتست تقلید %~% که عشق از جان نمود این عین توحید
# 99 نمودعقل اینجا دید صورت %~% ولیکن عشق باشد بی کدورت
# 100 نمودعقل اینجابرفکند او %~% که نشنیده حقیقت هیچ پند او
# 101 نمودعقل تا کی باشد ای جان %~% که هم روزی شود در عشق پنهان
# 102 نمودعقل تا کی بازماند %~% که هم روزی نهان بی ساز ماند
# 103 نماند عقل روزی اندر اینجا %~% اگرچه کرده است در عشق غوغا
# 104 طلب کن عشق تا دلدار بینی %~% حقیقت هم تو روزی یار بینی
# 105 طلب کن عشق ای دل در نمودار %~% حجاب عقل را کن زود بردار
# 106 هر آن کو عشق باشد رهنمایش %~% رساند بیخودی اندر خدایش
# 107 هر آن کو عشق راهش کرد پیدا %~% شود در عاقبت مجنون و شیدا
# 108 هر آن کو عشق بنماید جمالش %~% بیفزاید ز دید جان کمالش
# 109 هر آن کو عشق اینجاگاه بشناخت %~% سر و جان در نمود عشق در باخت
# 110 هر آن کو عشق بشناسد زجان باز %~% شود در راه جانان نیز جانباز
# 111 هر آنکو عشق را در پرده بیند %~% حقیقت خویش را گم کرده بیند
# 112 اگر عشقت نماید روی ناگاه %~% ببینی در درون پرده الله
# 113 درون پرده تو بازمانده %~% اگرچه در عیانی راز خوانده
# 114 ز عشق این جملگی شرح و بیانست %~% ولیکن عشق بی شرح ونشان است
# 115 ز عشق آمد نمود جان پدیدار %~% ثبوت خویش کرد این عین بازار
# 116 همه بازار عشق آمد سراسر %~% بجز عشق ای برادر هیچ منگر
# 117 بدست حکمت خود حق تعالی %~% نهاد از بهر هر چیزی کمالی
# 118 نبات و معدن وحیوان و افلاک %~% نمود آب ونار و باد با خاک
# 119 همه در عشق میگردند در حال %~% چه در روز و چه در ماه و چه در سال
# 120 همه در عشق حیرانند و مدهوش %~% همه در عشق میباشند خاموش
# 121 همه در عشق پیدا ونهانند %~% نمود این جهان و آن جهانند
# 122 همه در عشق مستند و نه هشیار %~% همه در نقطه اندر عین پرگار
# 123 همه در عشق اندر جستجویند %~% همه در عشق اندر گفتگویند
# 124 همه در عشق میگویند با خود %~% توئی دانای هر نیکی وهر بد
# 125 ز سر عشق کس واقف نبودست %~% که در دیدار کل واصل نبود است
# 126 ز سر عشق اگر گویم ترا باز %~% برافتد پرده از اسرار کل باز
# 127 ز سر عشق پرده باز کردم %~% کنون اندر عیان دوست فردم
# 128 چو از عشق است اشیا زنده جاوید %~% ز یک یک ذره میشو تا به خورشید
# 129 دو عالم غرق یک دریای نور است %~% ولیکن خلق عالم پر غرور است
# 130 دو عالم جمله در گفتار عشقند %~% همه در پرده پندار عشقند
# 131 نشاید عشق را هر ناتوانی %~% بباید کاملی و راز دانی
# 132 تو پنداری که این عشق از گزافست %~% که برق او نهاده کوه قافست
# 133 همه عشقست و عشق آمد نهانی %~% نمود عشق باز آمد عیانی
# 134 ز عشق این جمله اشیا هست گردان %~% ز سر عشق جان بنموده جانان
# 135 ترا این عشق اینجاگه فزونست %~% چرا در چنبر گردون کنی دست
# 136 چو میدانی که چونست این بیانم %~% که این نکته من اندر عشق دانم
# 137 مرا عشقست اینجا محرم جان %~% مرا عشقست بیشک همدم جان
# 138 مرا عشقت جان در رخ نموده %~% ز جسمم زنگ آئینه زدوده
# 139 دو آئینه است عشق و دل مقابل %~% که هر دو روی در رویند از اول
# 140 دو آئینه است عشق و دل نمودار %~% نمود جان شده اینجا پدیدار
# 141 دو آئینه است عشق و دل نظر کن %~% سر موئی تو خود را زین خبر کن
# 142 دو آئینه است عشق و دل تو بنگر %~% که پیدا شد در او جانان سراسر
# 143 دو آئینه است عشق و دل ابا هم %~% که پیدایند و پنهان هر دو عالم
# 144 دو آئینه است عشق و دل الهی %~% در او بنموده خود را در کماهی
# 145 دو آئینه است میگویم ترا باز %~% دراو پیداست هم انجام و آغاز
# 146 دو آئینه است و بنگر اندر او زود %~% ببین زین آینه دیدار معبود
# 147 دو آئینه است هر دو در یکی بین %~% نمود هر دو در خود بیشکی بین
# 148 دو آئینه است پیدا و نهانند %~% دو جوهر در درون اینجا عیانند
# 149 دو آئینه است آن را بین تو اظهار %~% که جانانست اندر وی پدیدار
# 150 رخ جانان در این آئینه پیداست %~% نظر کن گر ترا دو چشم بیناست
# 151 رخ جانان در این آئینه بنگر %~% توداری آینه ای دوست درخور
# 152 رخ جانان نظر کن تا ببینی %~% در این آئینه گر صاحب یقینی
# 153 رخ جانان نظر کن در دل خود %~% چرا درمانده در مشکل خود
# 154 چنین گفت آن بزرگ کار دیده %~% که بود او نیک و بد بسیار دیده
PageV01P009
# 1 که بسیاری طلب کردم نمودار %~% که باشد تا بدانم سر اسرار
# 2 در این اندیشه بودم سالها من %~% بسی معلوم کردم حالها من
# 3 طلبکردم درون دل بسی سال %~% که تا یابم مگر از دیده احوال
# 4 درون دل بسی رفتم سرانجام %~% نظر کردم حقیقت مندر این جام
# 5 درون پرده دل راز دیدم %~% دو آئینه در آنجا باز دیدم
# 6 یکی گوهر میان هر دو درحال %~% نظر کردم بدیدم روی فی الحال
# 7 از آن آئینه در آن سوی دیگر %~% میان هردو پیدا بود گوهر
# 8 درون هر یکی یک جوهری بود %~% که جوهر در دو آئینه یکی بود
# 9 یکی جوهر بد از دریای وحدت %~% که اینجا آمده در عین قربت
# 10 چو آن جوهر بدیدم گم شدم من %~% مثال قطره در قلزم شدم من
# 11 در آن جوهر نظر بگماشتم من %~% نمود او عدم پنداشتم من
# 12 سراب از دور همچون آب دیدم %~% بمردم تشنه چون آنجا رسیدم
# 13 یکی را دیدم اینجا جوهر دل %~% دو تابنده بد هفت اختر دل
# 14 یکی جوهر بد الا آمده باز %~% گرفته در درون انجام و آغاز
# 15 یکی جوهر بد از دریا گرفته %~% وجود جمله در غوغا گرفته
# 16 یکی جوهر نظر کن لامکانی %~% ز پیدائی خود اندر نهانی
PageV01P010
# 1 الا ای دل چو جوهر باز دیدی %~% چرا در آینه تو ناپدیدی
# 2 الا ای دل کجا آخر فتادی %~% گریزان از برم مانند بادی
# 3 الا ای دل نمیدانم کجائی %~% که این دم اوفتاده در فنائی
# 4 الا ای دل نمیدانم که چونی %~% نهانی در درون و در برونی
# 5 الا ای دل نمیدانم ز دیدت %~% ولی ماندم دراین گفت و شنیدت
# 6 الا ای دل کجائی مرحبا هان %~% دمی بنمای خود را در لقا هان
# 7 الا ای دل تو جانی در حقیقت %~% که بسپردی در او راه شریعت
# 8 دلا جانی کنون در هر دو عالم %~% ز تو پیدا شده سر دمادم
# 9 توئی آن جوهری کز ذات بیچون %~% در اینجا آمدی تو غرقه در خون
# 10 میان خاک و خون شادان نشستی %~% در از عالم بروی خویش بستی
# 11 میان خون بماندی خاک بر سر %~% عجب افتادی این دم زار بنگر
# 12 میان خون نشستی زار و مجروح %~% بدیدی عاقبت هم قوت ازروح
# 13 میان خاک خون خوردی بهرحال %~% که نامم باز دیدی عین احوال
# 14 چرا در پردهای گم کرده راه %~% مگر حیران شدی در دیدن شاه
# 15 چرا در پرده خود باز مانده %~% میان چار طبع آز مانده
# 16 چرا در پرده بردار آواز %~% که تا آئی ز یکتائی به پرواز
# 17 چرا در پرده بخرام بیرون %~% بسوزان پرده را با هفت گردون
# 18 دلا یک دم رها کن آب و گل را %~% صلای عشق در ده اهل دل را
# 19 به پرواز جهان قدس شو زود %~% عیان کن بی صفت دیدار معبود
# 20 رها کن صورت و معنی نظر کن %~% دل خود ای دل از جانان خبر کن
# 21 در اینجا چون دمادم راه داری %~% نظر دائم به عین شاه داری
# 22 در اینجا دیده دیدار جانان %~% دمادم میکنی تکرار جانان
# 23 در اینجا دیده سر الهی %~% ببین دیدارتو در ماه و ماهی
# 24 در اینجا کرده احوال معلوم %~% تو دادی در حقیقت داد مفهوم
# 25 در اینجا باز دیدستی عیانی %~% تو میبینی بخود راز نهانی
# 26 جهان جان تودیدی دل نمودن %~% چواندر عاقبت آن در گشودن
# 27 جهان جان و دل هر دو یکی است %~% بنزدیک محقق بیشکی است
# 28 بسی خون خورد اندر پرده سازی %~% نبود این پرده اینجاگه بازی
# 29 بسی خون خورد اینجا دل نهانی %~% که تادیدار دید از عین فانی
# 30 بسی خون خورد دل درکار راهش %~% که تادر عشق میدارد نگاهش
# 31 بسی خون خورد و از خون گشت پیدا %~% ولیکن هم عیان گردد هم اینجا
# 32 بسی خون بایدت خوردن در این راه %~% که تا بینی در آنجاروی دلخواه
# 33 بسی خون بایدت خوردن بناکام %~% که تادر عاقبت بینی سرانجام
# 34 بسی خون بایدت خوردن بدنیا %~% که تا یابی همی آخر تو عقبا
# 35 ترا این چنبر گردون فروبست %~% چرا در کردن چنبر کنی دست
# 36 اگرگردون نبودی نامساعد %~% نگشتی خاک چندین سیم ساعد
# 37 تو میخواهی کز این چنبر ببازی %~% برون تازی تو همچون مرد غازی
# 38 همی خواهی کز این چنبر جهی تو %~% قدم بیرون این چنبر نهی تو
# 39 قدم زین چنبر آن ساعت توانی %~% که جان بر چنبر خلقت رسانی
# 40 از این چنبر بسی جانها ربودند %~% همه در بهر او گفت وشنودند
# 41 از این چنبر بسی جانها ببردند %~% در این چنبر بزرگان جمله خوردند
# 42 در این چنبر عجایب رازها هست %~% ز یکی در یکی آوازها هست
# 43 در این چنبر که خورشید است گردان %~% نمیبینی تو یک مو راز پنهان
# 44 در این چنبر نمیبینی که هرماه %~% شود بگداخته ماهی زناگاه
# 45 در این چنبر نمود عرش و کرسی است %~% چه کروبی چه روحانی چه قدسیست
# 46 در این چنبر عیان گر باز بینی %~% در او انجام و هم آغاز بینی
# 47 در این چنبر نمودی صورت خویش %~% نمود عقل و عشق و کفر باکیش
# 48 در این چنبر نمودار بهشتست %~% که در او طینت آدم سرشتست
# 49 در این چنبر عیان راز باشد %~% کسی کو را دو چشمش باز باشد
# 50 در این چنبر ببیند خویش گردان %~% یقین خود را از او تو پیش گردان
# 51 در این چنبر چرا دل تنگ گشتی %~% درون مزرعه تخمی نکشتی
# 52 نشیب چنبرت یک مرغزار است %~% که دلها اندر آن چون مرغ زار است
# 53 در این چنبر که داری مزرعه زار %~% نمیدانی تو مر اسرار آن یار
# 54 در این چنبر چه بندی خویش را باز %~% برون جه تا که گردی محرم راز
# 55 بسی ره کرده زان سر بدین سر %~% اگر باور نمیداری تو بنگر
# 56 بسی ره کرده و خود بدیدی %~% که تا بر خون دل آنجا رسیدی
# 57 بسی ره کرده در پرده نور %~% که اینجا آمدستی از ره دور
# 58 بسی ره کرده و دیدی تو خود باز %~% ولی نادیده انجام و آغاز
# 59 هزاران پرده در پرده گذشتی %~% که تا از سر کل آگاه گشتی
# 60 هزاران پرده در پرده بریدی %~% میان خون در اینجا آرمیدی
# 61 هزاران پرده اینجا رفته تو %~% چو میگویم مگر خوش خفته تو
# 62 بصد انواع گشتی درحقیقت %~% سپردی بی صور ره بر حقیقت
# 63 بصد انواع بیرون آمدی تو %~% که تادر عاقبت دلخون شدی تو
# 64 هزاران دور پیچاپیچ داری %~% که تا این دم نمودی هیچ داری
# 65 بهر صورت که میآئی تو بیرون %~% یکی هستی عجایب طرفه معجون
# 66 در این حقه که پر از جوهر آید %~% در او دیدار ماه و اختر آید
# 67 جهان زین حقه بیشک پایدار است %~% که در این حقه جوهر بیشمار است
# 68 در این حقه نگون افتاده تو %~% عجایب بی غمی دل ساده تو
# 69 توئی آن نطفه افتاده اینجا %~% که خواهی ماند بس دل ساده اینجا
# 70 توئی در حقه صورت گرفتار %~% چو موری لنگ افتادی چنین زار
# 71 چو معجونی تو اندر حقه باشی %~% نکو بنگر که خود زینسان قماشی
# 72 رهت دورست و خفته بختت آمد %~% تنت عریان ودل بی رختت آمد
# 73 نمیدانی که در اول چه بودی %~% که این لحظه تو در گفت و شنودی
# 74 ندانی کاین زمان اندر کجائی %~% فتاده در دهان اژدهائی
# 75 در این چاه بلا ماندی چون بیژن %~% نهادی بر دلت بار زر و زن
# 76 در این چاه بلا ماندی چو یوسف %~% نکردی یک دمی اینجا تأسف
# 77 توئی یوسف درون چه فتاده %~% عجایب همچو خاک ره فتاده
# 78 ترا یوسف درون چاه ماندست %~% دلت در خون و خاک راه ماندست
# 79 ترا یوسف شده درچاه تاریک %~% نمیدانی تو این اسرار باریک
# 80 دریغا یوسفت اندر چاه افتاد %~% نمیدیدی که از ناگاه افتاد
# 81 توئی یوسف درون چه فتادی %~% دل اندر حکم کلی زان نهادی
# 82 ولی چون یوسف از این چه برآید %~% نمودش جسم و جان ودل رباید
# 83 جمال یوسف ناگاه ازچاه %~% برآید یابد او بس رفعت و جاه
# 84 نشیند وآنچه کردی باز بینی %~% نظر کن روی او تا راز بینی
# 85 چو ازچاهت برآید یوسف جان %~% نماید راز در این جای پنهان
# 86 ز عشقت بیقرار آید دل و تن %~% شود اسرار کلی جمله روشن
PageV01P011
# 1 جمال حسن یوسف بس لطیف است %~% ولی دل دیدنش را بس ضعیف است
# 2 چو اهل مصر مر او را بدیدند %~% ز بیهوشی طمع از جان بریدند
# 3 چو پیدا شد جمال یوسف از دور %~% جهان از پرتو او گشت پر نور
# 4 اگر داری توطاقت در جمالش %~% بیابی در درون جان وصالش
# 5 زلیخا گم بشد چون دید او را %~% جمال حسن آن روی نکو را
# 6 ولی آن جمع بی طاقت بماندند %~% ز دردش جمله بی راحت بماندند
# 7 در آن دیدار حیران گشته مردم %~% مثال قطره افتاده بقلزم
# 8 هزاران خلق آنجا بیش مردند %~% همه جان در نمود او سپردند
# 9 ندید کس ورا درروی بازار %~% که دائم بود در معنی کم آزار
# 10 ندیدی کس ورا در سال و در ماه %~% که بود او دائمادر عشق آگاه
# 11 سیاهی بود پیر آنجا جگرسوز %~% ضعیف و خسته نامش بود پیروز
# 12 سیاهی بود اما دل سپید او %~% ز رویش خلق بودی پر امید او
# 13 صد و چل سال عمرش بود آن پیر %~% بدی او ساکنی با رای و تدبیر
# 14 بسی اسرار سر معنوی داشت %~% ز دید دوست پشت دل قوی داشت
# 15 درون خلوت دل بود ساکن %~% بطاعت در بدی پیوسته ایمن
# 16 بر او خلق رفتندی دمادم %~% که او زان دم همی زد دائما دم
# 17 دم او بود روحانی چو عیسی %~% بصورت اسود و پاکیزه معنی
# 18 عیان اسرار سر لامکان داشت %~% همیشه او به دل راز نهان داشت
# 19 بقدر خویش بد در عشق واصل %~% بسی اسرارها راکرده حاصل
# 20 بسی اسرار معنی داشت درجان %~% دم وحدت زدی مانند لقمان
# 21 سیاهی بود روشن دل چو خورشید %~% حقیقت داشت او اسرار جاوید
# 22 قضا را صورت خوش دوست میداشت %~% ولی اسرار آن با دوست میداشت
# 23 خلایق هر که بودی صورتی خوش %~% جمال حسن او بودیش دلکش
# 24 بر او آمدندی بهر دیدار %~% بجان ودل شدی صورت خریدار
# 25 نبد شهوت مر او را هیچ برتن %~% وجودی داشت چون آئینه روشن
# 26 بسی اورا نمودندی صورها %~% بجز جانان ندیدی هیچ آنجا
# 27 دم از الله وز دیدار میزد %~% نمود عشق از دلدار میزد
# 28 چو از احوال یوسف بشنوید او %~% ز بیهوشی در آن مجمع دوید او
# 29 نظر کرد او جمال جاودان دید %~% نهان خویشتن آنجا عیان دید
# 30 بزد یک نعره و در پایش افتاد %~% برآمد زو دمادم بانگ و فریاد
# 31 خلایق جمله حیران ایستاده %~% در آنجا جمله گریان ایستاده
# 32 برفت و پای یوسف بوسه داد %~% زبان خویشتن در کام بگشاد
# 33 که ای نور دوچشم و دیده و دل %~% مرا عین العیان راز مشکل
# 34 توئی جانم که بر لب آمدستی %~% یقین دان کز پی من آمدستی
PageV01P012
# 1 زهی کرده ز یارخویش عزلت %~% کشیده هم بلا و رنج و محنت
# 2 توئی از یار خود دور اوفتاده %~% در این نظاره معذور اوفتاده
# 3 توئی گمگشته از یعقوب ناگاه %~% فتاده در چه درمانده در راه
# 4 توئی نور دو چشم وجان یعقوب %~% سیاهی را کجا آئی تو محبوب
# 5 توئی آن آفتاب سایه پرور %~% که دوری این زمان از هفت کشور
# 6 توئی آن ماه بدر چرخ گردان %~% که هستی همچو نور ماه تابان
# 7 توئی آن مشتری زهره دیدار %~% که جانانت بود اینجا خریدار
# 8 توئی آن ماه ملک حسن و خوبی %~% مرا از جان تو ستارالعیوبی
# 9 سیاهی راکجا وصل تو شاید %~% که درچشم از سگی گم مینماید
# 10 سیاهی را کجا بس باشد ای جان %~% که میبیند جمال یار اعیان
# 11 سیاهی کی بیابد وصل شاهی %~% غباری کی بیابد اصل ماهی
# 12 مرا بی روی تو جان بر لب آمد %~% ز عشق و شب و روزم تب آمد
# 13 مرا بی روی تو در خلوت دل %~% کجا باشد دو کونم نیز حاصل
# 14 ز عشقت سوختم ای جان کجائی %~% چنین پیدا چنین پنهان چرائی
# 15 ز عشقت سوختم ای جان جانم %~% توئی گفتار بیشک بر زبانم
# 16 ز عشقت سوختم بنمای دیدار %~% که در دردم میان خاک و خون خوار
# 17 ز عشقت پای از سر میندانم %~% دلم خون گشت دیگر میندانم
# 18 دلم خون گشت ای یوسف تو دانی %~% سزد گر تو مرا زین غم رهانی
# 19 ز عشقت یوسفا مهجور ماندم %~% عجب بر خاک و خون رنجور ماندم
# 20 دلم خون گشت اندر خاک افتاد %~% عجائب چون قلم در خاک افتاد
# 21 دلم خونست و خون ازدیده بارد %~% که از جان دولت او دوست دارد
# 22 دلم خونست و در اندوه مانده %~% بزیر بار غم چون کوه مانده
# 23 دلم خونست در اندوه و ماتم %~% دم آتش زند اینجا دمادم
# 24 چودیدم روی تو ای ماه خرگاه %~% شدی بر ملک مصر جان من شاه
# 25 کنون ملک دلم اینجا تو داری %~% که در گوش دلم تو گوشواری
# 26 کنون در مصر جان بر تخت خواهی %~% نشستن جان که بیشک پادشاهی
# 27 وصالت در درون جان عیان است %~% حجاب من کنون خلق جهان است
# 28 وصالت را طلب کردم بسی من %~% بسر بردم غمت رادر بسی من
# 29 وصالت را طلب کردم بناگاه %~% چو دیدم میشوم در سوی خرگاه
# 30 شبی دیدم جمالت آشکاره %~% بخواب و این چنین خلقان نظاره
# 31 شبی کز زلف توعالم چو شب بود %~% سر موئی نه طالب نی طلب بود
# 32 منت طالب بدم در پرده راز %~% چنان کامروزت اینجادیدهام باز
# 33 در آن شب این چنین خلقان ستاده %~% همه دل برجمال تو نهاده
# 34 من بیچاره چون امروز نالان %~% بپایت درفتادم زار و حیران
# 35 زدم یک نعره و بیهوش گشتم %~% میان بیهشی خامش گشتم
# 36 همه احوال تو دانستهام باز %~% حجاب اکنون ز پیش من برانداز
# 37 حجاب از روی برگیر ای دلارام %~% که اینجاگه نمیگیرد دل آرام
# 38 حجاب از پیش برگیر ای سرافراز %~% مرادر قعر بحر حسنت انداز
# 39 حجاب از پیش برگیر ای مه تام %~% که رفتم این زمان هم ننگ و هم نام
# 40 حجاب از پیش برگیر ای دل و جان %~% که خواهم رفت از این دریای عمان
# 41 حجاب از پیش برگیر ای تو در اصل %~% نموده مر مرا اینجایگه وصل
# 42 حجاب از پیش برگیر ای تو دلدار %~% که خواهم شد نهان ای دوست تا کار
# 43 حجاب از پیش تن بردار و جان شو %~% مرا در دید جان عین العیان شو
# 44 حجاب از پیش تن بردار بی من %~% بخود کن راه چشم جانت روشن
# 45 حجاب از پیش تن بردار و بنگر %~% که دیدار تو میبینم سراسر
# 46 حجاب تو منم من را فکن زود %~% مرا کن یک زمان ای دوست خشنود
# 47 ز عشقت واله و شیدا شدستم %~% کنون از بیخودی رسوا شدستم
# 48 ز عشقت والهام چون چرخ گردان %~% مراتو بیش از این واله مگردان
# 49 وداعت میکنم ای پور یعقوب %~% توئی درجان دلها جمله محبوب
# 50 وداعت میکنم ای نور عالم %~% که خواهم گشت ناپیدا در این دم
# 51 وداعت میکنم ای ماه جانم %~% عجائب درنگر ای مهربانم
# 52 وداعت میکنم ای مخزن گنج %~% کشیدم وارهیدم از غم و رنج
# 53 کنون خواهم شدن تا نزد یوسف %~% ز حالش مانده یوسف در تاسف
# 54 همی گفت و عجب در راز مانده %~% دو چشمش سوی او بد باز مانده
# 55 بزد یک نعره و جان داد در حال %~% برست او آن زمان از قیل وز قال
# 56 چو زو شد جان جدا در پیش جانان %~% ز پیدائی بماند آن دوست پنهان
# 57 درآید یوسفش گریان و مدهوش %~% دلش ماننده دیگی پر از جوش
# 58 سر و رویش چو بگرفت آن سرافراز %~% نهاد اندر میان دیدهاش باز
# 59 برویش بوسه داد آن خداوند %~% چو سود ای دوست چون جان رفت از بند
# 60 غریوی اوفتاد اندر خلایق %~% که مرد آن اسود درویش عاشق
# 61 خلایق جملگی گریان بماندند %~% در آن راز عجب حیران بماندند
# 62 دریغ و آوخ از هر گوشه برخاست %~% نمیدانی که این راز هویداست
# 63 بفرمود آن زمان یوسف به مردم %~% که تا او را کنند از گوشه گم
# 64 بشستند آن زمان درویش غمناک %~% نهادندش درون خاک نمناک
# 65 وصال دلبرش در پرده افتاد %~% نمود جسم در گم کرده افتاد
# 66 چو یوسف یافت آنجا پادشاهی %~% ز عین دوستی و نیکخواهی
# 67 شدی یوسف به خاک دوست هر روز %~% نشستی یک نفس بالین هر روز
# 68 ز درد عشق کردی گریه بسیار %~% یکی یارست اگرداری تو بس یار
# 69 ز درد عشق آگاهی نداری %~% چگویم چون تو دلخواهی نداری
# 70 ز درد عشق اگر جانت برآید %~% ترا هر روز یوسف بر سر آید
# 71 ز درد عشق جانت ماند اینجا %~% فتاده این زمان در رنج و سودا
# 72 ز درد عشق جان در جستجویست %~% بهر اسرار اندر گفتگویست
# 73 بدرد عشق اینجا مبتلائی %~% بر یوسف تو از بهر دوائی
# 74 دوای درد تو هم مرگ باشد %~% که اندر راه حق کل ترک باشد
# 75 دوای درد تو صبر است ای جان %~% که تا روزی ببینی روی جانان
# 76 دوای درد تو حاصل شود زود %~% عیان جان تو واصل شود زود
# 77 دوای درد از دلدار یابی %~% چو خود را این چنین افگار یابی
# 78 دوای درد او دارد دوا اوست %~% درون جان پاکت رهنما اوست
# 79 دوای درد بیشک درد باشد %~% کسی باید که مرد مرد باشد
# 80 دوای درد درد آمد پدیدار %~% اگر هم مرد مرد آمد پدیدار
# 81 دلا چون خسته درمان طلب کن %~% دوای درد از جانان طلب کن
# 82 چو داری درد درمانیت باشد %~% چو جانت هست جانانیت باشد
# 83 چو داری درد بی حد در دل و جان %~% دوای درد خود میجو ز جانان
# 84 چو درد تو دوادارد طلب کن %~% دوای درد جانان بوالعجب کن
# 85 چو دردت هست جانانت دوا است %~% که او مر انبیا را رهنما است
# 86 ترا اینجا یقین حاصل نباشد %~% ز دردت جان و دل واصل نباشد
# 87 ز وصلت درد باید بر دوایم %~% که تا گردی بذات حق تو قائم
PageV01P013
# 1 الا ای جان و دل را درد و دارو %~% تو آن نوری که لم تمسسه نارو
# 2 تو درمشکات تن مصباح نوری %~% ز نزدیکی که هستی دور دوری
# 3 ز روزنهای مشکات مشبک %~% نشیمن کرده خاک مبارکت
# 4 زجاجه بشکن و زیتت برون ریز %~% بنور کوکب دری درآویز
# 5 ترا با مشرق و مغرب چه کار است %~% که نور آسمان گردن حصار است
# 6 ز بینائی مدان این فر و فرهنگ %~% که گنجشکی بپرد بیست فرسنگ
# 7 تو آن نوری که اندر بام افلاک %~% همی گشتی بگرد کعبه خاک
# 8 تو آن نوری که منشوری بعالم %~% عیان عین منصوری بعالم
# 9 تو نوری لیکن در ظلمت فتادی %~% ولی در عین آن قربت فتادی
# 10 تونور مخزن اسرار جانی %~% که اینجا رهنمای لامکانی
# 11 تو نوری این زمان در عین مشکات %~% ز مصباحت نموداری تو ذرات
# 12 حقیقت لامکان گلشن تو داری %~% که جسم و جان و عقل غمگساری
# 13 سفر کردی ز دریا سوی عنصر %~% سفر ناکرده قطره کی شود در
# 14 سفر کردی بمنزل در رسیدی %~% حقیقت روی جان اینجا بدیدی
# 15 سفر کردی ز دریا در صدف باز %~% شدی جوهر کنون از عزت و ناز
# 16 سفر کردی تو در انجام این تن %~% بتوست این جمله آفاق روشن
# 17 سفر کردی ز کل فارغ شدی تو %~% در اینجا در صدف بالغ شدی تو
# 18 تو ای جوهر چو از دریا برآئی %~% ز زیر طشت زرین بر سر آئی
# 19 توئی جوهر که قدر خویش دانی %~% نباید کاین چنین اینجا بمانی
# 20 تو در قعری کجا باشد بهایت %~% بهای تست جان بی حد و غایت
# 21 توئی آن جوهر هر دو جهان هم %~% که بخشیدی تو این معنی دمادم
# 22 کنون درهرچه هستی روی بنمای %~% یکی شو بی عدد هر سوی بنمای
# 23 که جوهر روشنی او یکی است %~% نمود گردش او بیشکی است
# 24 الا ای جوهر بالا گزیده %~% ولیکن در گمانی نارسیده
# 25 الا ای جوهر بحر معانی %~% کنون اندر صدف بیشک نهانی
# 26 توئی دریا ولی جوهر نمودی %~% که دایم در صدف گوهر نبودی
# 27 سفر کردی و دیدی روی دلدار %~% حجاب این صدف از پیش بردار
# 28 صدف بشکن که اندر نور قدسی %~% جدا مانی ز حیوان نقش سدسی
# 29 برافکن شش جهاتت از صدف باز %~% که با نورت بود پر در صدف باز
# 30 زند عکس و تو مه را باز بینی %~% همت انجام و هم آغاز بینی
# 31 تو نور قدس داری در درونت %~% یکی نور درون و هم برونت
# 32 تو نور قدس داری در نمودار %~% عیان روح داری جسم بردار
# 33 تو نور قدسی افتادی در اینجا %~% شعاعت در گرفته عین دریا
# 34 تونور قدسی و در این صفاتی %~% حقیقت ترجمان عین ذاتی
# 35 تو نور قدسی و دیدی تو خود را %~% عیان دریاب خود عین احد را
# 36 خطابم باتو و با هیچکس نیست %~% که جز تو هیچکس فریادرس نیست
# 37 الا ای نور قدسی روی بنمای %~% ز زنگ آینه دل پاک بزدای
# 38 زمین و اسمان از پیش بردار %~% نمود جسم و جان از خویش بردار
# 39 در این آیینه دل کن نظر باز %~% حجاب صورت و معنی برانداز
# 40 ز اشترنامه سرکاردیدی %~% حقیقت دیده دیدار دیدی
# 41 برافکن چار طبع و شش جهت تو %~% که تا ز اعداد گردی یک صفت تو
# 42 صفات وذات خود هر دو یکی بین %~% درون را با برون حق بیشکی بین
# 43 توئی ذات و صفات و فعل در حق %~% جهان جان توئی ای یار مطلق
# 44 جواهر ذات بر گو آشکاره %~% چو خواهد کرد یارت پاره پاره
# 45 چو چیزی دیگرت اینجا نماندست %~% بجز نامیت اینجا که نشاندست
# 46 بگو اسرار فاش و فاش گردان %~% برافکن نقش خود نقاش گردان
# 47 توئی عین العیان جوهر ذات %~% نمود تست بیشک جمله ذرات
# 48 چو خواهد کشت محبوبت بزاری %~% برافکن جوهر و کن پایداری
# 49 چو عیسی زنده میر از جوهر پاک %~% که تا چون خر نمانی در گو خاک
# 50 چو زان کانی که جانهاگوهر اوست %~% فلک از دیرگه خاک در اوست
# 51 تو داری ملکت معنی سراسر %~% دمی تو از نمود دوست مگذر
# 52 درون کعبه دل باز دیدی %~% دمی در صحبت جان آرمیدی
# 53 شترها را رها کن در چراگاه %~% درون کعبه می زن صنعةالله
# 54 درون کعبه جانان تو داری %~% سزد گر اشتران اینجاگذاری
# 55 درون کعبه خلوتگاه جانست %~% که مرد دیدار جانان کل عیانست
# 56 درون کعبه و راز داری %~% سزد گردل ز شهوت باز داری
# 57 درون کعبه این سر درنگنجد %~% فلک اینجا به یک کنجد نسنجد
# 58 درون کعبه زیبا باید و پاک %~% درون کعبه نی گرد است و نی خاک
# 59 درون کعبه گر یک شب درآئی %~% به بینی جان جانان جانفزائی
# 60 درون کعبه جانان میزند سیر %~% اگرچه مینگنجد بت در این دیر
# 61 درون کعبه غیری درنگنجد %~% بجز یک دید سیری در نگنجد
# 62 حرمگاه دلت را کن نظر زود %~% که تا بینی درو دیدار معبود
# 63 حرمگاه دلت جانان مقیم است %~% ترا هم پرده دار و هم ندیم است
# 64 حرمگاه دلت چون جانست دریاب %~% ز پیدایی عجب پنهانست دریاب
# 65 حرمگاه دلت جانست دردید %~% ز دید او یکی بین گفت واشنید
# 66 چو در خلوت نشیند یار با یار %~% اگر موئی بود کی گنجد اغیار
# 67 نگنجد در نمود دیدن دوست %~% ترا از گوش جان بشنیدن دوست
# 68 چو در خلوت مقیم است او عیانت %~% زمانی تازه گردان عین جانت
# 69 توئی در کعبه و بت میپرستی %~% چرا تو بت بیکباره شکستی
# 70 توئی در کعبه و بت کرده حاصل %~% کجا گردی تو اندر عین واصل
# 71 توئی در کعبه اینجا بت شکن باش %~% چو حق دیدی بحق بنمای دین فاش
# 72 توئی در کعبه و پستی بیفکن %~% بت صورت چوابراهیم بشکن
# 73 توئی در کعبه و خلوت گزیده %~% نمودی دیده و بت برگزیده
# 74 اگر با دیده با دیده میباش %~% ز خلقان خویشتن دزدیده میباش
# 75 اگر با دیده نادیده مشنو %~% حقیقت جوی و بر تقلید مگرو
# 76 اگر بادیده رازت نهان گوی %~% وگر گوئی ابا خلق جهان گوی
# 77 اگر با دیده حاصل چه داری %~% در این اعیان دلت واصل چه داری
# 78 ندیدی وصل یار ای بی وفا تو %~% از آن هستی در این راه جفا تو
# 79 جفاکردی وفا میداری امید %~% بسوزد ذره اندر عین خورشید
# 80 جفا کردی وفا هرگز نبینی %~% بجز وقتی که خود عاجز ببینی
# 81 بعجز اقرار ده ای تو ستمکار %~% که تاعذرت پذیرد روی دلدار
# 82 ز عجز خویش دایم باش مسکین %~% که تا چون گل شوی خوشبوی و مشگین
# 83 ز عجز خویش دایم ربنا گوی %~% بروز و شب یقین فاغفرلنا گوی
# 84 زعجز خویش خود گم نه بهرحال %~% که تا رسته شوی از قیل وزقال
# 85 ز عجز خویش کن دائم تو طاعت %~% که بیرون آید از رنج تو راحت
# 86 ببینی چون دمی انصاف از خود %~% ز نور شرع بینی نیک از بد
# 87 اگر انصاف دادی رستی ازنار %~% ببخشد مر ترا پس عاقبت یار
# 88 اگر انصاف دادی پاک باشی %~% ولی باید که همچون خاک باشی
# 89 اگر انصاف دادی راست بینی %~% درون کعبه با جانان نشینی
# 90 اگر انصاف دادی یار رستی %~% به کنج عافیت شادان نشستی
# 91 اگر انصاف دادی گنج یابی %~% درون جان و دل بی رنج یابی
# 92 اگر انصاف دادی جان جانی %~% که هستی قاف سیمرغ معانی
# 93 اگر انصاف دادی نور گردی %~% درون جزو و کل مشهور گردی
# 94 اگر انصاف دادی در صفائی %~% نمود عشق کل اندر صف آئی
# 95 بده انصاف تا این راز یابی %~% که خود بی شک حق از خود بازیابی
# 96 چو انصافست اینجا پرده راز %~% تو نیز انصاف ده پرده برانداز
# 97 ز طاعت مگذر و عین قناعت %~% قناعت برتر است از عین طاعت
# 98 قناعت بهتر است از هر دو عالم %~% قناعت کرد و توبه یافت آدم
# 99 قناعت سلطنت دارد بتحقیق %~% ز هر کس ناید از پندار توفیق
# 100 قناعت کردهاند اینجای مردان %~% تو از عین قناعت رخ مگردان
# 101 قناعت از صفاکردست اینجا %~% مصفا شد از آن آمد هویدا
# 102 قناعت مرد را در حق رساند %~% کسی کو راز فقر کل بداند
# 103 قناعت بهتر از هر دو جهانست %~% بدان این سر که بیشک کار جانست
# 104 قناعت روی جانان باز دیدست %~% قناعت زینت و اعزاز دیدست
# 105 قناعت انبیا کردند پیشه %~% از آن در وصل بودندی همیشه
# 106 قناعت اندرون صافی نماید %~% همه زنگ طبیعت بر زداید
# 107 قناعت گوهری بس بی بها بین %~% قناعت جوی پس عین لقا بین
# 108 قناعت دل کند صافی و روشن %~% نماید دید گلخن همچو گلشن
# 109 قناعت کردهاند اینجای پیدا %~% که تا جان در عیان گردد هویدا
# 110 قناعت چون کنی اینجا یقینی %~% رخ معشوق خود اینجا ببینی
# 111 درونت صاف و پاکی گردد از کل %~% شوی فارغ نیابی رنج و هم ذل
# 112 دلت آئینه صافی کند زود %~% نماید اندر او دیدار معبود
# 113 در آئینه ببینی هرچه باشد %~% به جز رخسار جان چیزی نباشد
# 114 همه جانان بود گر بازدانی %~% ولی باید که آن هم راز دانی
# 115 که بی فقرت نباشد این مسلم %~% ز قعر افتادم این عین دمادم
# 116 قناعت کردهام اینجا بسی من %~% یقین دانستهام خود را کسی من
# 117 ندیدم خویش را در عین صورت %~% از آن ذوقم نمود آن بی کدورت
# 118 قناعت کردم و دیدار دیدم %~% نمود جان ودل را یار دیدم
# 119 قناعت جوهریست ازعالم عشق %~% که میخوانند او را آدم عشق
# 120 قناعت لامکان دارد ز الله %~% عیان دارد نمود قل هوالله
# 121 قناعت جز یکی هرگز ندیداست %~% اگرچه زو بسی گفت و شنیداست
# 122 ز فقر است ای برادر این قناعت %~% قناعت کن تو تا بینی سعادت
# 123 قناعت کرد اینجا عنکبوتی %~% درون خلوتی اندر بیوتی
# 124 حقیقت کرده اینجا پرده باز %~% درونش آن تست ای محرم راز
# 125 در اینجا او قناعت میگذارد %~% وطن پیوسته اندر پرده دارد
# 126 تو تا چون عنکبوت اینجا نباشی %~% چو او لاغر صفت اعضا نباشی
# 127 درون پرده کی بینی تو اسرار %~% که میگویم ترا اینجا به تکرار
# 128 تو این صورت در اینجا پرده بستی %~% درون پرده بس فارغ نشستی
# 129 بیکباره چنین میبایدت راست %~% که این پرده به پیوسته که آراست
# 130 چو خواهد گشت پرده پاره پاره %~% قناعت کن تو و کم کن نظاره
# 131 بهر چیزی تو بنگر تا توانی %~% خدا را بین تو از روی معانی
# 132 چو جز حق نیست چیزی دیگر ای دوست %~% اگر جز حق دگر بینی نه نیکو است
# 133 ریاضت اختیار کاملان است %~% کسی را کاندر این راه او نشان است
# 134 ریاضت مرد را واصل کند زود %~% عیان دیده را حاصل کند زود
# 135 ریاضت واصلان دیدند اینجا %~% از آن در قرب حق گشتند یکتا
# 136 ریاضت کش که جانا رخ نماید %~% درون چشمه کل بحر زاید
# 137 ریاضت میکشد اینجای ذرات %~% بخوان ازجاهدوادر عین آیات
# 138 ریاضت مصطفی اینجا کشیدست %~% از آن جانان درون خود بدیدست
# 139 ریاضت او کشید و گشت سرور %~% ز جمله انبیا او گشت برتر
# 140 ریاضت او کشید از دیدن شاه %~% چو بیخود شد بگفت اولی مع الله
# 141 ریاضت او کشید و جان جان شد %~% درون جزو و کل کلی نهان شد
# 142 ریاضت او کشید و ذات آمد %~% ز عین ذات در آیات آمد
# 143 بگفت اسرار فاش اینجا به حیدر %~% که بر شهر علومش بود او در
# 144 بدو اسرار گفت اندر قناعت %~% محمد صاحب حوض و شفاعت
# 145 بدو اسرار گفت و راز بنمود %~% حقیقت مرتضی نفس نبی بود
# 146 محمد با علی هر دو یکیاند %~% ز نورحق حقیقت بیشکیاند
# 147 محمد با علی هر دو دو رازند %~% که بهر آفرینش کار سازند
# 148 محمد با علی هر دو همامند %~% که ایشان در میان کل تمامند
# 149 محمد با علی از نور ذاتند %~% که این دم همدم عین صفاتند
# 150 محمد با علی هر دو جهانند %~% که ایشان برتر از کون و مکانند
# 151 محمد با علی دو سرفرازند %~% که جان مومنان زیشان بنازند
# 152 محمد با علی دو شمع دینند %~% که ایشان رهنمای کفر و دینند
# 153 محمد با علی دارند بیشک %~% وجود لحمک لحمی ابریک
# 154 یکی باشند ایشان گر بدانی %~% اگر اسرار ایشان باز دانی
# 155 یکی باشند ایشان عین اسرار %~% از ایشان شد حقیقت کل پدیدار
# 156 یکی باشند ایشان و دو جوهر %~% اگر تو مؤمنی زیشان تو بگذر
# 157 از ایشان راه جو تا ره نمایند %~% که ایشانت در این سر برگشایند
# 158 از ایشان بازدانی جوهر خویش %~% نهندت مرهمی اندر دل ریش
# 159 از ایشان بازدانی هر دوعالم %~% که ایشانند نفخ جان در این دم
# 160 از ایشان بازدانی تا چه بودی %~% که با ایشان تو در گفت و شنودی
# 161 از ایشان بازدانی سر اسرار %~% کز ایشانت دید تو پدیدار
# 162 از ایشان جوی اینجا مرهم دل %~% که ایشانند اینجا محرم دل
# 163 از ایشان جوی در عین شریعت %~% که بنمایند رازت از حقیقت
# 164 از ایشان جوی اینجا نور ایمان %~% که ایشانند اینجا ذات سبحان
# 165 از ایشان جوی بیشک نور بینش %~% که ایشان زندهاند از آفرینش
# 166 از ایشان جوی عین کل تمامت %~% که ایشانند شاهان قیامت
# 167 از ایشان جوی تا بینی عیان یار %~% وز ایشانت شود اعیان پدیدار
# 168 از ایشان جوی راه لامکانی %~% کز ایشان سر سبحانی بدانی
# 169 از ایشان بود بود آمد پدیدار %~% نداند این سخن جز مرد دیندار
# 170 که ایشان سالکان و واصلانند %~% حقیقت بیشکی هر دو جهانند
# 171 هم ایشان رازدار آفرینند %~% هم ایشان درگشای آخرینند
# 172 از ایشانست بود کل در اینجا %~% که ایشانند پنهانی و پیدا
# 173 از ایشان جوی اسرار دو عالم %~% که ایشانند نور چشم آدم
# 174 میان دیدهها بینا نمایند %~% درون جسم و جان یکتا نمایند
# 175 درون دل نظر کن روی ایشان %~% که تو بنشسته در کوی ایشان
# 176 درون دل نظر کن راز تحقیق %~% که ایشانند بود تو ز توفیق
# 177 حقیقت سر ایشان گر بدانی %~% از ایشان واصل هر دو جهانی
# 178 چو زیشان یک نفس خارج نباشی %~% که جانند و در او جمله تو باشی
# 179 چو ایشانند و تو هستی از ایشان %~% برادر خواندت هستی چو خویشان
# 180 از ایشان مگذر و زیشان همی گوی %~% درون دل تو ایشان را همی جوی
# 181 از ایشان مگذر و ایشان همی بین %~% درون جان و دل ای مرد با دین
# 182 از ایشان واصلی آید ترا هم %~% اگر داری قدم در کارمحکم
# 183 درون دل تراگشتند پیدا %~% نمیبینی تو ایشان را هویدا
# 184 درون دل ترا بنموده اسرار %~% کنون بشنو تو این سر و نگهدار
# 185 درون جان تو ایشان بدیدند %~% ولی از چشم صورت ناپدیدند
# 186 درون جان تو رویت نمودند %~% به نیکی هر دو در گفت و شنودند
# 187 درون جان ودل اسرار گفتند %~% ابا تو جمله از دادار گفتند
# 188 درون جان تو عین عیانند %~% که ایشان در تو چون جان جهانند
# 189 ترا گفتند اسرار دمادم %~% چگویم خفته اینجا تو بی غم
# 190 کجا دانی تو مر اسرار ایشان %~% که این دم خفته بیشک پریشان
# 191 کجا هرگز بیابد خفته این راز %~% مگر وقتی که با خویش آید او باز
# 192 کجاهرگز بداند خفته اسرار %~% مگر آنگه که گردد زود بیدار
# 193 مخفت ای دوست یارت در درونست %~% ولی بیچاره خفته در برونست
# 194 مخفت ای دوست تا بیدار کردی %~% مگر شایسته اسرار کردی
# 195 مخفت ای جان سخن بپذیر آخر %~% که میگویم ترا اسرار ظاهر
# 196 چرا خفتی که یارت هست بیدار %~% ز مستی با خود آی و باش هشیار
# 197 محمد(ص) با علی درخود نظر کن %~% بر ایشان تو آهنگ ادب کن
# 198 اگر ایشان در این معنی ببینی %~% گمان بردار هان صاحب یقینی
# 199 دل و جان کن نثار روی ایشان %~% چوخاکی باش اندر کوی ایشان
PageV01P014
# 1 دل و جان در رضاشان هر دو در باز %~% پس آنگه تو حجاب از رخ برانداز
# 2 دل و جان باز اندر راه ایشان %~% اگر هستی تو مر آگاه ایشان
# 3 دل و جان تو ایشانند دریاب %~% اگر در خانه عشقی تو دریاب
# 4 ز علم حیدری تو گر بدانی %~% ترا بنماید اسرار معانی
# 5 که در علمست اسرار حقیقت %~% از او یابند ره جویان طریقت
# 6 طریقت زوست از احمد شریعت %~% جدا زین هردو آمد کل حقیقت
# 7 حقیقت مرتضی نفس رسولست %~% محب او یقین صاحب قبولست
# 8 حقیقت مرتضا مرکان علمست %~% که او پیوسته هم با جاه و حلمست
# 9 حقیقت مرتضی اسرار دینست %~% که او از اولیا صاحب یقنست
# 10 حقیقت مرتضی کل نور شرعست %~% که او هم رهنمای اصل و فرعست
# 11 حقیقت مرتضی اسرار دریافت %~% در اینجاگه حقیقت یار دریافت
# 12 حقیقت مرتضی دم از یکی زد %~% چو او بد در یقین دم بیشکی زد
# 13 حقیقت مرتضی دلداردینست %~% که او سر حلقه اسرار دینست
# 14 حقیقت مرتضی ذات و صفاتست %~% که او در لو کشف او نور ذاتست
# 15 حقیقت مرتضی عین خدایست %~% تمامت اولیا را رهنمایست
# 16 حقیقت مرتضی شاهست و ماهست %~% که او هم سایه نوراله است
# 17 حقیقت مرتضی این راز برگفت %~% در اسرار ربانی عیان سفت
# 18 حقیقت مرتضی بنمود ما را %~% عیان او لو کشف بنمود ما را
# 19 یکی دید او و دائم در یکی بود %~% در این اسرار کل حق بیشکی بود
# 20 یکی دید و ز یکی گفت اسرار %~% تمامت سالکان ره بیکبار
# 21 مر او رادوستدار وخاک پایند %~% که از گفتار او اندر لقایند
# 22 حقیقت مرتضی توحیددانست %~% نه همچون دیگران تقلید دانست
PageV01P015
# 1 امام است او یقین بعد محمد(ص) %~% بیاب این راز و بیشک شو مؤید
# 2 امام است او یقین در هر دو عالم %~% کز او پیداست اسرار دمادم
# 3 امام است او و بیشک او امام است %~% که او را جبرئیل از جان غلام است
# 4 امام است او حقیقت مؤمنان را %~% برد فردا ابر سوی جنان را
# 5 امام است و حقیقت حوض کوثر %~% بدست اوست میدار این تو باور
# 6 امام است او ز قول مصطفی دین %~% بدان تا باشدت پاک و یقین دین
# 7 امام است وز بعد مصطفی او %~% اگر این میندانی نیست نیکو
# 8 امام است او زاحمد بازدان تو %~% ز عین دید حیدر راز دان تو
# 9 امام است او و من دانم امامش %~% که بشنیدم ز جان و دل پیامش
# 10 امام است اگر این مینبینی %~% کجا در دین من صاحب یقینی
# 11 امام است او و در عین حقیقت %~% سپرده راه کل را در طریقت
# 12 عیان حق حقیقت مرتضایست %~% که در دیدارنفس مصطفایست
# 13 عیان سر حقیقت اوست در جان %~% از او دیدم تمامت راز پنهان
# 14 امامم حیدر است و پیشوایم %~% درون جان و دل او رهنمایم
# 15 امامم حیدر است وعین تحقیق %~% بجان هم دوست دارم دید صدیق
# 16 امامم حیدر است و واصلم کرد %~% ز دید دید خود هم حاصلم کرد
# 17 امامم حیدر است و جان ازویم %~% درون دل نموده گفتگویم
# 18 علی دیدست بیشک وصل جانان %~% مرا بنمود بیشک سر سبحان
# 19 علی دیدست بیشک قل هوالله %~% نبودستم بجان و دل سوی الله
# 20 علی درجان عطارست رهبر %~% که او بر شهر علم آمد یقین در
# 21 در علمم گشود و شهردیدم %~% حقیقت لطف او بی قهر دیدم
# 22 در علمم گشود از عین جانان %~% وز او پیدا شدم اسرار پنهان
# 23 مرا بنمود اندر حق یقین را %~% بدیدم اولین و آخرین را
# 24 مرا بنمود اسرار الهی %~% رسیدم ازگدائی من بشاهی
# 25 مرا بنمود در خود حق شناسی %~% بدان این راز را علم قیاسی
# 26 مرا بنمود وصل و اصل دیدم %~% ز اصل او حقیقت وصل دیدم
# 27 مرا بنمود وصل و واصلم کرد %~% عیان علم کلی حاصلم کرد
# 28 مرا بنمود اینجا ذات یزدان %~% نمودم بیشکی در دار برهان
# 29 بهر نوعی که میگویم یکی است %~% مرا دیدار حیدر بیشکی هست
# 30 مرا دیدار حیدر بس ز عالم %~% که بنماید مرا سر دمادم
# 31 مرا دیدار حیدر بس ز دنیا %~% که دارم از محمد(ص) جمله عقبی
# 32 از ایشان هر دو بس باشد مرا حق %~% که ایشانند دید دوست الحق
# 33 تو ای عطار از ایشان سخن گوی %~% که بردستی ز میدان سخن گوی
# 34 تو ای عطار سر زیشان ندیدی %~% ابا ایشان تو در گفت و شنیدی
# 35 که با ایشان بود در پرده راز %~% ببیند عاقبت انجام و آغاز
# 36 تو هم انجام و هم آغاز دیدی %~% حقیقت نزد ایشان در رسیدی
# 37 از ایشان برگشاد این در بیک بار %~% از آنی گوهر افشان تو در اسرار
# 38 گهرها می فشانی تو بعالم %~% چو تو نامد دگر در دور آدم
# 39 تو صافی دل شدی اندر قناعت %~% همیشه راز دانی در سعادت
# 40 قناعت کردی و ایشان بدیدی %~% تو سالک بودی و جانان بدیدی
# 41 ز معنی رو نمودی راز ایشان %~% حقیقت باز دیدی جان و جانان
# 42 توئی واصل در این دور زمانه %~% تو خواهی بود در خود جاودانه
# 43 توئی واصل ز عهد ذات قربت %~% رسیدی از نمود اندر ولایت
# 44 توئی واصل میان اهل تمکین %~% که داری مهر کل بگذشته از کین
# 45 توئی واصل که جز جانان نبینی %~% نه همچون دیگران ضایع نشینی
# 46 توئی واصل درون چرخ گردان %~% ز دید جمله مردان رخ مگردان
# 47 توئی واصل بتوفیق الهی %~% که یکسانت سپیدی در سیاهی
# 48 توئی واصل که دیدی جمله یکسان %~% ز یکی میکنی پیوسته برهان
# 49 تو برهانی و گفتارت یقین است %~% که جان و دل ترا خود پیش بین است
# 50 ز برهان حقیقی راز گفتی %~% همه با اهل عرفان باز گفتی
# 51 ز برهان حقیقی اهل عرفان %~% حقیقت می طلب دارند برهان
# 52 تو برهان داری از عین سوی الله %~% نمیبینی تو غیری جز هوالله
# 53 تو برهان داری اندر عین توحید %~% نمیگنجد سخن اینجا به تقلید
# 54 تو برهان داری و تقلید مشنو %~% از این پس جز که بر توحید مگرو
# 55 ره توحید بی نام ونشانست %~% که بیشک اندر او عین العیانست
# 56 ره توحید جز مالک نداند %~% که تقلیدی در او حیران نماند
# 57 ره توحید اگرچه بیشمارست %~% ولیتوحید صرفت پایدارست
# 58 ره توحید ذرات دوعالم %~% همه کردند در اقسام آدم
# 59 ره توحید از او اینجا پدید است %~% اگرچه جز یکی واصل ندیداست
# 60 عیان تو نباشد در یکی هم %~% نمود قل هوالله بیشکی هم
# 61 یکی ره بود چندین اندر این راه %~% کجا غافل از او گردید آگاه
# 62 کسی کاگاه این معنی درآید %~% که از جان دوستدار حیدر آید
# 63 ره توحید حیدر دید و بسپرد %~% بزرگانند پیش ذات او خرد
# 64 ره توحید حیدر کل بدیدست %~% اگر دیدی تو هم زان دید دیدست
# 65 تو در توحید او آگاه او شو %~% ز بهر دید اوآنجا نکو شد
# 66 تو در توحید ای مؤمن بیائی %~% ز صورت گرچه تو اهل فنائی
# 67 فنا باشد بقا گر بازدانی %~% کجا اندر فنا توراز دانی
# 68 تو در راه فنا دیدار یکتا %~% که تو اندر فنائی نیز پیدا
# 69 فنا بودی از اول در فنا تو %~% بدیدی عاقبت عین لقا تو
# 70 فنا خواهی شدن هم سوی آخر %~% که اینجا درنگنجد موی آخر
# 71 فنا خواهی شدن تا بازدانی %~% که جز عین لقا را حق نخوانی
# 72 فنا خواهی شدن زین عین صورت %~% بقا جوی اندر این عین کدورت
# 73 فناخواهی شدن اینجا تو در یار %~% سر موئی نگنجد هیچ در کار
# 74 فنا خواهی شدن و اندر فنائی %~% فنا را جو که در عین بقائی
# 75 فنا جستند مردان زین نمودار %~% از آن دیدند بیشک دیدن یار
# 76 فنا بودست اینجا در وجودت %~% فنا بنگر حقیقت بود بودت
# 77 فنا برگویم اینجا آشکاره %~% اگر بیشک کنندم پاره پاره
# 78 فنا جویم من و گردم فنا زود %~% که من در این فنا خواهم لقا زود
# 79 فنا جویم در این تحقیق مردان %~% چو دیدم در جهان توفیق ایشان
# 80 فنا باشد جدایی تن زنم من %~% در این مر نفس دون گردن زنم من
# 81 فنا باشد عیان دید حقیقت %~% نیابی این بجز راه شریعت
# 82 فنا در شرع عین مرگ آمد %~% که آن در عاقبت کل ترک آمد
# 83 فنا شو تا لقای دوست یابی %~% حقیقت مغز جان بی پوست یابی
# 84 فنا در شرع باشد آن جهانی %~% ترا میگویم این سر گر بدانی
# 85 فنا شو چون همه مردان فنایند %~% که در عین فنا عین بقایند
# 86 فنا شو چون نخواهی شد تو از خویش %~% حجاب صورتی بردار از پیش
# 87 نه صورت در فنا آمد پدیدار %~% فنا خواهی شدن در آخر کار
# 88 چو گردی ناگهان روزی فنا تو %~% که باشد ابتدا این رهنما تو
# 89 فنا عین حقیقت دان سراسر %~% بقای خود از او بین زین تو بگذر
# 90 بدو بشناس او را و فنا شو %~% که باشد ابتدا این رهنما تو
# 91 بدو بشناس او را در فنا باز %~% کز او یابی لقا و هم بقا باز
# 92 بدو بشناس او را راهت اینست %~% طریق جان معنی خواهت این است
# 93 بدو بشناس او را تا توانی %~% که چون فانی شوی حق را بدانی
# 94 بدو بشناس اورا بی صور تو %~% که او را مانده در رهگذر تو
# 95 بدو بشناس عین آن فنا کل %~% که در عین فنا باشد لقا کل
# 96 فنا بد راز در انجام و آغاز %~% کسی اینجا نداند آن فنا باز
# 97 که بیند مر فنا اینجا چه گوئی %~% که چرخ اندر فنا مانند گوئی
# 98 همی گردد زعشق آن فنا او %~% که دیدست از فنا عین لقا او
PageV01P016
# 1 شبی آن پیر زاری کرد بسیار %~% که یارب این حجاب از پیش بردار
# 2 حجاب از پیش چشم پیر برخواست %~% ندیدش جز فنا بشنو سخن راست
# 3 نبد چیزی ز چندینی عجائب %~% عجائب ماند آن پیر از غرائب
# 4 نبد چرخ فلک اینجا پدیدار %~% بجز دیدار یار و لیس فی الدار
# 5 نبد خورشید و ماه ونیز انجم %~% همه اندر فنای محض بد گم
# 6 نه آتش دید و باد و آب وز خاک %~% بجز عین فنا آن مؤمن پاک
# 7 نه لوح ونی قلم نی عرش و کرسی %~% نه کروبی و نه اشیا نه قدسی
# 8 نبد چیزی بجز ذات جهاندار %~% فنا اندر فنا را دید دیدار
# 9 نبد چیزی بجز ذات الهی %~% شده جمله فنا ا زماه و ماهی
# 10 میان بد عین جان و جمله جانان %~% همه پیدا شده در دوست پنهان
# 11 بجز جانان نبد چیزی حقیقت %~% فنا گشته عیان عین طبیعت
# 12 حقیقت پیراز خود رفت بیرون %~% که بیرون بود او از هفت گردون
# 13 نه عقلش مانده بد نی دید صورت %~% شده محو عیان عین کدورت
# 14 یکی بد جملگی اندر یکی گم %~% همه اشیا ز ذاتش بیشکی گم
# 15 نه بر ره بود نی ماه جهانتاب %~% حقیقت گم شده او اندر آن تاب
# 16 چنان حیران بماند و گشت مدهوش %~% که نی جان دید او نی چشم ونی گوش
# 17 همه حیران شده دل نیز گم بود %~% بجز عین فنا و ذات معبود
# 18 نبد چیز دگر نی دست ونی پای %~% همه ذرات بد نه جای و ماوای
# 19 خدا بود و خدا باشد خدابین %~% خدا را در دو عالم رهنما بین
# 20 همه در پرده گم دید و یقین دوست %~% حقیقت مغز گشته در عیان پوست
# 21 جنون محض شد در پیر پیدا %~% بمانده واله و حیران و شیدا
# 22 زبانش در دهان خاموش او دید %~% وجود خویشتن مدهوش او دید
# 23 ز حیرت پای از سر میندانست %~% دلم گم گشت و دیگر میندانست
# 24 ز حیرت در یکی حق را عیان دید %~% وجود خویش بی نقش و نشان دید
# 25 ز حیرت بود حق در بود پیوست %~% طمع جز حق ز دید خویش بگسست
# 26 ز حیرت در فنا دیدار میدید %~% عیان خویشتن در یار میدید
# 27 چنان بد بازگشت پیر در خویش %~% که در عین عیان نی بس بد و بیش
# 28 جهت رفته طبائع گمشده باز %~% صفاتش دیده در انجام وآغاز
# 29 ز بی عقلی عیان عشق بنمود %~% دگرباره ز رجعت پیر بربود
# 30 نمیگنجید عقل و عشق با هم %~% ولیکن پیر بد در عشق محکم
# 31 چو عشق آمد کجا عاقل بماند %~% که عاشق عقل کل را مینشاند
# 32 برآمد لشگر عشق از کمینگاه %~% نماند عقل را از هیچ سو راه
# 33 چو عشق آمدخرد را میل درکش %~% بداغ عشق رخ را نیل درکش
# 34 خرد آبست و عشق آتش بصورت %~% نسازد آب با آتش ضرورت
# 35 خرد دیباچه دیوان رازست %~% ولیکن عشق شه بیت نیاز است
# 36 خرد زاهد نمای هر حوالیست %~% ولیکن عشق سنگی لاابالیست
# 37 خرد را خرقه ازتکلیف پوشند %~% ولیکن عشق را تشریف پوشند
# 38 خرد را محو کن تا عشق یابی %~% ولیکن عشق را باشد حجابی
# 39 خرد راه سخن آموز خواهد %~% ولیکن عشق جان افروز خواهد
# 40 خرد جز ظاهر دوجهان نبیند %~% ولیکن عشق جز جانان نبیند
# 41 خرد سیمرغ قاف لامکانست %~% ولیکن عشق شه بیت معان است
# 42 خرد بنمود اینجاگاه صورت %~% ولیکن عشق جان آمد ضرورت
# 43 به دید اندر فنا شو محو دائم %~% که عشق آمد در آن دیدار قائم
# 44 ز دل تا عشق یک مویست دریاب %~% وجود خود برافکن زود بشتاب
# 45 سراسر صورت اوراق بستر %~% ز جان بشنو تو این معنای چون در
# 46 حجاب صورت آفاق بردار %~% فنا شو تا بیابی زود دلدار
# 47 اگر عشقت در اینجا گشت پیدا %~% شوی در ذات یکتائی هویدا
# 48 چو پیر سالک آن دم در فنا شد %~% دمی بیخویش در عین لقا شد
# 49 در آن عین فنا بگشاد دیده %~% کسی باید که باشد راز دیده
# 50 زبان بگشاد در توحید اسرار %~% ز عشق دل بگفت ای پاک غفار
PageV01P017
# 1 توئی پاک و منزه در وجودم %~% که من بی بود تو هرگز نبودم
# 2 توئی پاک و منزه در دل و جان %~% درون جان تو هستی راز پنهان
# 3 توئی پاک ومنزه در دل من %~% توئی در هر دو عالم حاصل من
# 4 توئی پاک و منزه در مبرا %~% ترا دانم درون خویش شیدا
# 5 توئی پاک و منزه در حقیقت %~% که بنمودی مرا راز شریعت
# 6 منزه چون توئی من خود که باشم %~% که بی بود تو من هرگز نباشم
# 7 منزه چون توئی جمله یکی شد %~% مرا دیدار ذاتت بیشکی شد
# 8 قدیمی محدثم من هم تو دانی %~% مرا پیوسته تو راز نهانی
# 9 قدیمی محدثم من در دو عالم %~% ز تو دارم عیان دید این دم
# 10 چه حالست این که چون جمله تو باشی %~% مرا پیدا و هم پنهان تو باشی
# 11 نمیبینم بجز ذات تو ای جان %~% حقیقت مر مرا بنموده اعیان
# 12 کجا شد جمله اشیا در نهادم %~% که من در بود تو اینجا فتادم
# 13 نمیبینم کنون اینجا و آنجا %~% مرا بنمود اینجا ذات پیدا
# 14 کجا شد جملگی تا باز دانم %~% بگو با من که تا هم راز دانم
# 15 نبیند جان من ذات تو بیشک %~% که پنهان کرده جمله تو در یک
# 16 ندا آمد ز دارالملک افلاک %~% که نیست ای پیر جز از ما در این خاک
# 17 اگر خواهیم در یک طرفةالعین %~% پدید آریم در هر ذره کونین
# 18 دو عالم موم دست قدرت ماست %~% همه دیدار صنع قدرت ماست
# 19 همه چیزی بما بود دست پیدا %~% کجا باشد کسی دیگر بجز ما
# 20 بجز ما نیست چیزی در همه چیز %~% نگوید این سخن جز من دگر نیز
# 21 بجز ما نیست چیزی جمله مائیم %~% که کسوت هرچه خواهیم آن نمائیم
# 22 بجز ما نیست چیزی هرچه بینی %~% تو ما را یاب اگر عین الیقینی
# 23 بجز مانیست چیزی در حقیقت %~% همه بنمودهایم اندر شریعت
# 24 بجز مانیست چیزی در عیانی %~% همه ازماست جمله تا بدانی
# 25 مرا بنگر تو ای پیر از دل و جان %~% که پیدایم بتو درخویش پنهان
# 26 مرا بنگر که اندر تو بدیدم %~% درون جان تو من ناپدیدم
# 27 ز پیدائی خود پنهان نمایم %~% ترا عاشق به کل یکسان نمایم
# 28 ز پیدائی که بنمودم سراسر %~% ز خود من هیچ غیری نیست دیگر
# 29 من آوردم ترا اینجایگه باز %~% منت هم میبرم آنجایگه باز
# 30 من آوردم ترا از بهر دیدار %~% منم دیدار دید خود خریدار
# 31 من آوردم که تا من باز بینی %~% مرا در جزو کل تو راز بینی
# 32 منم تو تو منی هر دو یکی بین %~% مرا در دید دیدت بیشکی بین
# 33 بجز من منگر و در من نظر کن %~% بجز من زود باش از خود بدرکن
# 34 توئی تو من منم در دیده دید %~% منم در جان جانها گفت واشنید
# 35 مرا بین و بجز من هیچ منگر %~% چو من باشد به دل تن هیچ منگر
# 36 مرا بین و عیان دیدار را هم %~% منم ریش دلت اینجا و سرهم
# 37 مرا بین و از اینجا باز رو زود %~% نظر میکن که کت این راز بنمود
PageV01P018
# 1 منم یکتا که جمله دستگیرم %~% بمیرانم تمامت من نمیرم
# 2 منم حیی که دایم زنده باشم %~% که بیخ بدکنش برکنده باشم
# 3 ستانم داد مظلومان ز ظالم %~% بذات خویش من پیوسته قائم
# 4 جهان و هرچه در هر دو جهان است %~% بر من جمله بی نام و نشانست
# 5 خدایم من خدایم من خدایم %~% که از هر عیب و سهوی من جدایم
# 6 من آوردم تمامت اندرین جای %~% برم بار دگر در غیر ماوای
# 7 یکی بردم در اول هم در آخر %~% نمودم خویشتن در عین ظاهر
# 8 همه در خویشتن پیدا نمودم %~% ز دید خود چنین غوغا نمودم
# 9 ز ذاتم عقل و جان آگه نباشد %~% بجز من هیچکس الله نباشد
# 10 ز ذاتم عقل و جان اینجا خبر نیست %~% که من در بود خود هستم دگر نیست
# 11 من آوردم شما را هم بدنیا %~% برم من جمله اندر سوی عقبی
# 12 کجا و همت تواند کرد ادراک %~% که ادراکست و عقل افتاده در خاک
# 13 منزه آمدم از جمله خلقان %~% منم بیشک نمود جمله میدان
# 14 خدائی مر مرا باشد سزاوار %~% که گر خواهم بیامرزم به یک بار
# 15 خدائی مر مرا باشد بتحقیق %~% که هر کس را ببخشم عین توفیق
# 16 دهم توفیق دیدارم ببیند %~% ابا من در میان جان نشیند
# 17 منم یکتای بی همتا که بودم %~% نمود جملگی در بود بودم
# 18 ز وصف ذات پاکم عقل ماندست %~% از آن پیوسته اندر نقل ماندست
# 19 ز وصف ذات پاکم جان چه گوید %~% اگر جز دید من چیزی بجوید
# 20 ز وصف من تمامت گنگ و لالند %~% ز من اندر تجلی جلالند
# 21 ز وصف من تمامت گشته حیران %~% که ما هستیم اندر پرده پنهان
# 22 ز وصف من همه در بحر مانند %~% اگرچه بود هم خود نمایند
# 23 کجاوصفم تواند کرد هر کس %~% که من در دید خود اللهم و بس
# 24 کجا وصفم تواند کرد هر جان %~% منم جسم و منم جان اندر اعیان
# 25 حقیقت من منم یکتا و دلدار %~% ز ذات خویشتن مائیم جبار
# 26 عیانم در همه چیزی تو بنگر %~% بجز دیدارما تو هیچ منگر
# 27 فلک گردان ز من وز شوق مدهوش %~% کواکب جمله حیرانند و خاموش
# 28 مه از شوقم گدازانست هر ماه %~% سپر انداخته از بیم من شاه
# 29 کنم من شمس هر شام رخ زرد %~% که از دیدار من باشد پر از درد
# 30 ز دردم جبرئیل اینجای مدهوش %~% بمانده در درون پرده خاموش
# 31 ملایک جمله در من راز بینند %~% که در دیدار ما خلوت گزینند
# 32 که عرش از دید من بر قطره آب %~% بماندست اندر اینجا عین غرقاب
# 33 ز بودم فرش گوناگون پدیدار %~% نموده رخ در این دیدار پرگار
# 34 ز عینم در بهشت افتاده دائم %~% نموده روح و ریحان گشته قائم
# 35 ز دوزخ کس امان من ندارد %~% که اینجا جز عیان من ندارد
# 36 منم بیچون و دانم راز جمله %~% منم انجام و هم آغاز جمله
# 37 منم دانا و بینا در دل و چشم %~% که بر بنده نگیرم زود من خشم
# 38 منم پیدا و پنهان جهانم %~% که در نطق همه شرح و بیانم
# 39 چو من هرگز نباشد پادشاهی %~% چو من هرگز نبینی نیکخواهی
# 40 چو من هرگز کجا همراز ببینی %~% نمودستم اگر خود باز بینی
# 41 چون من دیگر کجا در جان بیابی %~% سزد گر مر مرا اعیان نیابی
# 42 ز وصف خویش دائم در حضورم %~% که در ظلمات تنهائیت نورم
# 43 ز وصف خویش خود را رازگویم %~% نمود خویش با خود بازگویم
# 44 ز دید خویش دائم در جلالم %~% ز نورخوش قائم در وصالم
# 45 ز نور خود نمودم جمله اشیا %~% ز بود خویش کردم جمله پیدا
# 46 زخون مشک و ز نی شکر نمایم %~% ز باران در زکان گوهر نمایم
# 47 ز کف خود برآرم آدمی را %~% ز کاف ونون فلک را و زمین را
# 48 ز دودی گنبد خضرا کنم من %~% ز پیهی نرگسی بینا کنم من
# 49 مه و خورشید دائم در سجودم %~% که ایشانند در نور نمودم
# 50 نهان از خلق و پنهان از خیالم %~% که نور در تجلی جمالم
# 51 ز وصفم عقل در پرده نهان شد %~% ز دیدم عشق هرجائی عیان شد
# 52 منم اول منم آخر در اشیا %~% مرا باشد همه صنعی مهیا
# 53 که بنمایم وجود و پی کنم من %~% نمایم ظلمت اندر نور روشن
# 54 همه دروصف من حیران و خاموش %~% زبان ناطقانم لال و خاموش
# 55 ز دید خویش جمله آفریدم %~% در این روی زمین شان آوریدم
# 56 ز ذات خود محمد(ص) راز دادم %~% نمودم تا ز خود اعزاز دادم
# 57 حبیب من زجمله مصطفایست %~% شما را پیشوا و رهنمایست
# 58 نمودم شرع در دیدار احمد(ص) %~% که هر کو شه بجان دیندار احمد(ص)
# 59 هر آنکس کو رسول خود شناسد %~% مرا در دید خود احمد شناسد
# 60 نمایم مر ورا دیدار خویشم %~% که من در عشق برخوردار خویشم
# 61 هر آن کو راه پیغامبر گزیند %~% یقین اندر جهان او بد نبیند
# 62 حبیب من زجان مردوست دارند %~% نمود عشق ما را یاد دارند
# 63 کنون ای پیر توحیدم شنیدی %~% درون ذاتم اعیان باز دیدی
# 64 برو با مسکن خود زودبین باش %~% وز این گفتار با عین الیقین باش
# 65 خوشا آنکس که ما را دید در ذات %~% گذشت از جسم و جان جمله ذرات
# 66 خوشا آنکس که جز ما کس نبیند %~% یقین ذات ما را برگزیند
# 67 چو باهوش آئی و بینی یقینم %~% نظر کن اولین و آخرینم
# 68 همه اندر درون خویشتن بین %~% نمود جسم را در جان جان بین
# 69 بر هر کس مگو اسرار ما فاش %~% ز دیدارم تو برخوردار میباش
# 70 حریم وصل ما میدان و میرو %~% بجز ما را مبین و هیچ مشنو
# 71 که ذات پاک ما هرگز نیابند %~% اگرچه سالکان نزدم شتابند
# 72 نبینید هیچکس ما را به تحقیق %~% مگر آنکس که یابد چشم توفیق
# 73 نبینید هیچکس ما را چنان باز %~% که تا اینجا نگردد جسم و جان باز
# 74 کسی کو بی سر آید اندر این راه %~% بیابد مر مرا بی خویش ناگاه
# 75 اگر بی سر شوی این سر بدانی %~% وگرنه گربه چند از جاه خوانی
# 76 اگر بی سر شوی اسرار یابی %~% ابی دیدار خود دلدار یابی
# 77 اگر بی سر شوی فانی نباشی %~% نمود جزو و کل را جان تو باشی
# 78 سر خود دورنه تا دید دیدار %~% ببینی در حقیقت جان دلدار
# 79 سر خود دورنه مانند حلاج %~% که تا بر فرق معنایت نهد تاج
# 80 سر خود دور نه گر کاردانی %~% که مردن بهتر از این زندگانی
# 81 سر خود دورنه تا یار گردی %~% ز نقطه بگذری پرگار گردی
# 82 سر خود دورنه مانند مردان %~% که بهر تست خدمتکار دو جهان
# 83 سر خود دورنه اندر بلا تو %~% بمانند شهید کربلا تو
# 84 سر خود دورنه مانند جرجیس %~% چرا چندین شوی در مکر و تلبیس
# 85 سر خود دورنه مانند یحیی %~% که تا گردی ز پنهانی تو پیدا
# 86 سر خود دورنه تا سر تو باشی %~% نمود عالم اکبر تو باشی
# 87 سر خود دورنه تا سر تو گردی %~% بیکباره ز ما و من تو گردی
# 88 سر خود دورنه تا دوست گردی %~% حقیقت مغز جان در پوست گردی
# 89 سر خود دورنه همچون شهیدان %~% که تا یابی وصالان حبیبان
# 90 سر خود دورنه مانند گوئی %~% بزن چون عاشقانه تو های و هوئی
# 91 سر خود دورنه تا بر سر دار %~% ببین خویشتن را عین جبار
# 92  سر خود دورنه در خاک و خون شو %~% ز عین این جهان دون برون شو
# 93 اناالحق گوی تا واصل بباشی %~% فنای عشق را لایق تو باشی
# 94 اناالحق گوی تا مانند منصور %~% برافشان اندر اینجا جوهر نور
# 95 اناالحق گوی و سر بردار و سر بر %~% که جوهر مینباشد کمتر از زر
# 96 اناالحق گوی و درجمله قدم زن %~% وجود خویشتن را بر عدم زن
# 97 اناالحق گوی و محو آور وجودت %~% نظر کن آنگهی مر بود بودت
# 98 اناالحق گوی اگر حق الیقینی %~% چرا مانده تو اندر کفر و دینی
# 99 اناالحق گوی و بگذر کلی از دین %~% هم اندر حق حقیقت عین خودبین
# 100 اناالحق گوی اینجا آشکاره %~% ز عشق دوست شو تو پاره پاره
# 101 اناالحق گوی تا یکتا بباشی %~% میان جزو و کل رسوا تو باشی
# 102 اناالحق گوی و بگذر از دل و جان %~% دل وجان بر نثار حق بر افشان
# 103 اناالحق گوی چون گوئی همی گرد %~% اگر در عشق مردی مرده مرد
# 104 اناالحق گوی بر مانند عطار %~% که آویزندت اینجا بر سر دار
# 105 اناالحق گوی چون جوئی حقیقت %~% ببردی هم طریقت هم شریعت
# 106 اناالحق گوی چون حق رخ نمودست %~% که حق اینجا ترا گفت و شنود است
# 107 اناالحق گوی و عین لامکان شو %~% چو مردان بی زمین و بی زمان شو
# 108 اناالحق گوی تا خونت بباشی %~% که حق حق حقیقت هم تو باشی
# 109 اناالحق گوی تو اینجا اناالحق %~% که نه بر باطلی الا که بر حق
# 110 اناالحق گوی تا چون او شوی باز %~% نمو عشق گردی اندرین راز
# 111 اناالحق گوی چون حق دیده تو %~% حقیقت نور مطلق دیده تو
# 112 اناالحق گوی کاشترنامه خواندی %~% همه اندر قطار اشتر تو راندی
# 113 اناالحق گوی کاشتر آشکارست %~% که این معنی چو اشتر بر قطارست
# 114 اناالحق گوی و ز دیرت برون آی %~% نمود دیر و کعبه هر دو بنمای
# 115 اناالحق گوی این کعبه برانداز %~% تو چون شمعی وجود خویش بگداز
# 116 اناالحق گوی کان دیرت خرابست %~% درون دیر بیشک آفتابست
# 117 اناالحق گوی اینجا بت شکن باش %~% وگرنه اندرین نی مرد و زن باش
# 118 اناالحق زن چو مردان تا توانی %~% که بهر تست اسرار معانی
# 119 اناالحق زن چو مردان در جهان تو %~% گذر کن از زمین و از زمان تو
# 120 اناالحق زن چو مردان بر سر دار %~% اگر تو خود زنی این سر نگهدار
# 121 اناالحق گفت و پس بردار آمد %~% ز دید دوست برخوردار آمد
# 122 اناالحق گفت و شد قربان در اینراه %~% یکی دیدار جان باشد در این راه
# 123 اناالحق گفت و قربان گشت از دوست %~% در اینجا مغز گشتش جملگی پوست
# 124 اناالحق گفت و گفتارش یکی بود %~% خدا را دید واصل بیشکی بود
# 125 اناالحق گفت و در حق حق نظر کرد %~% همه ذرات عالم را خبر کرد
# 126 اناالحق گفت و جانان دید از جان %~% در افشاندند و او آمد سر افشان
# 127 اناالحق گفت او چون راست اینجا %~% بگفت عشق او پیداست اینجا
# 128 اناالحق گفت و عشقش یار بنمود %~% گره از کار عالم جمله بگشود
# 129 اناالحق گفت و حق حق دید اینجا %~% که دیداریست پنهانی و پیدا
# 130 اناالحق گفت تو گر باز بینی %~% سزد گر حق در اینجا باز بینی
# 131 اناالحق آنکسی داند که از خود %~% رود بیرون نبیند نیک هم بد
# 132 اناالحق زن یقین الله باشد %~% کسی کو از عیان آگاه باشد
# 133 چو منصوراز حقیقت مست حق شد %~% حقیقت نیست گشت و هست حق شد
# 134 چو منصوراز حقیقت یافت جانان %~% ز پیدائی شد اینجاگاه پنهان
# 135 چو منصوراز حقیقت راست بین بود %~% حقیقت جان او عین الیقین بود
# 136 چو منصوراز حقیقت دید حق باز %~% حقیقت گفت و شد با حق سوی یار
# 137 چو منصوراز حقیقت لاف کل زد %~% چو سیمرغی خود اندر قاف کل زد
# 138 چو منصوراز حقیقت لامکان بود %~% از آن او فتنه کل جهان بود
# 139 چو منصوراز حقیقت بیجهت شد %~% ز ذات کل بحق او یک صفت شد
# 140 چو منصوراز حقیقت دل رها کرد %~% ز جان آهنگ دیدار خدا کرد
# 141 چو منصوراز حقیقت جان برانداخت %~% چو شمعی در عیان عشق بگداخت
# 142 چو منصوراز حقیقت کل فنا شد %~% حقیقت جاودان عین بقا شد
PageV01P019
# 1 خدا شد بیجهت درحق مبرا %~% دم الله زد وز دید یکتا
# 2 خدا شد بود او نابود آمد %~% ز دید دید حق معبود آمد
# 3 خدا شد در خدا دانی یقین دید %~% در اینجا اولین و آخرین دید
# 4 خدا شد در خدا ز الله دم زد %~% در اعیان خدائی او قدم زد
# 5 خدا شد بود خود در بود حق باخت %~% عیان شد عشق و صورت را برانداخت
# 6 خدا شد تا خدا در جان نباشد %~% نمود بود او اعیان نباشد
# 7 خدا شد از خدا گفت آشکاره %~% بکردندش در اینجا پاره پاره
# 8 هر آن کو راز بین باشد در این کار %~% شود در عاقبت اندر سر دار
# 9 هر آن کو سر بداند سرفشاند %~% ولی در عاقبت حیران نماند
# 10 هر آن کو سر بداند جان جانست %~% ولیکن این سخن از من نهانست
# 11 چو منصور از مرید دوست خود دید %~% یقین در کشتن خود او سبق دید
# 12 که میبینم که چون منصور عطار %~% بخواهد سر بریدن زود ناچار
# 13 جدا خواهد شدن از بود خود زود %~% شود در عاقبت دیدارمعبود
# 14 جواهر ذات بعد از این که خواند %~% ز هر یک چشم جوی خون فشاند
# 15 چه دیدست اندر اینجاکشتن خویش %~% حجاب خویشتن برداشت از پیش
# 16 شترنامه عیان یار خود گفت %~% ز منصور حقیقی راز بشنفت
# 17 عیان منصور عطارست دریاب %~% کنون از عشق بر دارست دریاب
# 18 عیان منصور دید و بود منصور %~% که اشترنامه زو گشتست مشهور
# 19 عیان منصور بود و کل لقا دید %~% چو اندر کشتن خود او بقا دید
# 20 عیان منصور بود و راز گفت او %~% همه راز نهانی باز گفت او
# 21 عیان منصور بود و زد اناالحق %~% بگفت اندر میانه راز مطلق
# 22 عیان منصور بود و گشت عاشق %~% فنای خویشتن میدید لایق
# 23 عیان منصور بود و در جلالش %~% بدید آنجا نمودار کمالش
# 24 عیان منصور بود و جان بداد او %~% ز عین عشق بیشک داد داد او
# 25 عیان منصور بود و کشتن خویش %~% ز دید حق بدید اینجای از پیش
# 26 عیان منصور بود و جوهر ذات %~% نمود اینجا همه د رعین ذرات
# 27 عیان منصور بود و بس کتب ساخت %~% همه در دیدن جانان بپرداخت
# 28 عیان منصور بود و در بقا شد %~% ز دید حق نهان انبیا شد
# 29 میان جزو و کل بد پیش بین او %~% که بد در واصلی صاحب یقین او
# 30 ز عین وصل حق چون اصل دریافت %~% طمع از خود برید و وصل دریافت
# 31 ز عین وصل او در لامکان شد %~% بر جانان بکلی او عیان شد
# 32 هر آنکو گاهگاهی عشق بشناخت %~% چو من چون موم درخورشید بگداخت
# 33 چو خورشید حقیقی دیدهام من %~% ز جانان راز خود بشنیدهام من
# 34 چو ذره در فنا گشتم چو خورشید %~% از آن ماندم من اندر عشق جاوید
# 35 عیان جاودان اینجا بدیدم %~% ز حق بینی به کام دل رسیدم
# 36 ز جان بگذشتم و جانان شدم کل %~% ز بود خویشتن پنهان شدم کل
# 37 حقیقت چیست بیش اندیش بودن %~% ز خود بگذشتن و با خویش بودن
# 38 حقیقت چیست جانان باز دیدن %~% نمود خویش عین راز دیدن
# 39 حقیقت چیست محو جاودانی %~% که گردی از نمود خویش فانی
# 40 سر خود دور نه اندر سردار %~% که تا زان سر تو باشی نیز سردار
# 41 سر خود دور نه جان را برافشان %~% غبار هستی ازدامن بیفشان
# 42 سر خود دور نه مانند عطار %~% که تا چون او شوی واصل در اسرار
# 43 سر خود دور نه بگذر ز هستی %~% چو گبران میمکن این بت پرستی
# 44 سر خود دور نه تا خود ببینی %~% حقیقت نیز نیک و بد ببینی
# 45 سر خود دور نه تا راز یابی %~% نمود ذات اعیان بازیابی
# 46 سر خود دور نه و رخ مگردان %~% که یابی بیشکی دیدار جانان
# 47 سر خود دور نه مانند منصور %~% کز او شد عالم تحقیق مشهور
PageV01P020
# 1 شبی حلاج را دیدند در خواب %~% بریده سر بکف مانند جلاب
# 2 بدو گفتند چونی سر بریده %~% بگو تا چیست این جام گزیده
# 3 چنین گفت او که سلطان نکونام %~% به دست سر بریده میدهد جام
# 4 کسی این جام معنی میکند نوش %~% که کردست او سر خود را فراموش
# 5 کسی را جام معنی پایدارست %~% که اندر سر بریدن پایدارست
# 6 کسی این جام معنی نوش دارد %~% که او گفتار جانان گوش دارد
# 7 کسی این جام معنی در کشیدست %~% که چون عطار خود را سر بریدست
# 8 کسی این جام معنی خورد اینجا %~% که بگذشت از خواب و خورد اینجا
# 9 کسی این جام معنی میخورد او %~% که جز جانان حقیقت ننگرد او
# 10 کسی این جام معنی خورد از دور %~% که او شد کل فنا مانند منصور
# 11 کسی این جام معنی همچو او خورد %~% که باشد همچو مردان صاحب درد
# 12 کسی این جام معنی میکند نوش %~% که آنکس در فنا باشد جهان کوش
# 13 اگر این جام معنی میخوری تو %~% یقین کز هر دوعالم برتری تو
# 14 اگر این جام معنی نوش خواهی %~% بگردن جان دهی در دید شاهی
# 15 اگر این جام خواهی کرد تو نوش %~% ببر سر همچو منصور و تو مخروش
# 16 ببر سر تا شوی اینجای سردار %~% اناالحق زن چو او اندر سر دار
# 17 طمع چون برگرفتی یار گردی %~% درون جزو و کل بیدار گردی
# 18 چو سر این جا بریدی حق تو باشی %~% حقیقت در خدا مطلق تو باشی
# 19 چو سر این جا بریدی بیشکی تو %~% عیان بینی یکی اندر یکی تو
# 20 چو سر این جا بریدی راز بینی %~% نمودحق حقیقت بازبینی
# 21 چو سر این جا بریدی همچو عطار %~% ز دریا جوهرافشانی به یک بار
# 22 چو سر این جا بریدی صورت دوست %~% بدانی و ببینی این همه اوست
# 23 چو سر این جا بریدی در شریعت %~% درست آید ترا عین حقیقت
# 24 چو سر این جا بریدی حق ببینی %~% تو تا عین ابد با او نشینی
# 25 چو سر این جا بریدی انبیاوار %~% تو باشی نقطه پرگار اسرار
# 26 حقیقت حق شوی در راه معبود %~% مرا اینست دائم عین مقصود
# 27 حقیقت حق شوی زین حسن فانی %~% عیان جزو و کل یکسر بدانی
# 28 حقیقت حق شوی در جوهر خویش %~% نمود جملگی برخیزد از پیش
# 29 حقیقت حق شوی از بود الله %~% تو باشی در صفات قل هوالله
# 30 حقیقت حق شوی و جان جانان %~% زبانها را تو باشی جمله گویان
# 31 حقیقت حق شوی ای مرد دیندار %~% ببینی خویشتن را دید دلدار
# 32 حقیقت حق شوی و تن نماند %~% بجز حق هیچ ما و من نماند
# 33 حقیقت حق شود اندر صفاتت %~% کسی دیگر کجا داند ز ذاتت
# 34 حقیقت حق شوی و جان تو باشی %~% حکیم و عالم دیان تو باشی
# 35 حقیقت حق شوی مانند منصور %~% همه عالم ترا گردد پر از نور
# 36 حقیقت حق شوی در لا الاهی %~% چو حاکم باشد و جمله تو شاهی
# 37 حقیقت حق شوی در عالم جان %~% همه جان خود شوی و نیز جانان
# 38 حقیقت حق شوی اندر جهان تو %~% ببردی گوی اللهی عیان تو
# 39 حقیقت حق شوی بی دیدن خود %~% نماند پیش تو چه نیک و چه بد
# 40 حقیقت حق شوی بازی مکن تو %~% ز جانان بشنو اکنون این سخن تو
PageV01P021
# 1 ز خود بگذر که مائی %~% عین مائی که از دیدار خود ما مینمائی
# 2 زخود بگذر جهان جان نظر کن %~% از این گفتار کل خود را خبر کن
# 3 زخود بگذر تمامی باش قائم %~% که خواهی بود با ما هم تو دائم
# 4 زخود بگذر تو بود ما طلب دار %~% عیان ما در این شبها نگهدار
# 5 ز خود یکبارگی بگذر که رستی %~% اگر کل دیده عهد الستی
# 6 زخود بگذر نمود جان جانان %~% طلب کن اندر اینجاهمچو مردان
# 7 زخود بگذر نه با خودباش مهجور %~% اناالحق گوی شو مانند منصور
# 8 اگر سر میبری اینجا بزاری %~% حقیقت جملگی اعیان تو داری
# 9 اگر سر میبری غلطان تو چون گوی %~% اناالحق در نهاد جان و دل گوی
# 10 اگر سر میبری باشی تو بر حق %~% بزن مانند او اینجا اناالحق
# 11 اناالحق گوی جز از حق مبین حق %~% یقین گفتم ترا این راز مطلق
# 12 چو مردان زن اناالحق تو همیشه %~% مترس از روبهان ای شیر بیشه
# 13 چو مردان زن اناالحق گو الهی %~% سزد گر چون زنان عذری بخواهی
# 14 چو مردان زن اناالحق جان رها کن %~% نمود ابتدا با انتها کن
# 15 چو مردان زن اناالحق سر بیفکن %~% نمود خویشتن کلی تو بشکن
# 16 چو مردان زن اناالحق گرد کافر %~% چو این معنی ز تو گشتست ظاهر
# 17 چو مردان زن اناالحق تو میندیش %~% که در حق مینگنجد کفر با کیش
# 18 چو مردان زن اناالحق اندرین دار %~% که از بهر چنین گشتی نمودار
# 19 چو مردان زن اناالحق جای داری %~% بکن گر مرد عشقی پایداری
# 20 چو مردان زن اناالحق جاودانه %~% که تیر عشق را باشی نشانه
# 21 چو مردان زن اناالحق دائما تو %~% که گردی ابتدا و انتها تو
# 22 اناالحق آنکه از جان زد فنا شد %~% حقیقت ابتدا و انتها شد
# 23 اناالحق آنکه زد کلی حق آمد %~% ز باطل بود کاین جا بر حق آمد
# 24 اناالحق آنکه زد حق دید و حق گفت %~% عیان بردار حق بشنید و حق گفت
# 25 اناالحق آنکه زد حق دید در خویش %~% نمود جسم و جان برداشت از پیش
# 26 اناالحق آنکه زد حق دیده بود او %~% ابا حق گفت وز حق بشنیده بود او
# 27 اناالحق آنکه زد از خویش بگذشت %~% طریقت در سلوک دوست بنوشت
# 28 اناالحق آنکه گفت از دید دیدار %~% حقیقت خویشتن شد بر سر دار
# 29 اناالحق آنکه گفت اینجا یقین گفت %~% رموز اولین و آخرین گفت
# 30 اناالحق گفت و بنمود آشکاره %~% خودش خود کرد اینجا پاره پاره
# 31 اناالحق گفت و دم را از یکی زد %~% حقیقت حق بد و حق بیشکی زد
# 32 اناالحق گفت و بگذشت از زمانه %~% بماندش نام اینجا جاودانه
# 33 اناالحق گفت و در یکی قدم زد %~% از آن حق گفت و هم در خویش دم زد
# 34 اناالحق گفت و بود بود شد او %~% درون جزو و کل معبود شد او
# 35 اناالحق گفت و حق در حق عیان شد %~% حقیقت برتر از هر دو جهان شد
# 36 اناالحق گفت وذات کل شد اینجا %~% ز بود خویش پنهان کرد و پیدا
# 37 اناالحق گفت و حق دیدار بنمود %~% حقیقت حق او در دار بنمود
# 38 حقیقت چیست اینجا سر بریدن %~% وصال دوست اینجا باز دیدن
# 39 حقیقت چیست پیش دوست مردن %~% چو مردان جهان این ره سپردن
# 40 حقیقت چیست نابودن به دنیا %~% خبر دریافتن ز اسرار معنا
# 41 حقیقت چیست جانان دیدن اینجا %~% توئی بگذاشتن آنگاه یکتا
# 42 حقیقت چیست جز یکتا شدن زود %~% چو در در بحر یکتائی شدن زود
# 43 حقیقت چیست چون عطار بودن %~% همیشه واقف اسرار بودن
# 44 اناالحق آنکه گفتست سر بریدست %~% کنون این داستان گفت وشنیدست
# 45 اناالحق آنکه گفت ای دوست حق شد %~% که کلی در نمود دوست حق بد
# 46 حقیقت چیست از جان بگذر ای دوست %~% چو دیدی این زمان عطار کل اوست
# 47 ره جان گیر و جمله عین او بین %~% ز بدها در گذر جمله نکو بین
# 48 مرا جانان ابی نام ونشان کرد %~% جواهر ذاتم او اینجا بیان کرد
# 49 هنوزم این بیان ماندست بسیار %~% ولیکن تا بیابم من خریدار
# 50 بیان من بجان باید خریدند %~% سخنهایم زجان باید شنیدن
# 51 بیان من هم از دیدار یارست %~% یکی معنی است گرچه بیشمارست
# 52 یان من حقیقت روی بنمود %~% مرا از دید خود زین جای بربود
# 53 بیانم گوئیا آب حیاتست %~% که هر یک جوهری از نور ذاتست
# 54 بیان من بجز من کس نداند %~% هر آن کو خواند این حیران بماند
# 55 هر آنکو خواند این واصل بباشد %~% همه مقصود او حاصل بباشد
# 56 هر آنکو خواند این از واصلانست %~% حقیقت برتر از هر دوجهانست
# 57 هر آنکو خواند این یابد یقین باز %~% ببیند اولین در آخرین باز
# 58 هر آنکو این بخواند یار گردد %~% دل وجانش همه دلدار گردد
# 59 هر آنکو این بخواند شاه باشد %~% ز بود جزو و کل آگاه باشد
# 60 هر آنکو این بخواند گردد آگاه %~% زند دم دائما در قل هوالله
PageV01P022
# 1 شود واصل حجابش دور گردد %~% به معنی صورت منصور گردد
# 2 شود واصل نبیند جز یکی او %~% حقیقت حق شود کل بیشکی او
# 3 از اشترنامه این بهتر نمودم %~% ز هر دو عالم این برتر نمودم
# 4 از اشترنامه و این گرد واصل %~% وز این هر دو بکن مقصود حاصل
# 5 از اشترنامه من این برگزیدم %~% که در عالم از این بهتر ندیدم
# 6 چو اشترنامه و این دو کتابست %~% ولیکن این در آخر بی حجابست
# 7 قطار افتاد معنی همچو اشتر %~% از آن من میفشانم جوهر و در
# 8 چو معنی در حقیقت بیشمارست %~% از آن شعرم قطار اندر قطارست
# 9 چو معنی من اینجا فاش آمد %~% حقیقت نقش هم نقاش آمد
# 10 چو معنی من اینجا بود توحید %~% یکی دیدم گذر کردم ز تقلید
# 11 چو معنی بود صورت محو گشته %~% بجز حق جمله از خاطر بهشته
# 12 یکی دید و یکی را راستی یافت %~% همه ذرات رادر کاستی یافت
# 13 حقیقت در یکی دل بینشان شد %~% صور بشکست تا کل جان جان شد
# 14 حقیقت بود را نابود دید او %~% تمامت در یکی موجود دید او
# 15 یقین دانست کین صورت نماند %~% عیان جز دید منصورت نماند
# 16 یقین دانست کاین نقشی نمودست %~% ز بهر این همه گفت و شنودست
# 17 یقین دانست و ز دیدار کل یافت %~% اگرچه بیشمار او رنج و ذل یافت
# 18 عیان را باز دید از پرده خود %~% که جویان بود او گم کرده خود
# 19 طلب حاصل کند اسرار دلدار %~% اگر او را نباشد عین پندار
# 20 طلب حاصل کند اینجا حقیقت %~% ولیکن در نمودار شریعت
# 21 طلب مقصودها حاصل کند او %~% ز ناگه مرد را واصل کند او
# 22 طلب گر مینباشد کس چه داند %~% نمود واصلان هر خس چه داند
# 23 طلب کن آنچه گم کردی چو عطار %~% که از ناگه شود جوهر پدیدار
# 24 طلب کن جوهر خود از عیانم %~% مکن بی تو عیان این جهانم
# 25 طلب کن یک زمان فارغ تو منشین %~% که ناگاهی شوی اینجا به تمکین
# 26 طلب را چند قسمت یافت حکمت %~% ز حکمت بازبینی عین قربت
# 27 چو طالب را طلب آمد پدیدار %~% بیابد او بقدر خویش اسرار
# 28 بقدر خود بیابی جوهر دوست %~% که یکسانست پیشت دشمن و دوست
# 29 ژ دشمن دوستی کمتر طلب کن %~% همه آهنگ دل سوی ادب کن
# 30 ادب را دوست دار و با ادب باش %~% بقدر خویش دائم در طلب باش
# 31 چه گویم مبتلا و بازمانده %~% چو گنجشک او به چنگ بازمانده
# 32 میان چار طبعی در طبیعت %~% نرفتی در ره پاک شریعت
# 33 رهت باید سپرد اینجا به تحقیق %~% که تا یابی عیان اینجای توفیق
# 34 ره تو بس دراز و مرکبت لنگ %~% بماندستی عجائب اندر این ننگ
# 35 درون تنگنای این جهانی %~% چو بز اندر کمر اینجا چه مانی
# 36 سگت دنبال و ناگاهت بگیرد %~% در این حالت بگو کت دست گیرد
# 37 زهی نادان پرحیلت چوروباه %~% که افتاده ز ناگاهان در این چاه
# 38 تو روباهی عجب پر مکر و تزویر %~% نداری آگهی ای پر ز تاخیر
# 39 ز مکنت ناگهی دردام افتی %~% حقیقت بیشکی ناکام افتی
# 40 فرومانی عجائب اندر این چاه %~% تراکردم از این اسرار آگاه
# 41 در این چاه بلا مانی بصد درد %~% حذر زین جایگه میبایدت کرد
# 42 در این چاه بلا اندیشه کن %~% سخن را گوش دار از سر تو تا بن
# 43 در این زندان همی چون اوفتادی %~% بدست خویش سر بر باد دادی
# 44 سرت بر باد رفت و میتوانی %~% که اینجا در نمود خویش مانی
# 45 شوی ناگاه بر مانند روباه %~% بمانی همچو او اندر بن چاه
PageV01P023
# 1 مگر میرفت آن روباه شادان %~% دوان هر سوی در کوه و بیابان
# 2 رسید از ناگهان نزدیک راهی %~% بکنده بر سر آن راه چاهی
# 3 چهی بس دور و دلوی بسته بر او %~% سخن بشنو زمن ای مرد نیکو
# 4 درون چاه روباهش نظر کرد %~% یکی روباه دیگر دید پر درد
# 5 درون آب عکس خود بدید او %~% درآمد زود در گفت و شنید او
# 6 اشارت کرد دست خود ز بالا %~% اشارت کرد روبه نیز ز آنجا
# 7 هر آن فعلی که او از خویش میکرد %~% درون چاه او بیخویش میکرد
# 8 بخود میگفت آن روباه بالا %~% که من میخواند او باید شد آنجا
# 9 درون باید شدن تا او ببینم %~% حقیقت اینست اسرار یقینم
# 10 درون چاه جست او از بن آب %~% فرو شد جان فتاد آنجا بغرقاب
# 11 چه اندر آب چه ناگه جهید او %~% بجز خود هیچکس آنجا ندید او
# 12 شنای چند کرد و سست تن شد %~% ز نومیدی جان بی خویشتن شد
# 13 نه بتوانست بیرون شد از آنجا %~% میان آب او میکرد غوغا
# 14 بخود میگفت خود کردم چگویم %~% اگر این دم من اندر جستجویم
# 15 بدست خویش خود در چه فکندم %~% که داند کس که من ناگه فکندم
# 16 چو خود کردم چرا تاوان ستانم %~% کجا یابم در اینجا دوستانم
# 17 چو خود کردم بماندم در بلا من %~% درون آب غرقم مبتلا من
# 18 دریغا هیچکس فریادرس نیست %~% بماندم غرقه و غمخوار کس نیست
# 19 دریغ این چاه بد کآمد به راهم %~% شدم غرقه ندیدم هیچ همدم
# 20 ندارد کس خبر دانم یقین من %~% نبودم اندرین سر پیش بین من
# 21 در این چاه اوفتادم بیخبر زار %~% دگر بینم منش چاه و وطن کار
# 22 ز دستم رفت هم جان دگر زود %~% نخواهد رفت اینجا بودنی بود
# 23 بسی اندیشه زینسان کرد روباه %~% نظر میکرد هر دم بر سر چاه
# 24 ز ناگه غرقه شد تا جان بداد او %~% خوشا آنکس که اینجا داد داد او
# 25 میان آب جان ده در حیاتت %~% که اندر آب خواهد بد مماتت
# 26 تو آن روباه پر مکری و تلبیس %~% که افتادستی اندر چاه ابلیس
# 27 بدیدی عکس خود برسیرت آب %~% نمیدانستی اینجا عین غرقاب
# 28 که گردی ناگهان و جان دهی تو %~% نداری از تن و جان آگهی تو
# 29 ز دنبال صور در چاه صورت %~% فتادستی تو ای روباه سیرت
# 30 بهر نقشی که میبازی ندانی %~% که خواهی گشت اندر چاه فانی
# 31 درون چاه خواهی اوفتادن %~% عجائب خویش را بر باد دادن
PageV01P024
# 1 دلا زین چاه آخر چند اشتاب %~% کنی چون عاقبت گشتی تو غرقاب
# 2 دلا تا چند از این چه درشتابی %~% چو زین چاهت خلاصی مینیابی
# 3 درون چاهی و هیچت خبر نه %~% نخواهی مرد اگر خواهی دگرنه
# 4 درون چاهی و اندر بلائی %~% عجائب غرقه تو دررنج و بلائی
# 5 همه همچون تو اندر چه فتادند %~% نمیدیدند و بس ناگه فتادند
# 6 همه در چاهشان انداخت صورت %~% تمامت کرده غرقاب کدورت
# 7 همه غرقاب چاهند اندر این جای %~% درون چاه بگرفتند ماوای
# 8 همه غرقاب مانده اندر این آب %~% چو روبه میکنند اینجای اشتاب
# 9 تو تا غرقه نه جویان خویشی %~% درون چاه بلاجویان خویشی
# 10 چه خواهی کرد چون غرقه شوی تو %~% سزد گر در بلا این بشنوی تو
# 11 بمیر از خویش تا یابی رهائی %~% که این جا مانده در چاه بلائی
# 12 چوآب از سرگذشت ای مرد دانا %~% کجا باشی تو در غرقه توانا
# 13 بمیر و واره از این چاه دنیا %~% که تا گردی یقین آگاه عقبا
# 14 چو مرد از خود فنا شد روبه پیر %~% چو آمد وعده گه اینجا چه تدبیر
# 15 چو وعدالله حق در پیش داری %~% چرا از درد دل را ریش داری
# 16 تمامت وعده راکردست دلدار %~% که بنماید جمال خویش اظهار
# 17 ولی آن دم بدانی کان چه بود است %~% نمودی بود کاندر چه نمودست
# 18 چو بنماید ترادیدار ناگاه %~% ز چاهت میبرآرد تا شوی شاه
# 19 درون چاهی و غرقاب جانی %~% چه گویم سر اسرار معانی
# 20 درون آب حل شوی ای برادر %~% در این اسرارها نیکو تو بنگر
# 21 درون آب حل شو در صفا تو %~% مبین تو هیچ اینجا جز بلا تو
# 22 درون آب حل شو زود دریاب %~% که محو اینجا شوی در عین غرقاب
# 23 درون آب حل شو در نهایت %~% که تا یابی ز قرب حق هدایت
# 24 درون آب حل شو با زره زود %~% چو میدانی که تقدیر قضا بود
# 25 درون آب حل گردان وجودت %~% که تا پیدا شود کل بود بودت
# 26 درون آب حل گردان تو خود را %~% که محو اینجا بماند نیک و بد را
# 27 درون آب حل شو بی صفاتت %~% که بنماید عیان اسرار ذاتت
# 28 چو حل گردی بدانی سر اسرار %~% پدید آئی چو گردی ناپدیدار
# 29 چو تو پنهان شوی پیدا نمائی %~% بگو تا چند از این غوغا نمائی
# 30 شدی حل در درون چاه دنیا %~% نگشتی یک دمی آگاه دنیا
# 31 شدی حل مینکردی مشکلت حل %~% که بگشاید ترا این رازمشکل
# 32 شدی حل وز همه کردی کناره %~% ندارد دردت اینجا هیچ چاره
# 33 شدی حل در درون چاه بنگر %~% اگر هستی دمی آگاه بنگر
# 34 ندادی داد و اندر چاه ماندی %~% اگرچه خویشتن آگاه ماندی
# 35 چو حل خواهی شدن مشکل بکن حل %~% ز بند صورت اینجاگه تو بگسل
# 36 ز درد خویشتن درمان ندیدی %~% شدت جان ویقین جانان ندیدی
# 37 در این چاه بلا پختی بصد درد %~% که همچون دیگ اینجاگاه در خورد
# 38 در این چاه بلا پخته شدستی %~% چه گویم کاین زمان مرده بدستی
# 39 برا از چاه ای بیچاره روباه %~% که ماندستی عجائب اندر این چاه
# 40 بده جان تا برون آئی ز صورت %~% تمامت کرده غرقاب کدورت
# 41 همه غرقاب چاهند اندر این جای %~% درون چاه بگرفتند مأوای
# 42 بده جان تا شوی جانان باعزاز %~% حجابت افتد این جاگه ز رخ باز
# 43 هر آنکو جان دهد مانند روباه %~% چو حل گردد شود ز اسرار آگاه
# 44 هر آنکو جان دهد در شادمانی %~% بسی لذت بیابد جاودانی
# 45 هر آنکو جان دهد دلدارگردد %~% گهی کز بود خود بیزار گردد
# 46 هر آنکو جان دهد معنی شود زود %~% به صورت در میان عقبی شود زود
# 47 هر آنکو جان دهد در دار دنیا %~% بیابد عاقبت اسرار عقبی
# 48 هر آنکو جان دهد او کل شود جان %~% ز جانان کل شود در دیدن جان
# 49 هر آنکو جان دهد تا دل بماند %~% نمود جسم و جان مشکل نماند
# 50 هر آنکو جان دهد تا دوست گردد %~% حقیقت مغز جانان پوست گردد
# 51 هر آنکو جان دهد اووصل یابد %~% چو گردد محو کلی اصل یابد
# 52 هر آنکو جان دهد در عشق جانان %~% بماند جاودان در دوست پنهان
# 53 هر آنکو جان دهد در دیدن یار %~% بیابد عاقبت شادی بسیار
PageV01P025
# 1 بده جان گر خبر داری در این تو %~% زمانی بازدان عین الیقین تو
# 2 بده جان از سر شوق و ارادت %~% که تا یابی عیان اندر سعادت
# 3 بده جان و ببین گم کرده را باز %~% درون پرده در انجام و آغاز
# 4 چو حل خواهی شدن درآب دنیا %~% چرا باشی چنین غرقاب دنیا
# 5 چو حل خواهی شد بشتاب در خود %~% نظر کن در شریعت نیک یا بد
# 6 چو حل خواهی شدن فانی بباشی %~% سزد گر تخم نیکی را بپاشی
# 7 بپاش این تخم تا آنگه دهد بر %~% طلب کن سر که تا باشدت رهبر
# 8 چو دنیا میگذاری عاقبت باز %~% طلب آید در اینجا عاقبت باز
# 9 طلب کن عاقبت در خویشتن تو %~% تو منگر در نمود جان و تن تو
# 10 ز روباه طبیعت دور شو دور %~% نباشی غرقه ای درویش مغرور
# 11 زهی مانده چنین مغرور غافل %~% چه خواهی کرد اینجاگاه حاصل
# 12 زهی مانده اسیر اندر تن خود %~% ندانی این بیان از نیک و از بد
# 13 تنت در چار میخ جاهلی باز %~% دلت در عین جهل و کاهلی باز
# 14 در این محنت سرا در محنتی چون %~% فتادی ور نخواهی رفت بیرون
# 15 ز جان دادن شود دشوار آسان %~% وگرنه جای ترس است و هراسان
# 16 اگر با خوف اگر بی خوف باشی %~% همی در عاقبت حیران بباشی
# 17 همه دنیا بیک جو زر نیرزد %~% چه یک جو بلکه نیم ارزن نیرزد
# 18 همه دنیا نیرزد قطره آب %~% اگر تو مرد راهی زود بشتاب
# 19 همه دنیانیرزد یک پشیزی %~% نظر کن زانکه اینجا بس عزیزی
# 20 همه دنیا نیرزد پیش دانا %~% که یک برگ حقیقت پیش بینا
# 21 همه دنیا نیرزد حبه خاک %~% گذر کن زود از او ای مؤمن پاک
# 22 همه دنیا سرشت دوست با پای %~% در اینجا تو نظر کن جای تا جای
# 23 همه دنیا درون پر اشک و خونست %~% وفا جستن ز اشک و خون جنونست
# 24 همه دنیا نظر کن خاک آدم %~% که میخفتند اندر او دمادم
# 25 همه دنیا گرفته موج خون بین %~% ولی خود را تو از موجش برون بین
# 26 همه روی زمین برگ گیاهست %~% درون دلها پر از درد و آهست
# 27 همه روی زمین فرسنگ فرسنگ %~% تن سیمین و گیسوی سیه رنگ
# 28 همه کوه و بیابان گام تا گام %~% قد چون سرو بین و چشم بادام
# 29 همه دریا ببین خون عزیزان %~% که اندر کانها شد لعل ریزان
# 30 دل و جان خون من چون جان گرفتست %~% درون جان من جانان گرفتست
# 31 ز دنیا هیچ عاقل شاد نبود %~% دل دانا در او آزاد نبود
# 32 ز دنیا کی شود شادان دل تو %~% از او کی برگشاید مشکل تو
# 33 ز دنیا درگذر وانگاه عقبی %~% نظر کن بر چه اینجا ز دنیا
# 34 قدم بیرون نه از چاه بلا تو %~% بگو تا چند باشی مبتلا تو
# 35 قدم بیرون نه از این چاه و رستی %~% که بیخود عاقبت در آب جستی
# 36 چو در جوشی بمانی همچنین تو %~% که تا پخته شوی اندر یقین تو
# 37 درون دل کجا باشد بجز جان %~% که چون پخته شوی در دید جانان
# 38 درون جان و دل دلدار بنگر %~% عجائب خویشتن بردار بنگر
# 39 درون جان و دل بنگر یقین باز %~% چرا ماندی تو کاهل این چنین باز
# 40 ندیده خویشتن دزدیده بنگر %~% که بیشت بس بود برده که رهبر
# 41 جهانی خلق بودند و برفتند %~% بدرد و غصه زیر خاک خفتند
# 42 ز چندانی کسی آگه نگشتند %~% که چون پیدا شدند و چون گذشتند
# 43 اگرچه جمله در پنداشت بودند %~% چنان کو جمله را میداشت بودند
# 44 نه جان دارد خبر از جان که جان کیست %~% نه تن را آگهی از تن که آن کیست
# 45 نه گوش آگاه از بشنیدن خود %~% نه دیده با خبر از دیدن خود
# 46 نه آگاهی از این گشتن فلک را %~% نه جن و انس و شیطان وملک را
# 47 فرو رفتند بسیاری در این کوی %~% بسی دیگر رسیدند از دگر سوی
# 48 نه آن کو میرود زین راز آگاه %~% نه آن کآمد خبردارد از این راه
# 49 چنان گم کردهاند سر رشته راز %~% که سر موئی نیاید هیچکس باز
# 50 بباید داشت گردن زیر فرمان %~% که جز صبر و خموشی نیست درمان
# 51 که دارد زهره در وادی تسلیم %~% که با وی بگذارند بر لب از بیم
# 52 بمعنی مویها بشکافم من %~% طریق آخر خموشی یافتم من
# 53 همه جز خامشی راهی نداریم %~% که یک تن زهره آهی نداریم
# 54 چو خاموشیست بس خاموش گردی %~% ز دید یار ما مدهوش گردیم
# 55 چو چشمه تا به کی در جوش باشیم %~% چو دریا این زمان خاموش باشیم
# 56 ز خاموشی رسی در وحدت کل %~% برون آئی تو از پندار و هم ذل
# 57 ز خاموشی شوی مانند دریا %~% چو چشمه میمکن چندین تو غوغا
# 58 ز خاموشی همه مردان عالم %~% نمودندم نهان سر دمادم
# 59 ز خاموشی شوی واصل در اسرار %~% ببینی در میانه عین دیدار
# 60 دلا خاموش اولیتر که مستی %~% رها کن جسم تا کی بت پرستی
# 61 بت طبع و هوا بشکن بیک دم %~% برون جه زین چنین گرداب معظم
# 62 تو در گرداب دنیا غرقه ماندی %~% دریغا کشتی از اینجا نراندی
# 63 میان موج دریا چون گذشتی %~% برست از خوف بیشک نیز کشتی
# 64 چو کشتی آیدت اندر کناره %~% کنی سیر و سلوک خود نظاره
# 65 در این دریا بسی سر عجیبست %~% ولی نفس تو بس چیزی غریبست
# 66 همه دریا صدف دارد سراسر %~% ولیکن مختلف را نیز بنگر
# 67 در این دریا بسی کشتی براندم %~% بآخر رخت در دریا فشاندم
# 68 در این دریا عجایب بیشمارست %~% ولیکن عین دریا بی کنارست
# 69 کنار بحر کشتی بین و ره کن %~% نهنگان طبیعت را تبه کن
# 70 کناری جوی هم در دید کشتی %~% برآن بنگر که آنگه چون گذشتی
# 71 چو بگذشتی از آن دریای پرخون %~% بگویم عاقبت چون آی بیرون
# 72 تو در دریائی و افتاده بیخود %~% درون کشتی صورت ز هر بد
# 73 شدی فارغ که در دریا نهنگست %~% چگویم چون بجای هوش منگست
# 74 شدی فارغ تو ای ملاح رهبر %~% کجائی کشتی از دریا به در بر
# 75 در این دریا که پر از موج خونست %~% دل دانا از این دریا برونست
# 76 دل دانا در این دریا نماند %~% چو عاقل عین ناپروا نماند
# 77 دل دانا نداند راز تحقیق %~% مگر وقتی که یابد در توفیق
# 78 چو زین دریا بیابد سر اسرار %~% نماید سر حق با ذره اظهار
# 79 در این دریای پر در الهی %~% اسیرانند از مه تا بماهی
# 80 در این دریا یکی جوهر پدید است %~% که سر آن ز نادان ناپدید است
# 81 در این دریا که من دیدم حقیقت %~% فرو شوید همه عین طبیعت
# 82 در این دریا کز او عالم گرفتست %~% همه موجش دمادم در گرفتست
# 83 در این دریا مرا شد آرزوئی %~% که در قعرش زنم من های و هوئی
# 84 در این کشتی صورت ماندهام من %~% بسی در بحر کشتی راندهام من
# 85 در این دریا که خورشیدست قطره %~% شکر بگذارد اینجا نافه طره
# 86 در این دریا که بگرفتست این موج %~% کجا این در ببینی تو در این اوج
# 87 اگر میدانی اینجا آشنائی %~% بکن از بهر خود اینجا شنائی
# 88 بیاب این در معنی در عیانت %~% صدف کن در درون خود نهانت
# 89 صدف بشکن جواهر را برون آر %~% نمای آنگاه و خود را بی جنون آر
# 90 تو در بحر فنائی جوهری جوی %~% که جوهر کس کجا دیدست در جوی
# 91 تو در بحر فنائی چون شوی کل %~% ز الا الله در الا شوی کل
# 92 تو در بحری ولی گشتی در این موج %~% گهی اندر هبوط و گاه در اوج
# 93 تو در حیرت فروماندی بگرداب %~% که افتی ناگهان اینجای غرقاب
# 94 چو آب از سر گذشت و غرقه گردی %~% کجا اینجایگه مرد نبردی
# 95 در این دریا شناها بی شمارست %~% چرا کین دید دریا بی کنارست
# 96 در این دریا اسیرانند بیخویش %~% همه اینجا فقیرانند بیخویش
# 97 درون بحر در جوشست چون دیگ %~% درونش خرده سنگ است و هم ریگ
# 98 درون بحر پردرست و گوهر %~% ولی میبایدش اینجای رهبر
# 99 اگر کشتی خرابی آورد زود %~% بگو تاکت وطن اینجا کجا بود
# 100 در این بحر عمیق افتاده تو %~% سراندر سوی چین بنهاده تو
# 101 همی پرسم که بی خود غرقه گردی %~% از این دریا نشاید شد به مردی
# 102 چو تسلیم آئی و بردی طمع تو %~% ز جمله گردی اینجا مستمع تو
# 103 بود کاینجا خلاصت باز بینی %~% که این دم مانده بی عین الیقینی
# 104 بسا کشتی که موجش در ربود است %~% تو گوئی هرگز آن کشتی نبود است
# 105 بسا کشتی که راندند و برفتند %~% ره چین و ختا در بر گرفتند
# 106 بسا کشتی که پر سیم و زر آمد %~% از آنها یک سفینه بر درآمد
# 107 بسا کشتی که در این بحر اسرار %~% شده غرقه یکی نامد پدیدار
# 108 بسا کشتی که در دریا فتاداست %~% از آنجا تخته عمر اوفتاداست
PageV01P026
# 1 چنین دارم من از آن پیر خود یاد %~% کز این معنی او شد جان من شاد
# 2 که وقتی در ره چین بود مردی %~% که در دریا سفر بسیار کردی
# 3 قضای حق بد آن پیر پر اسرار %~% مر او را یک پسر چون ماه انوار
# 4 بخوبی همچو خورشید منور %~% بزیبائی چو ماهی بود دلبر
# 5 دو چشمش همچو نرگس مست و شهلا %~% قدش چون سرو رعنا روش زیبا
# 6 بغایت در لطافت دل ربودی %~% که چون او در همه عالم نبودی
# 7 بزیبائی او دیگر نیاید %~% چو او دیگر جهان دون نزاید
# 8 قضا را با پدر عزم سفر کرد %~% که همچون باب بود او صاحب درد
# 9 ز تقوی او بمعنی پاکرو بود %~% بمعنی و بصورت حی معبود
# 10 مر او را آفریده با سعادت %~% مر او را داده بودش عز و قربت
# 11 بغایت آن پسر فرمانبر دوست %~% هر آن کو این چنین کردست نیکوست
# 12 ز حس خویش برخوردار از خود %~% نمیدانست جز حق نیک یا بد
# 13 چو در نزدیکی دریا رسیدند %~% نظر کردند و دریا را بدیدند
# 14 پدرگرچه سفر کرده بسی بود %~% پسر در صورت و معنی کسی بود
# 15 تمامت تاجران آنجا بماندند %~% ز بهر خویش در غوغا بماندند
# 16 شده آنجای سرگردان تمامت %~% گرفته در بر دریا قیامت
# 17 نبد کس را فراغ و هیچکس سود %~% که تا واقف شوند آنجا درس بود
# 18 ز ملاحان یکی آواز در داد %~% که آیید این زمان کامد عجب باد
# 19 که خواهد رفت کشتی تا ممانید %~% شتابی آورید از کار و آئید
# 20 همه بیخود میان بحر و کشتی %~% همه جستند چون موشان دشتی
# 21 ز خوف و ترس دریا میشدندش %~% بهر جانب همی پنهان شدندش
# 22 پدر نیز و پسر آنجای رفتند %~% درون کشتی غوغای رفتند
# 23 چوکار جملگیشان راست آمد %~% پسر را از پدر دلخواست آمد
# 24 که ای بابا در این دریا چه بینی %~% در این خوف و بلا چون مینشینی
# 25 برو تا باز گردیم این زمان ما %~% شویمش شاد دل سوی دکان ما
# 26 که خوف آمد در این دریا فرا بین %~% نمود عقل ما را رهنما بین
# 27 کجاعاقل در این کشتی نشیند %~% که عاقل نیز آن دریا نبیند
# 28 برو تا بازگردیم از چنین جای %~% شویم ما فارغ اندر جای و مأوایی
# 29 که الهامی مرا آمد در این دم %~% که بی سری نباشد کار عالم
# 30 همی گفتند و میشد کشتی از جا %~% درون بحر پر از شور و غوغا
# 31 پدر گفت ای پسر طفلی مکن تو %~% بگو تا چند گوئی این سخن تو
# 32 بگو تا چند گوبی اندر این درد %~% که هم طاقت نیارد نیز هم مرد
# 33 من از بهر تماشا آمدستم %~% میان شور و غوغا آمدستم
# 34 پسر گفت ای پدر چون مال داری %~% چرا عمرت بضایع میگذاری
# 35 که این قومند مانند تو غافل %~% بصد پاره چو تو هستند غافل
# 36 کسی کاین سیم و زر دارد فراوان %~% چرا بر خون خود گردد شتابان
# 37 در این کشتی نهد بیعقل این مال %~% بماند پایمال ازکل احوال
# 38 چه جای خوف باشد او چگونه %~% چو کشتی گردد اینجا باژگونه
# 39 شود غرقه بیک لحظه در اینجا %~% نباشد ذره اینجا هویدا
# 40 پدر گفت ای پسر گفتن چه چیز است %~% بزرگی جهان مال عزیز است
# 41 یکی را سود ده آید پدیدار %~% در این دریا ز بعد رنج بسیار
# 42 بودسود و زبان رفته از پیش %~% شود اندک ترش از مشتری بیش
# 43 همه از بهر زر حیران شدستند %~% ز بهر مال سرگردان شدستند
# 44 چو بعد از مدتی با خوف دریا %~% ببیند سود بسیاری ز کالا
# 45 همه از بهر سود خود بکارند %~% در اینجا خواجگان بیشمارند
# 46 همه با نعمت و زرها تمامند %~% ز بهر این به دنیا نیکنامند
# 47 پسر گفت ای پدر اکنون تو دانی %~% چو ایشان کی بیابی نیکنامی
# 48 طلب کن نیکنامی بقا تو %~% چرا در بحر باشی در فنا تو
# 49 چو ایشان طالبانند از زر و سیم %~% فتاده این چنین در خوف و در بیم
# 50 ز بهر این جهان ایشان بکارند %~% ز بهر آخرت تخمی نکارند
# 51 مرا کردی تو سرگردان چو ایشان %~% شدستم ای پدر خوار و پریشان
# 52 ندارم راه تا بیرون روم من %~% پدر گفت ای پسر اکنون تو تن زن
# 53 نبایست آمدن چون آمدی تو %~% سزد گر قول بابا بشنوی تو
# 54 دل از جان خود اکنون زود برگیر %~% مر این پند پدر از جان تو بپذیر
# 55 که دنیا جای کس هرگز نباشد %~% وجود جمله زو عاجز نباشد
# 56 که از بهر تفرج سالها من %~% بسی دانستهام احوالها من
# 57 در این دریا پسر بسیار رفتم %~% در این کشتی به شب بسیار خفتم
# 58 تماشای فراوان دیدهام من %~% ز درد خویش صاحب دیدهام من
# 59 ز جمله فردم و جوهر تو دارم %~% بجز دیدار تو چیزی ندارم
# 60 تو دارم در همه عالم تو دارم %~% که بی رویت دمی طاقت نیارم
# 61 بجز تو من ندارم هیچ مالی %~% که چون ایشان نمایم پایمالی
# 62 ز بهر دیدن تو پایمالم %~% چو توهستی نخواهم هیچ مالم
# 63 کنون دارم ترا از هر دو عالم %~% بتو شادانم اینجاگاه و خرم
# 64 همه بر مال و سیم و زر چنین زار %~% شده غرقه فتاده اندر این بار
# 65 من از بهر تو ای دلدار و ای جان %~% سوی دریا شدم دریاب و میدان
# 66 که بابا جز تو چیزی میندارد %~% ولی اینجا نمود جمله دارد
# 67 من اندر بحر میبینم جمالت %~% درون بحر میبینم جلالت
# 68 همه از تو بمن پیدا نمود است %~% ز تو دارم که این دریا نمودست
# 69 پدر بی روی تو عالم نخواهم %~% بجز دیدار تو این دم نخواهم
# 70 من اندر عشق رویت بیقرارم %~% که از سودای تو حیران و زارم
# 71 ز مادر دورت افکندم بر خویش %~% ترا دانم بعالم دلبر خویش
# 72 چرا از باب خود می بازگردی %~% کنون شاید که صاحب رازگردی
# 73 سفر کن ای پسر مشتاب از من %~% نمود جزو کل دریاب از من
# 74 چو هر دو باهمیم و نی جدائیم %~% ز دید یکدگر ما پادشائیم
# 75 نهد گر جان بابا در دل و جان %~% در این بحر حقیقت رازها دان
# 76 سفرکن جان بابا تا توانی %~% نظر میدار ایام جوانی
# 77 سفر کن جان بابا سوی دریا %~% ولی اینجای باش از عشق شیدا
# 78 سفر کن با پدر چندی دگر تو %~% که همچون من شوی جان پدر تو
# 79 که جوهر اندر این دریاست بی مر %~% بدست افتد بسی اندر سفر در
# 80 ولی در خانه می چیزی نیابی %~% اگرچه چند هر سویی شتابی
PageV01P027
# 1 پسر گفت ای پدر گفتی حقیقت %~% کجا گنجد حقیقت در طریقت
# 2 طریقت گوی با من نی ز تحقیق %~% که تا دریابم از عین تو توفیق
# 3 کسی هرگز وجود خویش گشتست %~% چگویم چونکه این سری درشتست
# 4 همه این قوم کشتی مال دارند %~% کجا اسرار این سر پایدارند
# 5 من اندر بحر شادانم به از تو %~% نمود عشق خود دیدم چه ازتو
# 6 تو داری معرفت درجوهر خویش %~% توئی در عشق خود هم رهبر خویش
# 7 ولی اسرار من بابا ندانی %~% همی گویم ترا راز معانی
# 8 من از کشتی و دریا سیر دارم %~% پر همت مثال طیر دارم
# 9 منم سیمرغ بحر لامکانی %~% که در من جوهرست و جان جانی
# 10 پدر نه من در این دریایم اینجا %~% که دارم صورتی اینجا هویدا
# 11 ولی در نور شرع مصطفایم %~% ترا اندر شریعت رهنمایم
# 12 بتو گفتم نمود خویش ز اول %~% ولی من ماندهام از تو معطل
# 13 من اسرار خود اندر بحر دیدم %~% حقیقت لطف او در قهر دیدم
# 14 مرا اسرار بابا بیشمارست %~% چو اعجوبات دریا بیشمارست
# 15 نظر کردم ز دریای حقیقت %~% بدانی کیست در کشتی رفیقت
# 16 نظر کردم یکی دیدم ز در یا %~% حقیقت با تو خود را من هویدا
# 17 دلیلت بازگویم ای پدر من %~% که از دریا بکلی درگذر من
# 18 ز دریا عین ناپروا بدیدم %~% درون دل پدر یکتا بدیدم
# 19 پدر چون گوش کرد و قصه بشنید %~% عجائب سر اسرار پسر دید
# 20 بدو گفت ای دل و جان پدر تو %~% مرو زینسان ز دید خود بدر تو
# 21 منه بالا تو گام خویشتن را %~% ندیدستی تو کام خویشتن را
# 22 پدر اسرار بالا تو مگو هان %~% که سرگردان شوی مانند کوهان
# 23 پدر چون شرع میدانی بقدرت %~% مکن محو این جمال نور بدرت
# 24 بقدر عقل رو مانند کشتی %~% مکن در حد خردی این درشتی
# 25 مگر چیزی که آن بیعقل باشد %~% که جز بیحرمتی اینجا نباشد
# 26 سئوالی کردی و گفتم جوابت %~% ولیکن اینچنین بینم صوابت
# 27 که تو طفلی و راهی میندیدی %~% بقدر خویش آگاهی ندیدی
# 28 حقیقت را کجا باشی خریدار %~% مشو بی عقل ای بابا خبردار
# 29 حقیقت از کجا و تو کجائی %~% که این دم بین بین پدر کاندر کجائی
# 30 در این دریا کجا گنجد حقیقت %~% همه مالست اسباب شریعت
# 31 بسی اینجا در خوف و رجایند %~% ز حیرت میندانند درکجایند
# 32 ز حیرت پای از سر میندانند %~% کجا گفتارت ای بابا بدانند
# 33 تو طفلی این زمان ودر حقیقت %~% مزن دم جز نمودار شریعت
# 34 اگرچه سعی بردم مر ترا من %~% حقیقت مر ترایم رهنما من
PageV01P028
# 1 بقدر خود نظر میکن نمودت %~% پدر گفت ای پسر آخر چه بودت
# 2 مرا ره گم مکن اینجای بابا %~% که مسکن دیدهام در عین ماوا
# 3 در این بحر سعادت راه دیدم %~% درون بحر دل آگاه دیدم
# 4 نه طفلم من که دانایم بهرکار %~% ز حق دارم نمود عشق بسیار
# 5 چرا تو ره زنی ما را ندانی %~% وگر دانی پدر حیران بمانی
# 6 منم در دیده دریا نمودار %~% که دادم جوهر دریا بیکبار
# 7 شمار بحر در کشتی من بین %~% که در عین گلم دریای من بین
# 8 ز جمله فانیم وز خویشتن هم %~% گذشتم من ز بود جان و تن هم
# 9 ز جمله فارغم وز جمله آزاد %~% مرا حکمت در این دریا خدا داد
# 10  ز حق حق حقیقت باز دیدم %~% پدر در بحر او اعزاز دیدم
# 11 پدر چون عین ذاتم رهنمونست %~% مرا عقل از عقول تو فزونست
# 12 پدر جان منی هم جان جانی %~% ولیکن ذات من اینجا ندانی
# 13 تو کشتی دیدی و من عین دریا %~% رسیدم در نمود یار یکتا
# 14 در این دریا شدم یکتا بدیدم %~% نمود جوهر الا بدیدم
# 15 در این دریا پدر جسمست کشتی %~% نظر کن در نمود او بکشتی
# 16 در این دریا که اینجا بود جان است %~% در و جوهر در اینجا رایگان است
# 17 مرا یک جوهر آمد در نظر باز %~% که جزو افکندم و کل ازنظر باز
# 18 در اول آنچنان میدید گویا %~% که دید دید او در عشق جویا
# 19 پدر پنداشت کآن عین جنونست %~% نمیدانست کو را رهنمونست
# 20 بترسید از پسر گفتا که تن زن %~% نمیگنجد در اینجا ماو هم من
# 21 کجا دیوانگی حاصل نمودی %~% که پنداری که خود واصل نمودی
# 22 پدر خاموش شو ورنه ترا من %~% دراندازم بسوی بحر روشن
# 23 ببردی عقل بابا جان بابا %~% دراندازم ترا حالی به دریا
# 24 زحد شرع پا بیرون نهادی %~% تو در پیشم در این چندی بزادی
# 25 حقیقت میفروشی یا جنونی %~% نگوید کس ترا کز ذوفنونی
# 26 حقیقت ای پدر راه دگر دان %~% دلت بابا از اینجا بی خبر دان
# 27 تو اینجا گر خبر از خود نداری %~% که در کشتی و در عین بحاری
# 28 عجب جائیست بابا عین دریا %~% که عقل عاقلان کردست شیدا
# 29 عجب جائیست در خوف و رجاهم %~% سزد گر کمترک این سرسرایم
# 30 حقیقت می بگو و هم عیان باش %~% چو بابا در نهاد خود نهان باش
# 31 عیان عقل را در پیش میدار %~% دمادم جان ودل با خویش میدار
# 32 ز عقلت کار بگشاید نه از نقل %~% که نقلست این و نشنیدند از عقل
# 33 همه کار جهان ز آثار عقلست %~% در این جای خطر چه جای نقلست
# 34 دل و جانم توئی و رهبر جان %~% ترا دارم مگو زینسان سخن هان
PageV01P029
# 1 پسر گفت ای پدر قول حدیثت %~% ترا بر من چنین دامی خبیثست
# 2 همه در عالم جان عین جانان %~% توئی در بود من اسرار پنهان
# 3 منم در عین کشتی بحر اعظم %~% توئی از دید من اسرار عالم
# 4 منم با تو درون بحر هستی %~% پدر در عقل ماندستی ومستی
# 5 منم از آن صدف در یگانه %~% که خواهم بد ترا من جاودانه
# 6 من ای بابا سخن زینسان بگویم %~% که حق میآرد اندر گفتگویم
# 7 چرا بابا سخن بیهوده گفتی %~% که در دیدار خود نادیده سفتی
# 8 مرا میسوی دریا گفتی اینجا %~% که اندازم نکو گفتی در اینجا
# 9 بسوی بحرم انداز و نظر کن %~% ز سر خود نمود جان خبر کن
# 10 مرا در سوی بحر انداز و جان بین %~% حقیقت در دلم عین العیان بین
# 11 مرا در سوی بحر آخر درانداز %~% مرا از دید خود این لحظه بنواز
# 12 مرا در سوی بحر خود زمانی %~% فکن تا من بخوانم داستانی
# 13 مرا در سوی بحر انداز و بگذر %~% ولی اکنون نه زین ره تو رهبر
# 14 پدر من دارم اسرار حقیقت %~% پدر من دیدم انوار طریقت
# 15 پدر جانا منم در روی عالم %~% که آوردم ز دل سر دمادم
# 16 منم آن جوهر ذات و صفاتت %~% پدر تا دانی و مگذر ز ذاتت
# 17 ز ذات خود بدان اسرار ما باز %~% حجاب از پیش دیدارم برانداز
# 18 پدر داری سر آن کین زمان تو %~% بیابی این جهان و آن جهان تو
# 19 مرا انداز سوی بحر هستی %~% مکن چندین تو بر من پیش دستی
# 20 نمیگیرد مرا تقلید اینجا %~% که دیدستم نمود دید اینجا
# 21 نخواهم رفت از این دریا برون من %~% که تا باشم شما را رهنمون من
# 22 قضای حق کسی هرگز نداند %~% وگر داند در اینجا خیره ماند
# 23 مرا الهام میگوید که ای باب %~% که خواهم شد در اینجاگاه غرقاب
# 24 مر الهام میگوید که جان شو %~% برون از عالم کون و مکان شو
# 25 مر الهام میگوید که باز آی %~% گره یکبارگی ازخویش بگشای
# 26 مر الهام میگوید در اینجا %~% که ناپیدا شو اندر عین دریا
# 27 مر الهام میگوید که دانی %~% چرا در کشتی عین صفاتی
# 28 مر الهام میگوید که بگذر %~% درون بحر تا یابی تو جوهر
# 29 مر الهام میآید که دیدی %~% نمود ماجرا تو آرمیدی
# 30 مر الهام جانانست امروز %~% که پیدائیم پنهانست امروز
# 31 مر الهام میآید ز دلدار %~% که کم گردان نمود خود به یک بار
# 32 مر الهام میآید که نوری %~% در این دریای کل صاحب حضوری
# 33 مر الهام جانانست در دل %~% شدم بی عین این گفتار واصل
# 34 منم واصل پدر بی عقل در جان %~% مرا بنموده رخ چون جان جانان
# 35 من ار کشتی شکستم صورت خود %~% که نیکو گویم و دورم من از بد
# 36 در این کشتی کجا بینی تو اسرار %~% که چیزی نیست جز دریا پدیدار
# 37 در این دریا منم منصور بنگر %~% در این عالم منم مشهور بنگر
# 38 پدر اسرار من هر دو جهانست %~% ولی از چشم نامحرم نهانست
# 39 پدر اسرار من کلی صفاتست %~% مرا دریا نموداری ز ذاتست
# 40 تو در دریای ذات من قدم نه %~% وجود خویش در عین عدم نه
# 41 تو در دریای ذات من چنانی %~% مثال قطره در بحر نهانی
# 42 تو در دریای ذات من فتادی %~% دریغا ای پدر دادی ندادی
# 43 تو در دریای ذات من نهانی %~% نمود گفت من بابا ندانی
PageV01P030
# 1 منم دریای لاهوتی اسرار %~% که در دریا شوم من ناپدیدار
# 2 منم دریای علم وحکمت حق %~% که خواهم گفت اینجا راز مطلق
# 3 منم دریای دید جمله مردان %~% که از بهر من است این چرخ گردان
# 4 منم دریای بیچون و چگونه %~% که کردم جمله کشتی باژگونه
# 5 منم دریای علم و بحر تنزیل %~% که صورت را کنم اینجای تبدیل
# 6 در این دریا منم بابا الهی %~% گواهی میدهندم مرغ و ماهی
# 7 در ین دریا منم الله بنگر %~% نمود دید الا الله بنگر
# 8 منم بابا نمود دید الله %~% در این دریا منم عین هوالله
# 9 منم منصور وبنمایم ترا دید %~% که میگوئی ابا من عین تقلید
# 10 پدر در بحر افکندیم خود را %~% کنون بنگر مگو تو نیک و بد را
# 11 منم اینجا خدای هر دو عالم %~% درون بحر من سر دمادم
# 12 نمایم ای پدر در عین هستی %~% نخواهم همچو من در بت پرستی
# 13 منم بابا در این بحر هدایت %~% ولیکن این زمان عین عنایت
# 14 منم این دم ز وصل خود عنایت %~% کنم تحقیق بابا در پناهت
# 15 همه در من من اندر جملگی گم %~% شدستم همچو قطره بحر قلزم
# 16 منم بابا در اینجا عین توحید %~% مگو با من دگر از راه تقلید
# 17 همه خلقان کشتی مانده در وی %~% در آن دریا و آن مستی و آن می
# 18 که بود او از آن کشتی برون بود %~% حقیقت آفرینش رهنمون بود
# 19 همه دریا شده مستغرق او %~% اگر تو واقفی این راز برگو
# 20 مدان این راحکایت جز معانی %~% سزد گر این حکایت خود بخوانی
# 21 بپا برخواست آن قطب سرافراز %~% که او را بود کلی عزت و ناز
# 22 نمود واصلان بودست منصور %~% کجا همچون که او باشی تو مشهور
# 23 چنین گفت ای پدر اکنون وداعست %~% مرا زین دیدن دریا صداعست
# 24 وداعت کردم و خواهم شدن زود %~% ز بهر شرع از من باش خشنود
# 25 که ما را سر اسرارست اینجا %~% نمود من بسی کارست اینجا
# 26 اگرچه در کتابم می تو کردی %~% ز حد شرع بر من سعی بردی
# 27 شدم من حافظ قرآن و اسرار %~% نمود خود از آن دیدم سزاوار
# 28 بسی اسرار دانستم پدر من %~% کجا یابم ز ذات خود خبر من
# 29 دهم با تو نشانی این زمان شاد %~% که اسرار من اندر ملک بغداد
# 30 شود پیدا زبعد شصت و یکسال %~% مرا اینست اینجاگاه احوال
# 31 کنون بر قدر سری میگشایم %~% ولی دیدار با تو مینمایم
# 32 خدا بخشیده ما را هر دو عالم %~% که من دارم عیان عین آدم
# 33 خدا بخشید وهم از حق شود راست %~% بحکمت باز دید من بیاراست
# 34 ولیکن جرعه خوردیم اینجا %~% که از مستی من حیرانست دریا
# 35 همه هستی دریاهای عالم %~% کجا گنجد که پیش ماست شبنم
# 36 مرا زان خم می جامی بدادند %~% مرا از کان کل کامی بدادند
# 37 ز جام عشق دل رفت وشدم جان %~% ز پیدائی خود هستیم پنهان
# 38 خدا را عین جزو و کل بدیدم %~% در این دریا بدید حق رسیدم
# 39 در این دریا ببردم عین تحقیق %~% که جوهر یافتم از عین توفیق
# 40 پدر دریای وحدت جز یکی نیست %~% محقق را در این معنی شکی نیست
# 41 نخواندی سورة طلاه سراسر %~% ز موسی دار این معنی تو باور
# 42 درختی دید آن شب موسی از دور %~% ز صد ساله ره آنجا که پر از نور
# 43 بیک جذبه بشد آن نیکبخت او %~% ز قربت تا سوی نور درخت او
# 44 همی زد آن درخت انی اناالله %~% که واصل بود ای بابا در این راه
# 45 از آنی در اناالله بود پر نور %~% که حق کردست این آیات مشهور
# 46 درختی این چنین گوید اناالله %~% که گردد از نمود شاه آگاه
# 47 درختی این چنین واصل ببودست %~% که او را این شرف حاصل ببودست
# 48 درختی این چنین قربت بیابد %~% که در دیدار این وحدت بیابد
# 49 درختی این چنین گفتست این راز %~% بکرده پرده از اسرار کل باز
# 50 درختی این چنین مشهور بنمود %~% که موسی را عیان نور بنمود
# 51 درختی این چنین در منزلاتست %~% که گفتارش گشود مشکلاتست
# 52 درختی این چنین اسرار گفتست %~% روا باشد اگرچه در نهفتست
# 53 درختی یافتست این قربت دوست %~% که میداند که بود بودش از اوست
# 54 درختی یافتست اینجانمودار %~% که میگوید نمود سر اسرار
# 55 رواست انی اناالله گفتن او %~% که پنهان نیست گوهر سفتن او
# 56 رواست انی اناالله از درختی %~% ز وصل اینجا نگوید نیکبختی
# 57 رواست انی اناالله گر بگوئی %~% بوقتی کز خودی خود نکوئی
# 58 چو حق دیدم پدر در عین تحقیق %~% حقیقت حق شدم از سر توفیق
# 59 چو حق بودم من و واصل ببودم %~% نمود ذات او حاصل نمودم
# 60 چو حق دیدم فنای خود گزیدم %~% که در عین بقای کل رسیدم
# 61 چو حق دیدم شدم با حق در آنجاست %~% گواه مننمود حق ز دریاست
# 62 منم حق ای پدر بنموده رویم %~% ز شوق خویشتن در گفتگویم
# 63 منم حق هیچ باطل نیست ذاتم %~% ببین اکنون تو اعیان صفاتم
# 64 منم حق لیک تا وقتم درآید %~% نمودم سوی وصل کل درآید
# 65 ز حق در حق حقیقت من بگویم %~% اناالحق در میان مطلق بگویم
# 66 اناالحق گویم اندر ملک بغداد %~% ز عین عالم و معنی وهم داد
# 67 اناالحق گویم اینجا نیز من هم %~% نهم بر ریش و بر درد تو مرهم
# 68 اناالحق گویم و در حق شوم گم %~% مثال قطره در عین قلزم
# 69 اناالحق گویم و خواهم شدن من %~% حقیقت کل خدا خواهم بدن من
# 70 اناالحق گویم و در حق نمودم %~% تو حق بین ای پدر گفت و شنودم
# 71 اناالحق گویم از دریای وحدت %~% فرو نوشم کنون در عین قربت
# 72 خدا با ماست با ما هیچکس نیست %~% نمود عشق جز الله بس نیست
# 73 خدا با ماست کن در ما نظر باز %~% حجاب از پیش خود بابا برانداز
# 74 خدا با ماست بابا این زمان بین %~% مرا در عین حق در آسمان بین
# 75 خدا با ماست جز من کس نبیند %~% کسی باید که همچون من ببیند
# 76 خدا با ماست در دریا و کشتی %~% پدر اکنون نظر کن تا چه کشتی
# 77 خدا با ماست و اندر گفتگویست %~% هزاران سر در این دریا چو گویست
# 78 در این دریا منم الله مطلق %~% زده دم همچو مردان از اناالحق
# 79 اناالحق میزنم بابا و گفتم %~% جواب خود زحق کلی شنفتم
# 80 اناالحق میزنم در عین دریا %~% نخواهیدم دگر دیدن در اینجا
# 81 اناالحق میزنم بر جوهر بحر %~% که کردستم حقیقت لطف را قهر
# 82 اناالحق میزنم و اندر بیانم %~% چو دریا من ابا نام و نشانم
# 83 اناالحق میزنم چون جمله دیدم %~% اگر بینی مرا هم ناپدیدم
# 84 اناالحق حق ز دست ای باب دریاب %~% در این دریا چو کشتی عین غرقاب
# 85 در این کشتی تن دریا نظر کن %~% پس آنگه این تن شیدا نظر کن
# 86 در این کشتی تویی جان و دل من %~% که بنمودستی این آب و گل من
# 87 در این کشتی بماندی و بمانی %~% که از رمزم پدر موئی ندانی
# 88 حقیقت گر تو خواهی آمدن بین %~% مرا بنگر کنون و کل مرا بین
# 89 بیا تا همسفر باشیم با هم %~% چو من شو تا شوی در عشق محرم
# 90 بیا تا بگذریم از عین دریا %~% ز دریای دگر گردیم یکتا
# 91 در آن دریا که این دریا از آنست %~% که این یک قطره زان عین العیانست
# 92 در آن دریا قدم زن با من ای باب %~% نمود عشق من اینجا تو دریاب
# 93 در آن دریا قدم زن تا شوی گل %~% رهی یکبارگی از رنج وز ذل
# 94 در آن دریا قدم زن تا الهی %~% شوی بیشک یکی در ماه و ماهی
# 95 در آن دریا قدم زن در قدم تو %~% اگر داری نمود دم بدم تو
# 96 در آن دریا قدم زن تا شوی یار %~% پدر یکی شهر اینجای بسیار
# 97 در آن دریا ترا یکی نمایند %~% ترا عین نمود کل فزایند
# 98 در آن دریا نبینی دید کشتی %~% بوقتی کز صور اندر گذشتی
# 99 در آن دریا منم حق الیقینم %~% نمود اولین و آخرینم
# 100 در آن دریا یکی دیدم سراسر %~% نهاده جان و دل او را برابر
# 101 در آن دریا شدم بیخود ابا خود %~% نمیگنجد در آن دریا چرا بد
# 102 در آن دریا همی یکسان نمودم %~% از آن دریا من این برهان نمودم
# 103 در آن دریا نمودندم همه راز %~% بدیدم اندر او انجام و آغاز
# 104 در آن دریا همه جانست و جانان %~% نمودش عین پیدایست و پنهان
# 105 در آن دریا حقیقت نور دیدم %~% نظر کردم به کل معبود دیدم
# 106 در آن دریا نمیگنجد سر و پای %~% کجا باشد در آنجا بود دنیای
PageV01P031
# 1 در این دریا همه ترسست و بیمست %~% عذاب صورت و عین الجحیم است
# 2 در این دریا همه خوف و رجایست %~% عذابست و نمودار بلایست
# 3 در این دریا همه سرگشتگی دان %~% دل خود زین بلا و رنج و برهان
# 4 در این دریا تو منشین یکزمان هم %~% وگرنه گم کنی جان و جهان هم
# 5 در این دریا که کشتی سرکشیدست %~% زهر لحظه ز جائی در رسید است
# 6 چو سرگردانی اندر عین دریا %~% کجا هرگز رسی در منزل ما
# 7 ز دریای منت گر قطره باز %~% رسد در مغز جان انجام و آغاز
# 8 شود پیدا و کشتی بشکنی تو %~% نمود خود بدریا افکنی تو
# 9 ببینی آن زمان دیدار بیخود %~% نگنجد پیش تو هر نیک و هر بد
# 10 گذر کن چند گویم از حقیقت %~% نشستی تو به کشتی طبیعت
# 11 ز کشتی طبیعت هیچ ناید %~% در این دریا ترا جز هیچ ناید
# 12 در این دریا دری مانند ماهی %~% که جز آبی در این دریا نخواهی
# 13 تو دریائی و بالا دود داری %~% ببین تو این زمان چه سود داری
# 14 تو در آبی و همراهان خسیسند %~% چگویم چون ترا نی هم جلیسند
# 15 تو در آبی و خوابت برده فارغ %~% بگو تا کی شوی ای طفل بالغ
# 16 درون بحر پر مار و نهنگست %~% تو درخوابی نهات هوش و نه حس است
# 17 همه در آب و کشتی شد روانه %~% چو تیری میشوی سوی نشانه
# 18 تو در آبی و خوابت برده بیخود %~% شدی فارغ ز مکر و دیو و هم دد
# 19 ز کشتی بی خبر وز رفتن او %~% خبر داری تو از آشفتن او
# 20 ز کشتی بیخبر حیران بماندی %~% عجائب زار و سرگردان بماندی
# 21 در این دریا اگر موجی برآید %~% ترا کشتی بیک دم در رباید
# 22 زند بر کوه و گردد پاره پاره %~% بگو تا خود چه خواهی کرد چاره
# 23 چو کشتی بر شکست و غرقه گشتی %~% ببینی عین دریا نیز و کشتی
# 24 چو کشتی غرقه شد جمله زیانست %~% که نامت بعد از این کل بی نشانست
# 25 مران کشتی زمانی گوش دل دار %~% که تا با تو چهها گفتست دلدار
# 26 مران کشتی زمانی کن توقف %~% جماعت را نگه میدار از تف
# 27 که موج و باد وکشتی درخلافند %~% در این دریا همه عین گزافند
# 28 مران کشتی و فارغ شو زمانی %~% اگرچه نیست دریا رامکانی
# 29 مران کشتی و جوهر را طلب کن %~% وجود خویشتن عین سبب کن
# 30 بهر نوعت که گفتم سر اسرار %~% نخواهی شد تو از این خواب بیدار
# 31 میان بحر و کشتی عین خوابی %~% در این کشتی عجائب میشتابی
# 32 همی ترسم که اندر خواب مانی %~% در این گرداب تن غرقاب مانی
# 33 دمی بیدار باش و گوش دل باز %~% بسوی من کن ای باب سرافراز
# 34 تو و این قوم جمله غافلانید %~% در این دریا عجب بی حاصلانید
# 35 تو و این قوم در غرقاب هستید %~% ز ترس و خوف اندر خواب هستید
# 36 میانه من شدم بیدار اینجا %~% که پاکم از نمود مال اینجا
# 37 ندارم هیچ و فارغ در جلالم %~% نه چون ایشان در اینجا پایمالم
# 38 مرادنیا همی یک قطره آبست %~% که کشتی وجودم در شتابست
# 39 برم دنیا و عقبی همچنانست %~% که شخصی یک نفس در بوستانست
# 40 برم دنیا و عقبی هیچ آمد %~% که چون سر موئی جمله هیچ آمد
# 41 برم دنیا و عقبی ناپدید است %~% که دائم جان جانان کل پدیدست
# 42 برم دنیا و عقبی در زوالست %~% که آن حضرت همه عین کمالست
# 43 برم دنیا و عقبی نیست چیزی %~% نیرزد نزد عاشق یک پشیزی
# 44 برم دنیا و عقبی چون خیالست %~% که بیشک خانه رنج و وبالست
# 45 برم دنیا و عقبی محو شد پاک %~% نه باد و آتش ونی آب و نی خاک
# 46 ندیدم جز یکی و در یکیام %~% خدای پاک بیخود بیشکیام
# 47 از این دنیا همه رنج است ومحنت %~% که در این خانه هم ناز است و دولت
# 48 د راین دنیا همه درد و بلایست %~% در آنجا جملگی عین بقایست
PageV01P032
# 1 در این دنیا همه عین غرور است %~% در اینجا قبض و بسط و ظلم و نورست
# 2 در این دنیا همه زهر است و خواری %~% در آنجا جان جان گر پایداری
# 3 در این دنیا چه خواهی کرد آخر %~% وز اینجاگه چه خواهی برد آخر
# 4 در این محنت سرا وجای ماتم %~% نماند جمله فرزندان آدم
# 5 گلاب و مشک عالم اشک و خونست %~% خوشی جستن ز اشک و خون جنونست
# 6 درین غرقاب غم در عین دریا %~% وجود جمله ذراتست شیدا
# 7 در این گرداب غم در عین کشتی %~% ترا چه غم که آب از سرگذشتی
# 8 در این گرداب درماندی بزاری %~% که خواهی گشت غرق و ره نداری
# 9 که تا بیرون روی اندر کناری %~% همه مستند و تو مدهوش یاری
# 10 در این دریا بسی کشتی که غرقست %~% کزو مر سیل و باد و آب و برفست
# 11 گرفته ظلمت است و عین طوفان %~% به یک لحظه شود این خانه ویران
# 12 چو کشتی دررباید باد اینجا %~% کجا ماند دلی آباد اینجا
# 13 در این دنیا تو دریائی و کشتی %~% که یک لحظه بجائی درگذشتی
# 14 چنان حیران شدی در عین دریا %~% که خواهی گشت ناگاهی تو شیدا
# 15 چنان در عین دریا غرقه مانی %~% که راهی باز در موضع ندانی
# 16 در این بحر فنا و عین دریا %~% بگو تا چند مانی خوار و رسوا
# 17 فلک گردان ز بالا و نشیبست %~% نهنگ جانستان هم با نهیبست
# 18 یکی را کاندر این دریا خوش آمد %~% چو ققنس جای او درآتش آمد
# 19 از اینسان هر مثل کاید پدیدار %~% دل و جانست مر او را خریدار
# 20 کنون بابا مثلها بیشمار است %~% وجودم این زمان کل بیشمارست
# 21 شدم رسته ز خوف عین دریا %~% بخواهم رفت من در عین یکتا
PageV01P033
# 1 میان کشتی آنجا بود پیری %~% بمعنی و بصورت بی نظیری
# 2 بقدر خویشتن واصل بدش او %~% همه اسبابها حاصل بدش او
# 3 میان جمله مردان بود او مرد %~% در آن کشتی که بودش صاحب درد
# 4 سفر کرده بسی دانسته اسرار %~% گرفته سالها او انس دلدار
# 5 بمعنی برتر از هر دو جهان بود %~% ز عشق و عقل او صاحب بیان بود
# 6 ز درد عشق جانان باخبر بود %~% ز دید جزو و کل صاحب نظر بود
# 7 همی در عین اعیان بود با یار %~% که کرده بد سفرها نیز بسیار
# 8 علوم علم جان حاصل بکرده %~% وز آنجا گاه خود واصل بکرده
# 9 ره جانان سپرده بود آن پیر %~% در آن شرح پسر میکرد تأخیر
# 10 زمانی صبر کرد و گشت خاموش %~% دلش از شوق چون دریا زنان جوش
# 11 خوشش میآمد آن اسرار جانان %~% ز پیدایی نمودی خویش پنهان
# 12 همی دید و گمانش در یقین بود %~% که در عشق ازل او راه بین بود
# 13 همی دانست سری هست او را %~% که میگفت از حقیقت آن نکو را
# 14 همی دانست و میدیدش نمودار %~% که میگفت او همی در عین اسرار
# 15 دل آن پیر معنی موج جان زد %~% به یک دم او دم شرح و بیان زد
# 16 نظر کردش بسوی آن پسر گفت %~% که این معنی که گفتست و که اشنفت
# 17 نکو میگویی ار هستی خبردار %~% مشو بیهوش وز ما تو خبردار
# 18 ترا شد این مسلم تا بدانی %~% که جوهر سوی دریا میفشانی
# 19 ترا شد این مسلم در حقیقت %~% که می جوئی ره عین طریقت
# 20 ترا شد این مسلم راز و گفتار %~% که داری در حقیقت حق پدیدار
# 21 ترا شد این مسلم سر عالم %~% که دم از حق زدی اینجا دمادم
# 22 ترا شد این مسلم در نهانی %~% که گفتی این همه شرح و معانی
# 23 دم وحدت ز دستی بیشکی تو %~% که دیدستی مر این دریا یکی تو
# 24 دم وحدت زدی از راه مستی %~% در این کشتی مرا انباز گشتی
# 25 دم وحدت زدی و جان جانی %~% توئی در جان من صاحب معانی
# 26 دم وحدت زدی و گوش کردم %~% دل و جان در برت بیهوش کردم
# 27 دم وحدت زدی و کائناتی %~% ولیکن این زمان عین صفاتی
# 28 دم وحدت زدی و جمله هستی %~% که پنداری بت صورت شکستی
# 29 دم وحدت زدی و یار مائی %~% گره از کار من این دم گشائی
# 30 دم وحدت زدی ودیدمت کل %~% دمی فارغ شدم از رنج و از ذل
# 31 دم وحدت زدی و بی نشانی %~% همه اسرار معنی میفشانی
# 32 دم وحدت زدی ازنقش دریا %~% توئی در هر دو دریا دوست یکتا
# 33 دم وحدت زدی وجان ببردی %~% بمعنی بس بزرگی گرچه خوردی
# 34 دم وحدت زدی و دل ربودی %~% یقین دانم که ما را بود بودی
# 35 دم وحدت زدی در عقل رفتم %~% ز تو اشنفتم و هم با تو گفتم
# 36 دم وحدت تو داری که خدائی %~% چرا از دید ماتو میجدائی
# 37 چوداری جزو و کل در دید دلدار %~% منم از جان ترا اینجا خبردار
# 38 ترا میدانم و آنجات دیدم %~% در این دریا در آن دریات دیدم
# 39 تو دریائی و دریا قطره تست %~% تو خورشیدی و عالم ذره تست
# 40 تو دریائی و جان جوهر نمودی %~% چرا جوهر ز چنگ خود ربودی
# 41 تو دریائی و هستی عین کشتی %~% نبد جائی که آنجاگه نگشتی
# 42 همه ذرات عالم مست ذاتت %~% نمودار آمده اندر صفاتت
# 43 همه ذرات جویان تو هستند %~% از این خمخانه دیرتو مستند
# 44 همه ذرات عالم گشته جویان %~% ترا در وحدت کل جمله گویان
# 45 همه ذرات اندر گفتگویند %~% توئی در جمله و جمله تو جویند
# 46 همه ذرات میدانند بتحقیق %~% که از تو یافتند این عین توفیق
# 47 همه ذرات میبینند دیدت %~% شدند از جان بکلی ناپدیدت
# 48 همه ذرات مستند و سر از پای %~% نمیدانند رفته جمله از جای
# 49 کجا کانجا نباشد دیدن تست %~% همه گفت تو و بشنیدن تست
# 50 کجا اینجا نه هستی و ندیدند %~% چرا کاندر نمودت ناپدیدند
# 51 کجائی این زمان اندر دل و جان %~% در این کشتی نمودی راز پنهان
# 52 چو پیدائی چرا پنهان شوی تو %~% چو با من هستی جانان شوی تو
# 53 چگونه یافتم بر گوی با من %~% بیانی گوی با من سخت روشن
# 54 بسی کردم سفر زان سوی دریا %~% ز بهر دیدنت ای جان جانها
# 55 بسی کردم سفر در چین و ماچین %~% ز بهر رویت ای خورشید ره بین
# 56 بسی گردیدم و دریافتم هان %~% مرا این دم از این صورت تو برهان
# 57 بسی با سالکان این ره سپردم %~% که تا موئی ز وصلت راه بردم
# 58 بسی با سالکان گردیدم ای جان %~% نمود عشق اینجا دیدم ای جان
# 59 بسی گشتم بسی دیدم کسانت %~% شدم خاک قدوم رهروانت
# 60 بسی سودای تو اینجای پختم %~% هنوز از خام کاری نیم پختم
# 61 بسی در دیدن رویت بگشتم %~% بسی دریا بسی صحرا بگشتم
# 62 بسی با واصلان تقریر گفتم %~% همه از آیت و تفسیر گفتم
# 63 بسی سر بر سر زانو نهادم %~% ز پای خود به زانو درفتادم
# 64 بسی اندر چله سی پاره خواندم %~% ز خان و مان کنون آواره ماندم
# 65 بسی با رند در میخانه تو %~% نشستم این زمان دیوانه تو
# 66 بسی گفتم و بسیاری شنودم %~% دمی از جستجو فارغ نبودم
# 67 بسی کردم اینجاگه طلب باز %~% که تادیدم ترا این جایگاه باز
# 68 کنون وقتست اگر ما رو نمائی %~% جهان جان توئی و هم خدائی
# 69 کنون سی و سه سالست ازنمودار %~% که یک شب دیدمت در خواب بیدار
# 70 نمود خود نمودی این چنینم %~% که امروزی ترا عین الیقینم
# 71 شده دید جمالت آشکاره %~% برویت جزو و کل گشته نظاره
# 72 در این دریا نمودت باز اول %~% کجا باشد صفات تو مبدل
# 73 تو داری و تو دانی و تو گوئی %~% توئی شاه و تو سلطان نکوئی
# 74 نمیداند پدر ذاتت تمامی %~% که از تو یافتست او نیکنامی
# 75 نمیداند پدر اسرارت ای جان %~% که پیدائی بصورت لیک پنهان
# 76 بمعنی برتر از جانی و صورت %~% ترا دادند دیدار حضورت
# 77 توئی معنی و صورت دیدن تست %~% عیان گفتار من بشنیدن تست
# 78 توئی جان و جهان عالم دل %~% که بگشائی تمامت راز مشکل
# 79 توئی منصور تا دانی که دانم %~% که جز دیدار تو چیزی ندانم
# 80 توئی منصور صوری در همه دم %~% تو هستی داده در عین عالم
# 81 توئی منصور کز حد جلالت %~% نداند هیچکس جز خود کمالت
# 82 توئی منصور در عین حضوری %~% که نزدیکی بجمله لیک دوری
# 83 توئی منصور و در عین لقائی %~% سپر گشته تو در عین بلائی
# 84 ترا بسیار برهانست اینجا %~% که دیدت دید جانانست اینجا
# 85 حقیقت برتر از کون و مکانی %~% که هم جسمی و بیشک جان جانی
# 86 ترا بیشک حقیقت حق شناسم %~% که از دید تو با شکر و سپاسم
# 87 ترا بیشک حقیقت شد مسلم %~% توئی نور جهان و جسم آدم
# 88 خدا داری درون دل بتحقیق %~% تو بردی گوی از میدان توفیق
# 89 خدا داری حقیقت در درونت %~% خدا باشد حقیقت رهنمونت
# 90 تو بنمودی رخ اندر عالم جان %~% تو هستی در بهشت آدم جان
# 91 تو بنمودی حقیقت روی ما را %~% تو آوردی همه در کون ما را
# 92 تو جانی و جهان هم سایه تست %~% تو نوری شمس همچون سایه تست
# 93 تو روحی و دل و جان رهبر آمد %~% که بودت جست از خود بر درآمد
# 94 کنون چون دیدمت بنمای رخسار %~% که تا کلی شوی بر من پدیدار
# 95 از این دریا که افتادم یقین من %~% ترا دیدم کنون عین الیقین من
# 96 از این دریا تو داری جوهر نور %~% ترا دانسته است اینجای منصور
# 97 از این دریا حقیقت کل تو داری %~% نمود عالم و هم دل تو داری
# 98 از این دریا مرا دل گشت بیهوش %~% چو کردم عین تحقیق ترا گوش
# 99 بدانستم یقین کان خواب دیدم %~% ترا در کشتی اندر آب دیدم
# 100 تو ما را رهنمائی این زمان زود %~% که دیدارت مرا دیدار بنمود
# 101 مرا کن واصل و صورت برانداز %~% مرا مانند شمعی تو بمگداز
# 102 مرا کن واصل اندر عین دریا %~% سر تختم رسان اندر ثریا
# 103 مرا واصل کن و جانم توئی بس %~% در این غرقاب جان فریاد من رس
# 104 مرا واصل کن و پرده برافکن %~% که نور تست در آفاق روشن
# 105 مرا واصل کن اندر دید دیدار %~% که دارم از تو کلی عین اسرار
# 106 مرا واصل کن و جانم رها کن %~% مرا کل ابتدا و انتها کن
# 107 مرا واصل کن و کل وارهانم %~% که میبینم توئی جان و جهانم
# 108 مرا از وصل خود یک ذره بنمای %~% چرا اندازیم از جای بر جای
# 109 مرا از وصل جانان شاد گردان %~% دل و جانم بکل آبادگردان
# 110 مرا از وصل جانان رخ نمودی %~% گره این لحظه از کارم گشودی
# 111 مرا از وصل خود گردان فنا تو %~% که تا بینم ز تو عین بقا تو
# 112 چو بنمودی جمال اندر جمالت %~% برون آور مرا هان ازوبالت
# 113 جلالت یافتم طاقت ندارم %~% تو گوئی این زمان من پایدارم
# 114 کنون من پایدارم گر بگوئی %~% ندانم کاین زمان با من چگوئی
# 115 رهی بگذاشته و استاده اینجا %~% نمود من در اینجا داده غوغا
# 116 عیانی در دل و در جان گرفته %~% حقیقت کفر با ایمان گرفته
# 117 ز ایمانم ملال آمد بیکبار %~% شدم کافر حجاب از پیش بردار
# 118 ز وصلت کافری دارم چگویم %~% در این میدان تو مانند گویم
# 119 عنان عقل از دستم برون شد %~% چو دریا این دلم پر موج خون شد
# 120 عنان عقل از دستم شد ای جان %~% کنون از دیدن تو مستم ای جان
# 121 عنان عقل رفت و عشق آمد %~% مرا کل ازنهاد خویش بستد
# 122 عیان عشق دیدم از نمودت %~% یقین من خویش دیدم دید دیدت
# 123 عیان عشقی و دریای نوری %~% عجب در عشق اینجاگه صبوری
# 124 خدایا بیش از این چیزی ندانم %~% ز بعد صورت و معنی بیانم
# 125 ندانم جز خدایت آشکاره %~% گر این مردم کنندم پاره پاره
# 126 ندانم جز خدایت در همه من %~% توئی قلب و توئی جان و توئی تن
# 127 توئی افلاک و انجم در نمودار %~% توئی بنموده رخ از چرخ دوار
# 128 توئی ماه و توئی خورشید جانها %~% که پیدا میکنی سر نهانها
# 129 توئی عرش و توئی فرش و توئی لوح %~% که جانها رادهی در عین تن روح
# 130 توئی عین قلم چون کل نوشتی %~% نمود جسم را از طین سرشتی
# 131 توئی کرسی و دائم در خروجی %~% که در عین همه ذات البروجی
# 132 توئی عین بهشت و عین ناری %~% چرا با ما دمی در دم نیاری
# 133 توئی آتش توئی در جملگی باد %~% که از تو شد جهان عشق آباد
# 134 توئی آب و توئی دیدار در خاک %~% نمود صنع خود در عالم پاک
# 135 توئی هستی در این دریای جوهر %~% نمودی از نمود هفت اختر
# 136 توئی کوه و زکان گوهر نمائی %~% که جان را اندرو رهبر نمائی
# 137 توئی اصل و نمودتست دیدار %~% کنون اسرار کل ما را پدیدار
# 138 نمودخود نما اینجا بتحقیق %~% که گفتم از تو بیشک راز توفیق
# 139 توئی دید بهشت و عین یاری %~% چرا بابا دمی دردم نیاری
# 140 جوابم ده که گفتار از تو دارم %~% نهانم کن که انوار از تو دارم
# 141 جوابم ده چرا خاموش هستی %~% توئی دریا منم در عین مستی
# 142 بیانم کن که اصل واصلانی %~% مرا برگوی این راز نهانی
PageV01P034
# 1 جوابش داد کای پیر پراسرار %~% چه جوهرها فشاندستی ز گفتار
# 2 ترا زیبد که گوهر میفشانی %~% که راز من در اینجا می تو دانی
# 3 گواه من توئی اینجا حقیقت %~% سپردستی یقین راه شریعت
# 4 میان این همه تو بینظیری %~% که همدانائی و با عشق پیری
# 5 زپیری راه دانستی در اسرار %~% ترا پیدابود اعیان ز گفتار
# 6 توئی ره برده در اسرار معنی %~% توئی هم نقطه و پرگار معنی
# 7 توئی دریافته اسرار یارا %~% توئی بشناخته سر خدا را
# 8 توئی این دم زده در دید کشتی %~% درین اسرار ما واقف تو گشتی
# 9 توئی دریافته معنای باطن %~% ز دید شرع و در تقوای باطن
# 10 تو داری و تو گفتی آنچه دیدست %~% یقین جان تو این معنی شنیدست
# 11 مرا تو دید جانی در هدایت %~% که داری ره عیان سوی سعادت
# 12 زهی دریافته اسرار معنی %~% تو کردستی عیان اسرار معنی
# 13 عیانست این بیان و مگذر از او %~% که جز جانان نباشد هیچ نیکو
# 14 ز جانان هرچه جوئی آن بیابی %~% که این دم در میان غرق آبی
# 15 ز دید واصلان ما را نظر کن %~% همه جان مرا سمع و بصر کن
# 16 مرا اندر میانه با تو کارست %~% که گر معنی بیابم بیشمارست
# 17 منم منصور با من راست گفتی %~% در اسرار ربانی تو سفتی
# 18 منم منصور اینجا رخ نموده %~% گره از کار عالم برگشوده
# 19 مرا این ابتدای واصلانست %~% که ذاتم با همه ذرات پیوست
# 20 نمود عشق دارم این زمان من %~% شده مخفی بر خلق جهان من
# 21 سفر کرده منم در ابتدایش %~% عیان دیدم جمال انتهایش
# 22 ز بود خود سفر در خویش کردم %~% نمود عشق را در پیش کردم
# 23 ولی در معنوی و هم بصورت %~% کنون افتاد کارم را ضرورت
# 24 از این پس در سفر چالاک خواهم %~% ز جمله من نمود پاک خواهم
# 25 پدر آورد امروزم چنین بین %~% در این دریا مرا عین الیقین بین
# 26 مرا اینست اول راه صورت %~% که بگرفتم من از کل تو نورت
# 27 مرا بنمودهاند این راز اینجا %~% که دیدم غایت آغاز اینجا
# 28 کنون در عین دریایی چنینم %~% که درحق اولین و آخرینم
# 29 دراین دریا بسی نایاب گفتم %~% در اسرار حق را من بسفتم
# 30 بسر مردی بزرگست از نمودار %~% ولی ما را نداند یمن اسرار
# 31 ترا این بکر معنی دست دادست %~% که حق در دیده جانت نهادست
# 32 تو داری زین میان معنی تو داری %~% حقیقت دید این تقوی تو داری
# 33 مرا در عین دریا هست اسرار %~% اگر اینجا درافزایم به گفتار
# 34 کجا حاصل کنم من دیدن دوست %~% که مغز آمد مرا این صورت و پوست
# 35 ایا سالک بیان راز بشنو %~% نمود شاه از شهباز بشنو
# 36 مرا بنمودهاند اسرار باقی %~% مئی در دادم اینجا باده ساقی
# 37 مئی خوردم من از آن جام اسرار %~% که ناپیداست جمله پیش دلدار
# 38 مئی خوردم که هشیارم نه سرمست %~% ولی در نیستی دانستهام هست
# 39 مئی خوردم که جان محوست در یار %~% نمیگنجد بجز دلدار دیار
# 40 نمیگنجد بجز جانان درونم %~% که جانان شد درون وهم برونم
# 41 نمیگنجد بجز جانان در این دل %~% که اونگشاد ما را راز مشکل
# 42 حقیقت دیدهدیدار دیدم %~% ز پیش این جسم را بردار دیدم
# 43 نمیدانم که احوالم چه باشد %~% عیان من در این عالم چه باشد
# 44 ولی شرح و بیانم بی شمارست %~% که دایم پای داری پایدارست
# 45 حقیقت چون نمایم صورت تو %~% ندانم در جهان من صورت تو
# 46 حقیقت دم زنم اندر هوالله %~% یکی پیدا کنم در دید الله
# 47 ولی از حال مستقبل چگویم %~% که این دم در جهان مانند گویم
# 48 مرا گوئی فلک گرداند در ذات %~% که میگردد از او دیدار ذرات
# 49 مراگوئی فلک در دید پیداست %~% که از دیدار من گردان و شیداست
# 50 مراگوئی فلک چون ارزنی است %~% که خورشید اندرو چون روزنی است
# 51 مرا گوئی فلک سرگشته باشد %~% که در کویم حقیقت گشته باشد
# 52 بسی سالست از دوران افلاک %~% که گردانست بر ما دور و یا خاک
# 53 بسی سالست تا بسیار گشتست %~% که مردم زادگان بسیار کشتست
# 54 مرا شوریست در این بحر اعظم %~% که یک شب بود در پیشش دو عالم
# 55 مرا شوریست در سر بی نهایت %~% که گفتم راست ناید در حکایت
# 56 مرا شوریست اندر عالم جان %~% که از هر ذره پیدا است طوفان
# 57 ز درد عشق جانم جان جان شد %~% نمود صورتم هر دوجهان شد
# 58 ز درد عشق ناپیدا بماندم %~% تمامت رخت بر دریا فشاندم
# 59 ز عین جوهر لا درالهم %~% که بر ذرات عالم پادشاهم
# 60 مرا دیدار باید نه خریدار %~% که بی شک جان نباشد جز که دیدار
# 61 مرا دردیست هم از دیرگاهی %~% که درمانست او را مر الهی
# 62 مرا دردیست درمان دوست باشد %~% ز مغز جان نه بی شک پوست باشد
# 63 مرا دردیست درمانش تو باشی %~% مرا جانیست جانانش تو باشی
# 64 حقیقت در دمی هستش تو درمان %~% عیان جان تویی ای جان جانان
# 65 چو درد من دوایی میندانم %~% حقیقت تو خدایی میندانم
# 66 چو دردم دادی و اینجاست درمان %~% مرا اکنون دوا آمد ز جانان
# 67 توئی جانان و جانها در بر توست %~% دل و جانها عجایب غمخور توست
# 68 تویی جانان و اندر جان نهانی %~% حقیقت راز من پنهان تو دانی
# 69 مرا در سوی این دریا چه کارست %~% که اندر وی عجایب بی شمارست
# 70 مرا میباید اینجا عین ذاتت %~% که لالست این زبان اندر صفاتت
# 71 صفات و ذات تو هم جانست و هم دل %~% مرا کردی در این دریا تو واصل
# 72 حقیقت پیر ره خواهم شدن من %~% بگو تا کی در این خواهم بدن من
PageV01P035
# 1 بدو گفت ای دل و جان دستگیرم %~% که تو هستی جوان من زار و پیرم
# 2 تو خواهی رفت میدانم یقین من %~% ببین در اولین و آخرین من
# 3 زمن فارغ مشو یک لحظه ای پیر %~% بهرکاری مرا میبین بتدبیر
# 4 مرا کن یاد در هر کار دشوار %~% که من بنمایمت اینجای دیدار
# 5 بهرحالی مرا مگذار از یاد %~% که تا باشی زیاد من تو دلشاد
# 6 بجز من هیچ شاهی را مبین تو %~% بجز من هیچ راهی را مبین تو
# 7 که اندر جمله کون و مکانم %~% نمود راز هر کس من بدانم
# 8 منم دانا در اسرار هر کس %~% بگاهی گر بود صبح تنفس
# 9 مرا این لحظه میخوان بازدان راز %~% حجاب از پیش خود کلی برانداز
# 10 طلب کن در میان جان مرا بین %~% نمود انس و جان در جان مرا بین
# 11 حقیقت چون مرا جوئی بیابی %~% بوقت صبح چون نزدم شتابی
# 12 بوقت صبحدم چشمت شود نور %~% بوقت صبح شه یابی ز منصور
# 13 بوقت صبح دل را تازه یابی %~% همه ذرات در آوازه یابی
# 14 بوقت صبح ذرات دو عالم %~% نموداری کنند اینجا دمادم
# 15 هران خلعت کز این درگاه پوشند %~% چو آید صبحدم آنگاه پوشند
# 16 چو پیدا شد جمال صبحگاهی %~% بخواه آن سر که از ما می تو خواهی
# 17 برآر از سینه پرخون دم پاک %~% که بسیاری دمد این صبح در خاک
# 18 بوقت صبح دل را شاد گردان %~% حقیقت جان ودل آباد گردان
# 19 زبان بگشای و با من راز میگوی %~% غم دیرینه خود باز میگوی
# 20 که هر حاجت که خواهی آن برآرم %~% که من در جان و دل پروردگارم
# 21 ز من ای پیر تا تو نیست موئی %~% میان ما است بیشک های و هوئی
# 22 ز من ای پیر تا تو نیست بسیار %~% حجاب این صورتست از پیش بردار
# 23 ز من ای پیر تا تو یک دم آمد %~% که این دم با دم من همدم آمد
# 24 ز من ای پیر تا تو هست خورشید %~% که همچون نور باشد لیک جاوید
# 25 من و تو هر دو در یکی بدیدیم %~% که جز دیدار خود چیزی ندیدیم
# 26 من و تو در یکی دیدیم پیدا %~% ز یک ذاتیم اینجاگه هویدا
# 27 من و تو هر دو چون کشتی و آبیم %~% که با یکدیگر اینجا درشتابیم
# 28 ز یک کانیم و یک گوهر پدیدار %~% شدستیم اینچنین پیر و پر اسرار
# 29 نهایت نیست اینجا دیدن ما %~% که داند این زمان گردیدن ما
# 30 چو ما هر دو یکی باشیم با هم %~% نگنجد هیچ شادی نیز در غم
# 31 ولی اینجا تفاوت از صوردان %~% که در دریا تو کشتی درگذر دان
# 32 نماند نقش کشتی هیچ در آب %~% ز ناگاهی پذیرد زود غرقاب
# 33 جهان و هرچه در هر دو جهان است %~% چو بینی اندر این دریا نهانست
# 34 دوائی دارد اینجا حسن فانی %~% که بی صورت نماند این معانی
# 35 زاول هرچه میبینی سرآید %~% نمودار جهان دون سرآید
PageV01P036
# 1 ز اول جمله اشیاهست پیدا %~% که هر یک درچه خواهد بود پیدا
# 2 ز اول جان و صورت باشد و بس %~% نداند هیچکس جز حق مراین بس
# 3 ز اول صورت اندر تخت این خاک %~% که نگذارد ورا دوران افلاک
# 4 ز اول جمله چون رفتی سرآمد %~% بجز تو این همه نقشی برآمد
# 5 ز اول کشتی اندر عین دریا %~% بود وقتی که موج آید هویدا
# 6 زوالی هست مر هر روز خورشید %~% که در مغرب شود پیوسته نومید
# 7 زوالی هست مه را در سر ماه %~% که بگذارد ز عشق دوست در راه
# 8 زوالی هست جمله کوکبان هم %~% که ازخورشید میگردند آن هم
# 9 زوالی هست هر چیزی که یابی %~% ولیکن این معانی تونیابی
# 10 همه دنیا زوال اندر زوالست %~% ره جانان وبال اندر وبال است
# 11 همه دنیا خرابی در خرابی است %~% شده پیری نه هنگام شبابی است
# 12 گذر کن زین سرای پر ز ماتم %~% که هر دم رنج بینی زو دمادم
# 13 وصالی بی فراقی قسم کس نیست %~% که گل بی خار و شکر بی مگس نیست
# 14 وصالست آنگهی بعدش فراقست %~% کسی داند که او در اشتیاق است
# 15 جهان جان نه همچون این جهانست %~% که آنجا گه عیان جاودانست
# 16 جهان جان بجز جانان نبینی %~% سزد گر جان جان اعیان نبینی
# 17 جهان جان طلب گر یار خواهی %~% وگرنه همچو برف و کوه و کاهی
# 18 جهان جان طلب بگذر ز بودت %~% بگو ای دل که آخر می چه بودت
# 19 جهان جان طلب بگذر ز هستی %~% که چون هستی رها کردی برستی
# 20 جهان جان طلب در کل احوال %~% رها کن بعد از این هم قیل و هم قال
# 21 بمیر از خود تو و صورت برافکن %~% که خورشید است در آفاق روشن
# 22 چو خورشید است ذره می چه باشی %~% بدین صورت تو غره می چه باشی
# 23 رها کن صورت و گشتی صفاتت %~% طلب کن در میان ذرات ذاتت
# 24 ز دریا جوی درهای معانی %~% ز کشتی جز نمود خودندانی
# 25 در این کشتی بسی گشتند غرقه %~% در این بودند هفتادو دو فرقه
# 26 یکی کشتی دیگر هست دریاب %~% در آن کشتی حقیقت زود و بشتاب
# 27 در آن کشتی ببین درهای معنی %~% بخود بگشا همی درهای معنی
# 28 محمد(ص) با علی اینجا مقیمست %~% از ان ذرات کل با ترس و بیمست
# 29 دم ایشانست در دریا فتاده %~% نهاد عشق در غوغا فتاده
# 30 دم ایشان زن و هر دو جهان شو %~% نمودار زمین و آسمان شو
# 31 دم ایشان زن و دریاب آن در %~% که اینجا درنگنجد گفتن پر
# 32 دم ایشان زن و تحقیق دریاب %~% در این دریا دل توفیق شان یاب
# 33 دم از ایشان زن و دریاب جانت %~% که ایشانند این شرح و بیانت
# 34 دم از ایشان زن و دیدارشان بین %~% حقیقت جملگی انوارشان بین
# 35 دم از ایشان زن و آدم نظر کن %~% ز ذات خود عیان کل خبر کن
# 36 من از ایشان زدستم دم حقیقت %~% سپردم من همی راه شریعت
# 37 شریعت دارم اندر اینقدر سال %~% نظر کردند ایشان عین احوال
# 38 بقای جاودان دیدم از ایشان %~% از آن هرگز نبودم من پریشان
# 39 بقای جاودانی یافتم من %~% همی نزدیکشان بشتافتم من
# 40 بقای جاودانی ذات ایشانست %~% عیان عشق در آیات ایشانست
# 41 محمد(ص) با علی ذات خدایند %~% حقیقت در یکی ونی جدایند
# 42 از ایشان گشتم اندر بحر واصل %~% وز ایشان شد مرا مقصود حاصل
# 43 از ایشان یافتم هر دو جهان من %~% بدیدم کام از ایشان رایگان من
# 44 از ایشان یافتم اسرار بیچون %~% که ایشانند ماه و مهر گردون
PageV01P037
# 1 کنون ای پیر خواهم رفت دریاب %~% توئی صورت به نزد ما تو بشتاب
# 2 کنون ای باب خواهم رفت دریاب %~% که گشتم من زحیرت عین غرقاب
# 3 کنون ای باب خواهم شد حقیقت %~% ز دست خود مهل اینجا شریعت
# 4 شریعت گوش دار ای عالم دل %~% که تا مقصود خود بینی تو حاصل
# 5 شریعت گوش دار و راز کل بین %~% تو در عین شریعت نار کل بین
# 6 ز نور شرع یابی جان جانان %~% که بعد هر غمی شادیست آسان
# 7 ز نور شرع ره بینی تو روشن %~% جهان صورتست اینجا چو گلشن
# 8 ز نور شرع نور شمس بنگر %~% که پنهان میشود هر شب بزیور
# 9 ز نور شرع مه بگداخت هر ماه %~% که تا بوئی برد در شرع زین راه
# 10 شریعت کوش و آنگه کن طریقت %~% سوم ره دمزن از عین حقیقت
# 11 حقیقت در شریعت میتوان یافت %~% طریقت در حقیقت نیز بشتافت
# 12 که تا دریافت اسرار حقیقت %~% مسلم نیست بی نور شریعت
# 13 کسی کو شرع بشناسد ز الله %~% شریعت هست عین قل هوالله
# 14 مقام ایمنی باشد شریعت %~% که محو آرد نمودار طبیعت
# 15 مقام ایمنی در شرع یابی %~% که اندر وی تواصل و فرع یابی
# 16 مقام ایمنی شرعست دریاب %~% در این خانه بگشادست دریاب
# 17 شریعت ایمنی و ساکنی است %~% که با نور خدائی هست پیوست
# 18 مقام ایمنی زو شد پدیدار %~% کسی کاین را بجان آمد خریدار
# 19 مقام ایمنی دارند در ذات %~% که اندر شرع مییابند اثبات
# 20 ز شرع مصطفی حق بین و حق شو %~% حقیقت اولین و آخرین شو
# 21 ز شرع مصطفی مگذر زمانی %~% دمادم تا کنی از وی بیانی
# 22 شریعت جوی و جان آزاد گردان %~% ز حق جان و دلت را شاد گردان
# 23 شریعت سر عالم برگشود است %~% ره تحقیق حق اینجا نمود است
# 24 شریعت راز دارست از حقیقت %~% که مخفی میکند عین طبیعت
# 25 شریعت حق شناس و راه باطل %~% رها کن تا شود مقصود حاصل
# 26 شریعت حق شناس و حق یقین شو %~% حقیقت اولین و آخرین شو
PageV01P038
# 1 چو راه شرع بسپاری خدائی %~% تو و او هر دو یکی بی جدائی
# 2 چو قطره سوی این دریا شود زود %~% عیان قطره در دریا یکی بود
# 3 شریعت قطره تو بحر دارد %~% کسی شاید که این را پاس دارد
# 4 که در عین شریعت دوست بیند %~% حقیقت مغز را در پوست بیند
# 5 ره شرع محمد(ص) هست آسان %~% از او باشد منافق خود هراسان
# 6 ره شرع محمد(ص) رو بحق رس %~% که جز او مینبینی نیز تو کس
# 7 ره شرع محمد (ص) کن که دلدار %~% نماید رخ ترا اینجای اظهار
# 8 زمانی شرع را از خود مکن دور %~% که تا تو دم زنی مانند منصور
# 9 در این دریا ممان و بگذر از وی %~% مکن سستی بیک دو جام پر می
# 10 اگر خمخانهها را نوش داری %~% سزد گر خویشتن با هوش داری
# 11 مکن بد مستی اندر روی دریا %~% مشو بیخود درون بحر و دریا
# 12 چو راهی می ندانی همچو وی تو %~% مخور مانند وی این جام می تو
# 13 بقدر خویشتن باید زدن لاف %~% که گنجشکی نداند رفت در قاف
# 14 گلیم عجز در سرکش ز حیرت %~% چو باران بر رخ افشان اشک حسرت
# 15 که نشناسد بجز حق را حق ای دوست %~% چه برخیزد از این مشتی رگ و پوست
# 16 اگر موری ز عالم با عدم شد %~% بعالم در چه افزود و چه کم شد
# 17 خدا را جز خدا یک دوست کس نیست %~% که درخورد خدا هم اوست کس نیست
# 18 توهم درخورد خود میگوی اسرار %~% که هر کس را نباشد این چنین کار
# 19 بمردن اوفتد زینگونه شیوه %~% کجا این سر بداند مرد لیوه
# 20 ره حق راه مردانست دریاب %~% اگر تو میتوانی زود بشتاب
# 21 ره حق صادقان دریافتندش %~% سوی آن کل یقین بشتافتندش
# 22 ره حق عاشقان دیدند درخود %~% رها کردند بیشک نیک یا بد
# 23 ره حق در شریعت میتوان یافت %~% نه در عین طبیعت میتوان یافت
# 24 ره حق شرع دان و بگذر از فرع %~% که نور جان شود تابنده در شرع
# 25 ره حق چون شریعت مینماید %~% ره شیطان طبیعت مینماید
# 26 ز شیطان بگذر و رحمان طلب کن %~% ز جانت بگذر و جانان طلب کن
# 27 بجز جانان مبین ای دوست زنهار %~% که او دیدست دید او نگهدار
# 28 درون بحر جان ران کشتی تن %~% نگه کن طفل ره منصور روشن
# 29 که باتو اندر این دریاست گویان %~% زمانی زو نه اینجا تو پویان
# 30 تو گر منصور معنی باز بینی %~% مر او را صاحب این راز بینی
# 31 گشاید مشکلت ای پیر صورت %~% رود از طبع و از جانت نفورت
# 32 نمود مشکلت اینجا گشاید %~% ره تحقیق او اینجا نماید
# 33 ولیکن همچو او در عین دریا %~% ندانی رفت تو ای پیر شیدا
# 34 چو جان تست پیر و حق جوانست %~% بهر کسوت که میخواهد عیان است
# 35 کجا او را شناسی اندرین بحر %~% که تریاک تو آمد جملگی زهر
# 36 اگر بود وجودت پاک داری %~% حقیقت زهر را تریاک داری
# 37 حقیقت زهر کن تریاک معنی %~% که تا اینجا تو باشی پاک معنی
# 38 دمی غایب مشو در هیچ حالی %~% که تا هر لحظه یابی تو کمالی
# 39 دمی غائب مشو از دیدن جان %~% که تا بنماید اینجا روی جانان
# 40 زیارت غائبی و اوست حاضر %~% ترا اندر دل و جان اوست ناظر
# 41 زیارت غائبی و او ترا دید %~% نمودتست اندر گفت و اشنید
# 42 چو یارت گم شود در عین دریا %~% کجا می باز بینی روی او را
# 43 مگر وقتی که اندر دار باشی %~% ز ذل خویش برخوردار باشی
# 44 نمیدانی تو یک حرفی ز اسرار %~% چگویم با تو من از سر آن دار
# 45 که وصف آن نمیآید چنین راست %~% مگر بینی تو در عین یقین راست
# 46 بیان یار آسانست پیشت %~% از آن مرهم نیابد جان ریشت
# 47 بیان یار بی شرح و بیانست %~% کسی داند که آنجا جان جانست
# 48 ز گم کرده اگر آگه نباشی %~% میان عاقلان ابله تو باشی
# 49 ز گم کرده اگر یابی خبر باز %~% ترا پیدا کند انجام و آغاز
# 50 ز گمکرده دمی باز آی و او بین %~% بهر چیزی که میبینی نکو بین
# 51 ترا دلدار اینجا بایدت جست %~% مشو اندر طلب عنین و شو چست
# 52 برو دلدار اینجا جوی و او بین %~% بدی او زجان و دل نکو بین
# 53 از این دریا اگر او را بجوئی %~% تو با اوئی و اندر گفتگوئی
PageV01P039
# 1 چو منصور این حقیقت راست برگفت %~% نمود جوهر اسرار بر سفت
# 2 در آن دریا بصورت برخمید او %~% ز چشم جمله گشتش ناپدید او
# 3 مثال برق آنجاگاه بشتافت %~% چه کس باشد کز این معنی خبر یافت
# 4 پدر چون دید آن سر عجائب %~% عجائب ماند آنجا زین غرائب
# 5 بزد یک نعره و خاموش شد او %~% در آن عین خودی بیهوش شد او
# 6 چو پیر آن دید اندر حالت افتاد %~% برآورد آن زمانش پیر فریاد
# 7 که ای جان جهان آخر کجائی %~% ندانم تا برم دیگر کی آئی
# 8 شدی غایب ز پیشم ناگهانی %~% نمیدانم من این سر را تو دانی
# 9 شدی غائب ولی در جان و جسمی %~% توئی گنج و درونم در طلسمی
# 10 کجا بینم ترا دیگر در این جای %~% برآورده خروش و بانگ و غوغای
# 11 تمامت خلق کشتی در تحیر %~% بمانده بیخبر چون در صدف در
# 12 همه حیران در آن اسرار مانده %~% مثال نقطه در پرگار مانده
# 13 چو با خود آمد آنگه باب منصور %~% ز جان افتاده بود و از جهان دور
# 14 بر آوردش دم و یک نعره دربست %~% نمود خویشتن در ذات او بست
# 15 برون انداخت از کشتی وجودش %~% درون بحر شد دریای بودش
# 16 چو آن در عین آن دریا فتاد او %~% درون بحر بیخود جان بداد او
# 17 همه بحر جهان دید و جهان دید %~% ز خویشش دید آن راز نهان دید
# 18 بزد یک الله و وز جان برآمد %~% جهان جانستان بروی سرآمد
# 19 جهانا هرچه میخواهی کنون تو %~% که مر عهد یکایک بشکنی تو
# 20 وفاداری مجو زین کنده پیر %~% که هر لحظه کند صد رأی و تدبیر
# 21 وفا هرگز مجو از وی بپرهیز %~% تو با او دیگر اینجاگاه مستیز
# 22 که او را هیچ اینجاگه وفا نیست %~% که کار او بجز جور و جفا نیست
# 23 جهانا چند خواهی گشت آخر %~% کرا خواهی مرا این هست آخر
# 24 جهانا طبع مردم خوار داری %~% که رسم تست مردم خوار داری
# 25 جهانا مهلتم ده تا زمانی %~% فرو گرییم ازدستت جهانی
# 26 کما بیشی من پیداست آخر %~% ز خون من چه خواهد خواست
# 27 جهان از مرگ من ماتم نگیرد %~% ز مشتی استخوان عالم نگیرد
# 28 جهانا مهلتم ده تا ببینی %~% نمود من اگر صاحب یقینی
# 29 کجا دانی تو اسرارم در اینجا %~% ترا بنمایم این اسرار اینجا
# 30 دلا خون خور در این بحر معانی %~% که قدر خویش هم اینجا ندانی
# 31 دلا خون خور که از خون آمدی تو %~% چگویم تا که خود چون آمدی تو
# 32 بخور خون که ترا خاکت خورد باز %~% نمود تو بجای خود برد باز
# 33 میان آب می رو پاک جان شو %~% به عین عشق دیدار جهان شو
# 34 درون آب دریای جهانی %~% بگو تا چند از این کشتی دوانی
# 35 دلت شد با خبر زین سر دریا %~% حکایت کوش کردستی و بینا
# 36 نه آگه که چون بودست رازت %~% رها کردی در اینجا شاهبازت
# 37 چونشناسی نمود سر مردان %~% از آنی چون فلک پیوسته گردان
# 38 سوی بحر فناشو همچو منصور %~% ز کشتی و ز باب خویش شو دور
# 39 سوی بحر فنا شو سوی یارت %~% میان آب دریا می چه کارت
# 40 خبر داری زجوهر زود بشتاب %~% نمود خویش در بغداد جان یاب
# 41 ز بغدادت اگر واقف شدستی %~% ز دید چشم و جان واقف شدستی
# 42 چرا چندین تو اندر بند خلقی %~% بدان ماند که حاجتمند خلقی
# 43 ز دنیا بگذر و از عین دریا %~% که در دریا نبینی جز که سودا
# 44 درون بحر جان انداز خود را %~% مگر کآگاه گردانی تو خود را
# 45 درون بحر شو تا راز بینی %~% حقیقت جوهر جان باز بینی
# 46 درون بحرمعنی هرکه ره برد %~% چو غواصا ره دلدار بسپرد
# 47 به جوهر در رسیدم چند گویم %~% بهر وصفی که میگویم چه گویم
# 48 چه گویم اندر این میدان فتاده %~% میان خاک بی جولان فتاده
# 49 منم بیچاره و حیران بمانده %~% چگوئی خوار و سرگردان بمانده
# 50 منم بیچاره اندر کوی دلدار %~% اگرچه راه بردم سوی دلدار
# 51 نه در دینم نه اندر کیش مانده %~% بسان کافری درویش مانده
# 52 در این دریای بی پایان فتاده %~% سراندر قعر این عمان نهاده
# 53 چو غواصی کنم در بحر اعظم %~% قدم می دارم اندر عشق محکم
# 54 چو غواصی کنم درها بیابم %~% پس آن گاهی سوی بالاشتابم
# 55 درون جان من بحریست در دید %~% که اینجا مینبینم جز که آن دید
# 56 درون جان من بحریست معنی %~% ندارم با کسی اینجای دعوی
# 57 منم عطار کز بحر معانی %~% کنم هر ساعتی گوهر فشانی
# 58 منم دریا و کشتی رانده بی حد %~% شده فارغ ز بود نیک یا بد
# 59 منم عطار و اسرار جهانم %~% حقیقت در معنی میفشانم
# 60 چو نقش من دگر عالم نبیند %~% کسی داند که او جانان گزیند
# 61 عیان این جهان و آن جهانم %~% ورای این زمان و آسمانم
# 62 حقیقت من نمودم جوهر دوست %~% برون آوردم اینجا روغن از پوست
# 63 سلاطینان عالم گرچه شاهند %~% بحمدالله بر من خاک راهند
# 64 چو سلطانم به معنی و بصورت %~% بیفکنده ز دل خود کدروت
# 65 چو سلطانم اباخیل و سپاهم %~% که اندر سلطنت دیدار شاهم
# 66 منم شاه جهان در سر معنی %~% که دارم در حقیقت عین تقوی
# 67 بسی شادی و غم خوردم بعالم %~% که سلطانم ابی شک من در این دم
# 68 منم سلطان جمله سالکان من %~% که دیدستم حقیقت جان جان من
# 69 کجا اهل دلی درگوشه فرد %~% که بنشیند دمی با من در این درد
# 70 که بنمایم ورا سر الهی %~% بماهش افکنم او را ز ماهی
# 71 بسی اسرار گویانند و بسیار %~% ولی هرگز نباشد همچو عطار
# 72 که من بگشودهام این راز مشکل %~% بسی حسرت که در جاندارم و دل
# 73 کجا گویم چو همرازی ندیدم %~% نخوانم چون هم آوزی ندیدم
# 74 از این ایوان پردود و ستاره %~% بسی کردم بهر جانب نظاره
# 75 دمی غافل نبودم زین نمودار %~% که تادریافتم اعیان اسرار
# 76 نمود عشق جمله عاشقانم %~% عیان راه جمله سالکانم
# 77 حقیقت یافتم جانان و جان من %~% بکردم فاش این راز نهان من
# 78 حقیقت هرکه شد اینجا خبردار %~% نمود خویشتن آویخت بردار
# 79 حقیقت هر که این دیدار دریافت %~% هر آن چیزی که میبیند نکو یافت
# 80 بجز حق بین نداند گفته من %~% که بنهادستم این اسرار روشن
# 81 دلا خون خورده تا راز گفتی %~% هر آن رازی که دیدی بازگفتی
# 82 دلا خون خورده در پرده خود %~% که تا دیدی عیان گم کرده خود
# 83 دلا خون خورده و غرق خونی %~% ولیکن این زمان دیدار چونی
# 84 دلا خون خورده تا در صفاتی %~% ولیکن این زمان دیدار ذاتی
# 85 دلا خون خورده و خون بخورهم %~% که خون خوردست هم بسیار آدم
# 86 دلا خون خور که خون بودی ز اول %~% ولی اینجا شدی در خود معطل
# 87 ز خونی آمدی اول پدیدار %~% بآخرهم بخون مانی گرفتار
# 88 ز خونی لیک اندر خاکماندی %~% ز سرصنع عین پاک ماندی
# 89 ز راه چشم خون دل بریزان %~% که خواهی گشت خاک خاکبیزان
# 90 که بعد از ما وفاداران هشیار %~% بخاک ما فرو گریند بسیار
# 91 نباشد فایده زیرا که خاکیم %~% به عین عاقبت اندر هلاکیم
# 92 چه حاجت بود چندان گفتن ای دوست %~% که میبایست در طین خفت ای دوست
# 93 نمود خاک اصل پاک دارد %~% که آدم دید حق درخاک دارد
# 94 اگرنه خاک اصل پاک بودی %~% گل آدم کجادرخاک بودی
# 95 نمود خاک از آن حاصل نموداست %~% که خود را بیشکی واصل نمودست
# 96 ز خاکست اصل و در خاکی شدی تو %~% چگویم تا در اول چون بدی تو
# 97 حقیقت خاک واصل شد در این راه %~% که او اینجا ریاضت یافت از شاه
# 98 حقیقت خاک چندینی ریاضت %~% کشید و یافت او بیشک سعادت
# 99 حقیقت خاک میداند که جان چیست %~% درون او همه راز نهان چیست
# 100 شنیدم من که پیری پر ز اسرار %~% بگرد خاک مردان گشت بسیار
# 101 شبی میگفت خوش کرد خاکی %~% بگوش او رسید آواز پاکی
# 102 که ای مسکین چرا چندین بگردی %~% بگو تا اندر این دنیا چه کردی
# 103 چرا این گور مردم میپرستی %~% بگرد کارمردم گرد و رستی
# 104 که ما خاکیم و هستی هم تو از خاک %~% ولی با تست بیشک صانع پاک
# 105 اگرچه خاک گشتیم اندر این راه %~% ولی ما بهتریم از جمله آگاه
# 106 که خاکیم این زمان در عین هستی %~% نه مانند شما در بت پرستی
# 107 چو زیر خاک ما را یار باشد %~% در این معنی بسی اسرار باشد
# 108 درونیم و برون بگرفته از دوست %~% حقیقت مغز باشد جملگی پوست
# 109 خدا با ما است هم دیدار اوئیم %~% که اندر خاک برخوردار اوئیم
# 110 نمود خاک ما را کرد واصل %~% همه مقصود ما اینجاست حاصل
# 111 همه مقصود اینجاگه بدیدیم %~% که از چشم جهان ما ناپدیدیم
# 112 جهانیم و نه اندر روی خاکیم %~% که این دم نور قدس و نور پاکیم
# 113 نمایم این زمان دیدار بیخود %~% که فانیم و گشته فارغ از بد
# 114 خدا با ماست ماهم با خدائیم %~% که این دم یافته عین بقائیم
# 115 فنائیم این زمان از دید صورت %~% بسر کرده همه عین کدورت
# 116 فنائیم این زمان در جزو و در کل %~% برسته از غم وز رنج وز ذل
# 117 فنائیم این زمان از عالم دون %~% درون افتادهایم از عین گردون
# 118 فنائیم این زمان اندر جلالیم %~% ز حیرت پیش جانان گنگ و لالیم
# 119 فنائیم این زمان در عین هستی %~% رها کردیم اینجا بت پرستی
# 120 فنائیم و بقا دریافته ما %~% بسوی جزو و کل بشتافته ما
# 121 ز بود خویشتن نابود بودیم %~% که این دم بود بود بود بودیم
# 122 ز بود حق چو صورت برفکندیم %~% خود اندر ذات آن حق درفکندیم
# 123 جمال اندر جلال کل بدیدیم %~% حقیقت با خدای خود رسیدیم
# 124 نمود حیرتست اینجای در عشق %~% نمیدانیم این غوغای در عشق
# 125 درونست و برون ما یکی هم %~% که حق گشتیم بیشک حق یکی هم
# 126 شما مانند ما خواهید بودن %~% نماند دائم این گفت و شنودن
# 127 شما مانند ما در خون بر آئید %~% چرا در بند ایوان و سرائید
# 128 دل از بند جهان آزاد دارید %~% بجز تخم نکونامی مکارید
# 129 که ما همچون شما بودیم چندان %~% بنشنیدیم پند هوشمندان
# 130 ز کار آخرت بودیم غافل %~% نکردیم آنچهمان فرمود عاقل
# 131 کنون هستیم از کرده پشیمان %~% که کرم و مور باشدمان ندیمان
# 132 چه سود از روزگار برفشانده %~% بدل در حسرت جاوید مانده
# 133 کنون ای دوستان زنهار زنهار %~% بترسید از بد این دهر مکار
# 134 بجز فرمان یزدان نیست کاری %~% بورزید و مدارید هیچ عاری
# 135 که راهی سخت دشوارست در پیش %~% اگر تو مؤمنی زین دم بیندیش
# 136 بجز حق هیچکس واقف نبود است %~% که این اسرار از دیدار بودست
# 137 نمود خاک جمله جان پاکست %~% دراو رفتن تو میگوئی چه باکست
# 138 بهرگامی که اینجا مینهی در %~% سرشاهیست چون فغفور و قیصر
# 139 بسی بادام چشمانند در خاک %~% که جان دادن نزد صانع پاک
# 140 تونیز ار عاقلی آهسته میرو %~% نمود عشق از عطار بشنو
# 141 مخسب ای دل سخن بپذیر آخر %~% ز چندین رفته نفرت گیر آخر
# 142 مخسب ای دل که تا بیدار گردی %~% مگر شایسته اسرار گردی
# 143 در این اسرار تو اندیشه کن %~% نمود عشق خود را پیشه کن
# 144 مخسب اندر شب مهتاب آخر %~% چه خواهی دیدن از این خواب آخر
# 145 شب مهتاب خوابت چون پرد بین %~% شب مهتاب نور عشق حق بین
# 146 شب مهتاب چون میآمدت خواب %~% که عاشق خواب کی ماند ز مهتاب
# 147 شب مهتاب واصل شو ز اسرار %~% در آن ساعت که باشد لیس فی الدار
# 148 شب مهتاب اگر معشوق بینی %~% دمی با او در آن خلوت نشینی
# 149 شب مهتاب اندر نور باشی %~% میان جزو و کل مشهور باشی
# 150 شب مهتاب بنماید رخت یار %~% که در شب مینگنجد هیچ اغیار
# 151 شب مهتاب اگر واصل شوی تو %~% نباید زین سخن غافل شوی تو
# 152 شب مهتاب کآنشب بدر باشد %~% در آن شب عاشقان را قدر باشد
# 153 شب مهتاب حق بی شک بیابی %~% چه گویم کاین زمان در عین خوابی
# 154 چرا خفتی شب مهتاب ای دوست %~% که تا با مغز گردانی همه پوست
# 155 نیندیشی که چون عمرت سرآید %~% بسی مهتاب در گورت درآید
# 156 ترا زیر کفن بگرفته خوابی %~% فرو افتد بگورت ماهتابی
# 157 محنسب و سر این سرار دریاب %~% مشو ای دوست چندینی تو در خواب
# 158 نکو نبود چگوید مرد هشیار %~% بخفته عاشق و معشوق بیدار
# 159 تو در خوابی و بیداران برفتند %~% عزیزان و وفاداران برفتند
# 160 تو در دنیا و اندر دیر خود رای %~% بماندی همچو سیم قلب در جای
# 161 تو در این دار دنیا باز مانده %~% ز بهر شهوت پر آز مانده
# 162 توئی غافل در این دنیای مکار %~% که ناگاهت برون آرد ز پرگار
# 163 تو این دم خفته آگاهی نداری %~% که اینجا عین اللهی نداری
# 164 همه مردان سوی درگاه رفتند %~% ز بود خویشتن آگاه رفتند
# 165 همه مردان عالم راز دیدند %~% ز جان گم کرده خود بازدیدند
# 166 همه مردان دراین میدان چو گویند %~% بجز توحید او چیزی نگویند
# 167 چو مردان عالمی پر درد دارند %~% ز درد عشق خود را فرد دارند
# 168 اگر مردی تو اندر دار دنیا %~% خبر یابی تو از اعیان عقبی
# 169 اگر مردی بجز مردان مبین تو %~% همیشه خدمت مردان گزین تو
# 170 که مردانند دائم سالک راه %~% طلبکاراند ز دائم دیدن شاه
# 171 طلب کن اینچنین مردان حق تو %~% که بردی از همه در ره سبق تو
# 172 خدا زیشان طلب تا راز یابی %~% حقیقت جان جانت بازیابی
# 173 خدا ز آن سان طلب در عین اسرار %~% که از انسان شود این سر پدیدار
# 174 خدا ز آن سان طلب چون میندانی %~% چو گویندت عجب حیران بمانی
PageV01P040
# 1 مگر پیری ز پیران رسیده %~% طلب میکرد مردی راز دیده
# 2 یکی پیری بزرگی با ادب بود %~% ز شوق دوست دائم در طلب بود
# 3 بسی در عین طاعت کرده کوشش %~% چو دریا بود او در عین جوشش
# 4 همیشه صاحب درد و الم بود %~% ولی در عشق او صاحب قدم بود
# 5 بخوانده علم صورت بود بسیار %~% نشسته دائما با یار بسیار
# 6 طلب میکرد اینجا واصلی او %~% که تا یابد ز اعیان حاصلی او
# 7 طلب میکرد اینجا پیش بینی %~% در اعیان خدا صاحب یقینی
# 8 نشان دادن او را صاحب راز %~% بشد تا می خبر یابد از او باز
# 9 چو نزدیک وی آمد زود آن پیر %~% سلامی کرد و بنشست آن زمان پیر
# 10 برش بنشست و در وی مانده بد او %~% که پیری بود او هم نیک و خوشخو
# 11 نظر میکرد او را دید خاموش %~% نمود عشق را میدید با هوش
# 12 دمی بنشست با ما او به خلوت %~% که بود آن پیر صادق مست حضرت
# 13 سؤالی کرد آنگاه از حقیقت %~% که ما را گوی ای پیر طریقت
# 14 سؤالی دارم و برگوی ما را %~% مرنجان مر مرا اینجا خدا را
# 15 بگفت ای دوست برگوچه سؤالست %~% که را ما آشتی نه قیل و قال است
# 16 بگو تا من بگویم مر جوابت %~% که تا چونست این عین صوابت
# 17 بگفت ای پیر من جان جهانم %~% خدا اندر کجایست تا من بدانم
# 18 مرا بنمای حق گر رهبری تو %~% که میدانم که نیکو اختری تو
# 19 جوابش داد کین نیکو سؤالست %~% بگویم این من اکنون بی مجال است
# 20 طلبکاری و هم از خود بیابی %~% اگرنه غرقه اندر بحر آبی
# 21 خدا باتست اگر او را بجوئی %~% حجاب از پیش برداری تو اوئی
# 22 حجاب از پیش خود بردار ای پیر %~% مکن دیگر تو مر این رای و تدبیر
# 23 خدا با تست و در جانت نهانست %~% ولی در دید جان عین العیانست
# 24 خدا با تست چون تو بنگری تو %~% چگونه راه او را بسپری تو
# 25 خدا با تست در دیدار بنگر %~% درون جان و دل دیدار بنگر
# 26 خدا با تست هرگز او ندیدی %~% در این دم او ببین چون در رسیدی
# 27 خدا با تست این دم زود دریاب %~% درون جان و دل معبود دریاب
# 28 خدا با تست بنموده جمالش %~% ولیکن چون بیابی تو وصالش
# 29 خدا با تست اندر دیده میبین %~% ولیکن مر ورا در دیده میبین
# 30 خدا با تست و در بینائی تست %~% عیان بنگر که در دانائی تست
# 31 خدا با تست در گفتار بنگر %~% ز من دریاب وین اسرار بنگر
# 32 خدا با تست اینجا رخ نموده %~% ولیکن در دلست و دل ربوده
# 33 خدا با تست اگر دانی بیندیش %~% حجاب صورتت بردار از پیش
# 34 خدا با تست صورت محو گردان %~% چنین کردند اینجاگاه مردان
# 35 خدا با تست جز او کس مبین تو %~% اگر اینجا شوی راز و یقین تو
# 36 خدا با تست او را میشناسی %~% نکو کردی که با شکر و سپاسی
# 37 خدا با تست و اندر گفتگویست %~% جز این پیرا بگو چیت آرزویست
# 38 خدا با تست ای پیر طریقت %~% که بسپردی بحق راه شریعت
# 39 خدا با تست میدانم که دانی %~% که هستی پیر و بس صاحب معانی
# 40 درون خود نظر کن یار خود را %~% که یکی بینی اندر خود احد را
# 41 درون جان تو دیدار بنمود %~% مرا این لحظه کل اسرار بنمود
# 42 تو چندینی که در آفاق گشتی %~% ندیدی وین زمان کل طاق گشتی
# 43 درون جان نظر کن حق ببین تو %~% که داری اولین و آخرین تو
# 44 درون جان نظر کن روی دلدار %~% که از مستی شدی ای پیر هشیار
# 45 درون جان همه اسرار او بین %~% وجود نقطه در پرگار او بین
# 46 درون جان نظر کن تا بیابی %~% اگر هر جای از خود میشتابی
# 47 نبینی مرد را جز دیدن خویش %~% نظر کن این زمان بشنیدن خویش
# 48 زبانت نیز خود گویا به او است %~% دل و جانت بکل جویای او است
# 49 دو چشمت هست بینائی از او دان %~% زمانی رخ از این معنی بگردان
# 50 چو بود تست او را می چه جوئی %~% چو او اینجاست با تو تو چه گوئی
# 51 نهان تست و در صورت هویداست %~% نمودتست او پنهان و پیداست
# 52 ترا گفتم اگر دانی تو ای دوست %~% که دیدار همه در دید تو اوست
# 53 تو خود بشناس و حق شو در حقیقت %~% برون آ از هوا و از طبیعت
# 54 تو خود بشناس تا او را بدانی %~% اگر هستی تو مر صاحب معانی
# 55 تو خود بشناس کاینجا یار باتست %~% حقیقت بیشکی دلدار با تست
# 56 تو خود بشناس اگر حق میشناسی %~% چرا در علم حق تو ناسپاسی
# 57 تو خود بشناس آنگاهی خدا بین %~% نمود خود از او در ابتدا بین
# 58 تو خود بشناس تا واقف شوی تو %~% ز دید دید حق واصف شوی تو
# 59 تو خود بشناس تا واقف شوی هان %~% دل خود از بلای نفس برهان
# 60 تو خود بشناس و خود دیدار او بین %~% نمود جان و تن اسرار او بین
# 61 تو خود بشناس کاین جاگه قبولی %~% چو حق دیدی عیان صاحب وصولی
# 62 تو خود بشناس چون حقی تو در حق %~% خبر دادم ترا از راز مطلق
# 63 تو خود بشناس و همچون خود فنا باش %~% در آن دید فنا سر خدا باش
# 64 تو خود بشناس تا جانان شوی کل %~% ز دید خویشتن پنهان شوی کل
# 65 تو خود بشناس و جز حق هیچ منگر %~% صور هیچست اندر هیچ منگر
# 66 تو خود بشناس و اندر حق نظر کن %~% دل خود را از این معنی خبر کن
# 67 تو خود بشناس و آنگه پادشا شو %~% ز اسم صورت و معنی خدا شو
# 68 تو خود بشناس تا جانان شوی تو %~% اگر معنی خدا الحق شوی تو
# 69 خدا شو گر تو جانان دوست داری %~% تو مغزی چون نظر با پوست داری
# 70 تو جانانی و آگاهی نداری %~% که این دم ملکت و شاهی نداری
PageV01P041
# 1 همه ملک جهان پیش تو هیچ است %~% همه همچون طلسمی پیچ پیچ است
# 2 همه زان تو است و تو منزه %~% دریغا چون بری در این سخن ره
# 3 همه زان تو است و تو فنائی %~% فنا شو تا شوی عین خدائی
# 4 همه زان تو است و بود بودی %~% نبودی تا نمودی ذات بودی
# 5 همه بهر تو پیدا کرده دریاب %~% ترا از بهر خود این نکته دریاب
# 6 همه فانی شوند و تو بمانی %~% خدا ماند چو تو بیخود بمانی
# 7 بهرچیزی که میگویم ترا من %~% کجا ره میبری زین راه روشن
# 8 نداری درد آن تا جان شوی پاک %~% برون آئی دمی زین آب و زین خاک
# 9 نداری درد آن و فرد باشی %~% چو مردان دائما با درد باشی
# 10 نداری درد آن تا در صور تو %~% برون آئی ز گرد راهبر تو
# 11 نداری درد آن تا جان دهندت %~% زمانی صحبت جانان دهندت
# 12 نداری درد و بی درمان بماندی %~% چو چرخت زار و سرگردان بماندی
# 13 نداری درد و درمانی طلب کن %~% نداری جان و جانانی طلب کن
# 14 نداری طاقت دیدار جانان %~% نیاری تا کنون دشوار آسان
# 15 نداری طاقت فردانیت تو %~% نداری عالم روحانیت تو
# 16 نداری هیچ جز گفتار چیزی %~% ندیدی هرگز از این یک پشیزی
# 17 چووصل واصلان اینجا ندیدی %~% ز کوری دیده بینا ندیدی
# 18 ز وصل واصلان بوئی نبردی %~% میان زندگانی تو بمردی
# 19 ز وصل واصلان گامی نرفتی %~% در این وادی غولان خوش نخفتی
# 20 ز وصل واصلان دلدار دریاب %~% زمانی تو دل بیدار دریاب
# 21 ز وصل واصلان کامی بران تو %~% دراین وادی در این صورت ممان تو
# 22 ز وصل واصلان شو ذات آیات %~% گذر کن از نمود و بود ذرات
# 23 ز وصل واصلان گر حق بدیدی %~% در این جانب دلت مر حق بدیدی
# 24 عذاب جاودانی باز دان تو %~% دمی خود را بفردوست رسان تو
# 25 بهشت جان ندیدی گشتی اعما %~% فروماندی درون چاه دنیا
# 26 ز جانان دوری و معذور ماندی %~% ز نزدیکی خود تو دور ماندی
# 27 ز جانان تا به تو ره نیست بسیار %~% در این ره مرخودی تست دیوار
# 28 ره جانان خرابی در خرابیست %~% در آن عین خرابی جمله شادیست
# 29 چو جانان را نمیدانی چگویم %~% که تا درمان تو این لحظه جویم
# 30 بهر نوعی که گفتم سر اسرار %~% نظر داری تو بر این نقش دیوار
# 31 در این دیوار گنجی زیر او بین %~% چه میگویم نظر در گنج کن بین
# 32 یکی گنجی درون سینه تست %~% از آن شیطان شده در کینه تست
# 33 ز شیطان گنج تو مخفی بماندست %~% ترا آن گنج آسان میدهد دست
# 34 مبر فرمان این شیطان تو زنهار %~% که گرداند ترا او خوار و مردار
# 35 مبر فرمان این شیطان ملعون %~% که ناگاهت بریزد ناگهی خون
# 36 مبر فرمان شیطان و جدا شو %~% از این شیطان بد نفسی رها شو
# 37 مبر فرمان شیطان و بیندیش %~% حجاب نفس را بردار از پیش
# 38 مبر فرمان این شیطان و کل بین %~% وگر فرمانبری تو رنج و ذل بین
# 39 ز شیطان گرچه میگویند بسیار %~% شده شیطان ز دیده ناپدیدار
# 40 ترا شیطان بصورت مبتلا کرد %~% تنت را زیر این کوه بلا کرد
# 41 ترا شیطان صورت دم فروبست %~% درون خانه تاریک پیوست
# 42 چرا در بند این شیطان دری تو %~% از آن رو پرده خود میدری تو
# 43 ز شیطان نیز کاری نیک ناید %~% که میخواهد که این دل در رباید
# 44 ز شیطان نیکنامی نیست پیدا %~% که این جا میکند این دید رسوا
PageV01P042
# 1 همه رسوائی عالم از او دان %~% بقول حق ازو رویت بگردان
# 2 مبر فرمان او و شاد دل باش %~% بکل فارغ ز نقش آب و گل باش
# 3 مبر فرمان او و زو تو بگریز %~% اگر مردی تو با شیطان بستیز
# 4 تو از سودای او غافل شدستی %~% از آن در دهر تو بیدل شدستی
# 5 ز شیطان هیچ نگشاید ترا کار %~% نبینی تو از او جز رنج و آزار
# 6 تمامت انبیا زو دور گشتند %~% از آن اینجا نهاد نور گشتند
# 7 تمامت انبیا او را بدیدند %~% از او یکبارگی از جان رمیدند
# 8 تو پیوستی خوشی با او بیاری %~% وگرنه اوفتی در عین خواری
# 9 چنین شیطان شناسی وندانی %~% که چونت رفت اینجا زندگانی
# 10 بهرزه زندگانی رفته بر باد %~% زمانی چون نکردستی تو آباد
# 11 چو شیطان ره نماید مر ترا او %~% کجا مانی تو اندر نام نیکو
# 12 همه بدنامی عالم از او دان %~% تو بد را بد شمر نیکو نکودان
# 13 همه بدنامی عالم از او است %~% از او اندر بدیها گفتگو است
# 14 ز بدنامی نیندیشی زمانی %~% که هر دم بر تو خوانم داستانی
# 15 همه شرکت حواس تست در راه %~% همه دیوان و غولانند بدخواه
# 16 همه طبعت حواس ناخوش تست %~% همه کبرت بدوزخ آتش تست
# 17 ببین چندین هزاران سال کابلیس %~% نبودش کار جز تسبیح و تقدیس
# 18 همه طاعات او برهم نهادند %~% ز استغنای حق بر باد دادند
# 19 ز استغنا اگر فرمان درآید %~% همه امید معصومان سرآید
# 20 چو فردا پیش آن ایوان عالی %~% فرو کوبند کوس لایزالی
# 21 کجا ابلیس را باشد چه زهره %~% که پنهان دارد این عقل بخسره
# 22 چو او مسخ است اینجا رانده باشد %~% ترا نزدیک خود او خوانده باشد
# 23 چو او رانده است مر تو کرده نزدیک %~% چرا ماندی چنین در راه تاریک
# 24 چو او مردود حق شد ناگهانی %~% چرا تو همچو او حیران بمانی
# 25 مشو مانند او در عین لعنت %~% ز لعنت درگذر دریاب رحمت
# 26 چو رحمت هست از لعنت گذر کن %~% دل خود را ز ابلیست خبر کن
# 27 ترا ابلیست از راهت بیفکند %~% ندیدی تو که ناگاهت بیفکند
# 28 ترا ابلیس اینجا داوری کرد %~% ترا انداخت در اندوه و در درد
# 29 همه درد دل ازوی دان و خواری %~% از اویست جمله اندوه خواری
# 30 زمانی خویش را بنموده اینجا %~% دلت ابلیس چون بربوده اینجا
# 31 چو نفس کافرت اندر نهاد است %~% که همراهی در اینجا اوفتاد است
# 32 تو همراه سگی سگ با تو همراه %~% از او دوری گزین استغفرالله
# 33 بگو لاحول نیز اندر شریعت %~% برد از دست وسواس طبیعت
# 34 براه انبیا رو تا توانی %~% که صورت ناگهان یابی تو فانی
# 35 بصورت ره مکن از خود فنا باش %~% بمعنی چون رسی ای دل خدا باش
# 36 بصورت مانده حیران دل و مست %~% اگر مرد رهی در نیست شو هست
# 37 ترا صورت کجا راهت نماید %~% کجا شیطان ترادر بر گشاید
# 38 ره مردانست جان در جان کن آگاه %~% وگرنه اوفتی اندر بن چاه
# 39 رو مردان طلب نی راه ابلیس %~% در این ره باش تو بی مکر و تلبیس
# 40 ره شیطان چه باشد دردی و خون %~% از این بسیار است از چه و چون
# 41 ره شیطان خیال اندر خیالست %~% همه عین وبال اندر وبالست
PageV01P043
# 1 حدیث خوش دمی شیطان نگوید %~% همیشه جمله را آزار جوید
# 2 چه گوید هرچه گوید ناصوابست %~% همه کارش در اینجا خورد و خوابست
# 3 بجز خمر و زنا کاری ندارد %~% که او زین ذات خود عاری ندارد
# 4 ره فسق و فجورت او نمودست %~% که عین آتش او پر ز دود است
# 5 همیشه هست کارش بی نمازی %~% چو آتش دارد اینجا سرفرازی
# 6 تکبر دارد وسواس و فحاش %~% بود مغزش تهی مانند خفاش
# 7 چو آتش ذات او دارد ندیدی %~% میان آتشت خوش آرمیدی
# 8 بسوزد آتش اینجا هرچه بیند %~% کسی هرگز در این آتش نشیند
# 9 میان آتشی خوابت ببرده %~% بمانی در درون هفت پرده
# 10 ترا آتش درون پرده دریافت %~% بسوزانید اینجا هرچه دریافت
# 11 تو درخوابی چرا اینجا نداری %~% که آتش سوخت اینجایت بخواری
# 12 زخمر حرص و شهوت زار و مستی %~% چنین چون کافران بت پرستی
# 13 چو شیطان کافر است و بت پرستست %~% ز خمرو حرص جانش زار و مستست
# 14 ترا هر لحظه بفریبد بصد لون %~% برد بیرون ترا ناگاه از کون
# 15 بصد ره می ترا اینجا دواند %~% ولی چون در دل آید باز ماند
# 16 درون پرده دل ره ندارد %~% از آن اینجا دل آگه ندارد
# 17 ز خود بینی ره خود میسپارد %~% از آن عمری بضایع میگذارد
# 18 ز خود بینی میان آتش افتاد %~% نهاد و بود او بس ناخوش افتاد
# 19 ز خود بینی او اسرار آدم %~% در اینجا ماند اندر نیش ارقم
# 20 ز خود بینی غرورش هست اینجا %~% کجا گردد بذات حق هویدا
# 21 ز خود بینی برون در بماندست %~% چوآبی عین در آذر بماندست
# 22 ز خود بینی شده مفلق ز حق او %~% وگرچه برده بود از کل سبق او
# 23 ز خود بینی که کرد او دور شد باز %~% ستد او را ز جای عزت و ناز
# 24 ز خود بینی بسر افتاد در چاه %~% نمیدانست او افتاد ناگاه
# 25 ز خود بینی دون چه بماندست %~% چو عکسی بر سر اینره بماندست
# 26 از اول بود در عزت و ناز %~% میان جزو و کل بودی سرافراز
# 27 سرافرازی او برتر ز جان بود %~% بدست او همه کون و مکان بود
# 28 بدست او بد اینجاهشت جنت %~% ولیکن بیخبر از طوق لعنت
# 29 که چون بر لوح لعنت دید اینجا %~% نمیدانست این تا آن شد او را
# 30 ز طوق لعنت اینجا بیخبر بود %~% که استاد ملایک سر بسر بود
# 31 هم او را بود در عین حقیقت %~% ولیکن بیخبر بود از طبیعت
# 32 چه نوری بود روحانی و ناری %~% سزد گر این معانی پایداری
# 33 چو نور و نار باهم متصل شد %~% نهاد صورت اندر آب و گل شد
# 34 چه گویم شرح آن چون میدهد دست %~% ولیکن چون بگویم نکته بامست
# 35 رسم اندر سلوک و شرح گویم %~% که این دم در عجب مانند گویم
# 36 چو در اول چنان اسرار حق دید %~% خود از جمله ببرده او سبق دید
# 37 چو لوح آنجا بخواند ودید لعنت %~% نیندیشید کو را بود قربت
# 38 بخود اندیشه کرد آیا که باشد %~% که او را این سزا اینجا بباشد
# 39 مگر جبریل باشد یا که دیگر %~% نمیدانست سر رب داور
# 40 مکن اندیشه بد نیک بیندیش %~% بکس مپسند چو نپسندی تو بر خویش
# 41 دگر ره گفت این سریست اعظم %~% مگر باشد کسی اینجا بعالم
# 42 مرا خود این نباشد هست مطلق %~% که نیکی داده است اینجا مرا حق
# 43 چو نیکم داد هرگز او کند بد %~% چنین میگفت آن بیچاره با خود
# 44 ز سر حق کس آگاهی ندارد %~% کسی دیگر کجا این سر بخارد
# 45 که نالی و اگرنه کار رفتست %~% همه نقشی از این پرگار رفتست
# 46 قضا بنوشته بد اینجا یکایک %~% بیاید بر سر جمله یکایک
# 47 تو از پیش قضا چون میگریزی %~% که با حق این زمان برمیستیزی
# 48 قضای حق همه بر سر نوشته است %~% عزیزاندر همه طینت سرشتست
# 49 قضای نیک و بد کل از خدایست %~% ولیکن قول ما بر انبیایست
# 50 براه انبیا رو از بدی دور %~% بشو ای جان که مانی غرقه در نور
# 51 رضا ده بر قضا گر حق شناسی %~% مکن اینجای جانا ناسپاسی
# 52 ز فعل بد تو کاری کن ز هر کار %~% تو این هر بیت را یک یک بکار آر
# 53 بفعل بد مرو نیکی گزین تو %~% بجز نیکوئی اینجاگه مبین تو
# 54 بفعل بد نظر اینجا مکن هان %~% دل خود را ز دست دیو برهان
# 55 چرا مغرور دیوی رفته از دست %~% اگر بر خود بگیری جای آن هست
# 56 ترا شیطان ببرد از ره ندانی %~% که همچون او تو در لعنت بمانی
# 57 بکس اندیشه کژی مکن تو %~% برو استاد خود کن این سخن تو
# 58 بد از خود بین و نیکی هم زخود بین %~% درون جان و دل دید احدبین
# 59 منی را دور ساز و من مگو تو %~% منی را کم شمر نیم من بجو تو
# 60 تو خود را خفته دان و بلکه کمتر %~% که تا اینجا نمانی تو در آذر
# 61 منی شیطان سزد تو آدمی هان %~% از آن ای آدمی تو آدمی هان
# 62 تو برتر ز آدمی گر گوئی اسرار %~% تو داری نور حق اینجا مکن خوار
# 63 بترس از حق بقدر خود دمی زن %~% که هرگز مینباشد مرد چون زن
# 64 ولی فعل بد و باطل پدید است %~% ز عین حق عیان دل ندیدست
# 65 بترس ازدوست هرگز مینیندیش %~% وگرنه از منی گردی تو دلریش
# 66 منی شیطان بگفت و در منی شد %~% بگردن طوق لعنت صدمنی شد
# 67 منی دیوست تو فرزند آدم %~% چرا ماننده دیوی دمادم
# 68 منی دورت کند از عین هستی %~% ترا اندازد اندر بت پرستی
# 69 منی دورت کند از خانه دل %~% شود اینجایگه بیگانه دل
# 70 منی دورت کند از سر مردان %~% ازین معنی دلت آگاه گردان
# 71 منی دورت کند از سر اسرار %~% کند از ناگهانت عشق بردار
# 72 منی دورت فکند از هر دو عالم %~% شدی دور از همه سر دمادم
# 73 منی دورت فکند از خانه انس %~% فروماندی میان نور جان قدس
# 74 طبیعت رهزنت شد در وجودت %~% طبیعت کی کند اینجای سودت
# 75 طبیعت میکند مر سجده اینجا %~% که او دیو است دائم خوار و رسوا
# 76 طبیعت رهزنست و راه گم کرد %~% از آن آدم فتاد اینجای در درد
# 77 طبیعت نزد آدم گشت گندم %~% که آدم میکند اینجایگه گم
# 78 طبیعت عین شیطانست دریاب %~% از این معنی مکن تو نیز اشتاب
# 79 طبیعت راه دارد در صفت او %~% زند دستان تو در معرفت او
# 80 بپرهیز از طبیعت در خدا شو %~% ز بود فعل بد اینجا جدا شو
# 81 بپرهیز از طبیعت گر تو رازی %~% مدان اسرار من اینجا ببازی
# 82 ببازی نیست اسرار شریعت %~% بپرهیز از پلیدی طبیعت
# 83 ببازی نیست اسرار خداوند %~% که با شیطان بگیری خویش و پیوند
# 84 تو بازی میکنی ای دوست بازی %~% که با اسبان تازی لاشه تازی
# 85 تو بازی دان که کار کودکانست %~% کناری گیر کاینجا خوف جانست
# 86 ببازی نیست اسرار دو عالم %~% که تا بازی شماری سر آدم
# 87 همه ذرات در بازی فتادند %~% از آن در راه کلی سر نهادند
# 88 چو ذره باش اینجا پای کوبان %~% ز عشق دوست خود جان تو خندان
# 89 ز ابلیس و ز ابلیسان بیندیش %~% همان زنهار اندر گفت و در کیش
# 90 بجز جانان مجوی و هرچه دیدی %~% نداد آن کز خوشی خوش آرمیدی
# 91 چو حق باشد نگنجد مگر و تلبیس %~% رها کن مکر را اینجا به ابلیس
# 92 جهان بر نام حق استاد قائم %~% نماند مکر شیطان نیز دائم
# 93 چو باشد مکر شیطان مکر الله %~% نظر کن تا شوی زین راز آگاه
# 94 ز دست نفس و شیطان کن کناره %~% مکن در فعل او هرگز نظاره
# 95 ز آدم دم زن ای آدم بچه دم %~% که این دم جز تو آدم نیست آدم
# 96 ز آدم دم زنی وز دید آن دم %~% که بنماید ترا رخساره دم دم
# 97 دم توحید آدم جوید اینجا %~% حکایت باز کن تا گوید اینجا
# 98 در ایندم مانده از حق توغافل %~% نهاده نام خود اینجای عاقل
# 99 در این دم در فنا و در بقائی %~% یقین میدان که در عین لقائی
# 100 تو درعین بقائی و بهشتی %~% چو آدم تو بهشت جان بهشتی بهشتت
# 101 بهشتت حاصلست ای آدم جان %~% ز دوری دور مانده از تو شیطان
# 102 ندارد نزد تو ابلیس راهی %~% گرفته در درختت او پناهی
# 103 امید بسته کآید او به جنت %~% برحمت اوفتد از عین لعنت
# 104 ز عین لعنت آید تا بر تو %~% بگندم خوردن آید رهبر تو
# 105 کند تا از بهشت جاودان دور %~% تراگرداندت در خویش مغرور
# 106 تو در جنت حذر کن شاد بنشین %~% ز ابلیس صور آزاد بنشین
# 107 مجو هم صحبتی با او تو بشنو %~% باین نص کلام حق تو بگرو
# 108 مخور گندم بدان کین سر تمامست %~% مرا سر با خواص آمد نه عامست
# 109 خواص اینجا نماید این نمودار %~% کسی کز عشق باشد راز دلدار
PageV01P044
# 1 توئی آدم از ذات حق نموده %~% بسی گفته اناالحق هم شنوده
# 2 درون جنت جان بودی ای دل %~% کرا بر گویمش اینزار مشکل
# 3 که تا چون بود احوالت در آنجا %~% دگر چون آمدی بیخویش اینجا
# 4 ز ابلیست بسی زحمت کشیدی %~% اگرچه جنت و رضوان بدیدی
# 5 چو مردان راز با جان باز دیدند %~% بکلی خود طمع ازنان بریدند
# 6 طمع از خوردن اینجا بر که جانی %~% چرا چندین تو اندر بند نانی
# 7 طمع بر تا شوی پاکیزه جوهر %~% ز حسن لذت و شهوت تو بگذر
# 8 ز لذات بهیمی کن حذر تو %~% مخور جز اندکی هم مختصر تو
# 9 ز لذات بهیمی دور گردی %~% ز خورد و خواب چندین گر تو مردی
# 10 مشو قانع که تو در لطیفی %~% نکو بنگر که بس ذات شریفی
# 11 چرا در صورت خردی تو ای دوست %~% ببر در مغز تا کی بردری پوست
# 12 تو خورد و خواب میدانی دگرنه %~% بخواهی مرد اگر خواهی اگر نه
# 13 ترا درگوش باید کرد این قول %~% که تا فارغ شوی از گند آن بول
# 14 که دنیا سر بسر بولست دریاب %~% همه گفتش ابی قولست دریاب
# 15 در این بولی تو اندر گلخن تن %~% تو در این تنگنا بگرفته مسکن
# 16 مقام نور جوی و نور شو پاک %~% که در ظلمت کجا یابی تو افلاک
# 17 شبی گر ابر باشد در سیاهی %~% در آن شب بین تو مر سر الهی
# 18 نه مه باشد نه خورشید منور %~% نباشد نور مه رخشنده اختر
# 19 بجز تاریک شب چیزی نبینی %~% سزد گر خود تو آنشب بازبینی
# 20 نباشد هیچ پیدا جز که ظلمت %~% بود ریزان دمادم عین رحمت
# 21 تو باشی نور بسته پرده آنجا %~% که ظلمت نیز هم پیوسته اینجا
# 22 تو آن دم دان که احوالت چه بودست %~% نمودت از همه حاصل ببود است
# 23 دگر چون رفت ظلمت نور بینی %~% همه ظملت ز صورت دوربینی
# 24 در آن دم خود بخود گر مرد رازی %~% که نور ظلمتی و پرده رازی
# 25 شبی کز لطف او عالم چو شب بود %~% سر موئی نه طالب نی طلب بود
# 26 عدم بود و صفاتش محو ظلمت %~% در آن تاریکهای عین قربت
# 27 ز برق عشق پیدا شد حقیقت %~% طلبکاری ز اسرار شریعت
# 28 ترا این سر بباید دیده اینجا %~% بکاری نایدت بشنیده اینجا
# 29 در اینجا گر بری ره کاردانی %~% چو دانستی عجب حیران بمانی
# 30 تمامت انبیا اینجا بماندند %~% کتب بر هم نهادند و بخواندند
# 31 که دانستند کین اسرار چونست %~% که این سر از خیال دل برونست
# 32 در اینجاگاه خاموشی گزیدند %~% که جز خاموشی اینجاگه ندیدند
# 33 همه محو است در تو گر بیابی %~% زمانی در بشو تا سر بیابی
# 34 توئی اصل این ندانسته چه بودت %~% تو ره گم کرده آخر چه بودت
# 35 چو ره گم کرده خود بازیابی %~% سزد گر خود در این معنی شتابی
# 36 در این دنیا سر اینجا در میاور %~% برو وز هشت جنت زود بگذر
# 37 خلیفه زاده آخر چه بودت %~% مجو اینجایگه میبود بودت
# 38 خلیفه زاده و شاه جهانی %~% بمعنی برتر از هر دو جهانی
# 39 تو هستی آدم اندر عین جنت %~% کنون دریافتی اسرار قربت
# 40 کمالت برتر آمد از ملایک %~% ز اول چیز کل شئی هالک
# 41 همه فانیست اینجا گر بدانی %~% نهادت قائمست اینجا تو دانی
# 42 تو آن ذاتی که کردندت سجده %~% توئی از آفرینش عین زبده
# 43 تو مغروری نمیدانی کئی تو %~% که اینجاگاه کلی در چه تو
# 44 تو قدر خود نمیدانی که جانی %~% درون جان عیان اندر عیانی
# 45 بهشت نیک خلق اوست صورت %~% تو این معنی حقیقت دان ضرورت
# 46 جهنم مردم آزاری خود دان %~% در اینجا دائم آزاری خود دان
# 47 برو نیکی کن از بدها بپرهیز %~% ز دام نفس اگر مردی تو بگریز
# 48 ز جان بگذر در اینجاگاه از خود %~% که دیدی اندر اینجانیک یا بد
# 49 بسی محنت کشیدستی ز صورت %~% که ابلیسست او اندر نفورت
# 50 زهی ابلیس اینجا کاردانی %~% که در اینجا تو سر کاردانی
# 51 زهی آنکس که اینجا طوق لعنت %~% بگردن درفکند از دور قربت
# 52 شده در عین قربت لعنتی شد %~% اگرچه عین لعنش لعنتی بد
# 53 بسی اسرار داند نیز ابلیس %~% دل پر مکر دارد ذات تلبیس
# 54 ز اصل او که واصل بود اینجا %~% نمودش جمله حاصل بود اینجا
# 55 در آن قربت زوصل یار جان داشت %~% نمود عشق سر جان جان داشت
PageV01P045
# 1 حقیقت بشنو از اسرار او تو %~% چه اندیشی هم از کردار او تو
# 2 حقیقت بود او دانسته اسرار %~% که دائم دیده بد اعیان اسرار
# 3 همه اشیا بر او بود روشن %~% قدمگاهی بدش از هفت گلشن
# 4 همه در زیر فرمانش روان بود %~% چو آب اندر همه اشیا روان بود
# 5 کنون در فعل کلی او روانست %~% ز اشیا دو رو مردود جهان است
# 6 ز وصل ابتدا دارد نشانی %~% کنون هر لحظه اینجا بیانی
# 7 بزاری زار چون مینشنود کس %~% که او بیند یقین الله را بس
# 8 همی نالد خوشی اندر خرابات %~% سرش اینجاست یکسان در مناجات
# 9 ز وصل اولین چون شاد آمد %~% ز بود لعنتی آزاد آمد
# 10 که میداند یقین سر خدا او %~% که خارج نیست اینجا از خدا او
# 11 یقین تحقیق میداند که رحمت %~% که رحمت از خداوندست و لعنت
# 12 شریعت کرد او را لعنت اینجا %~% که بهتر داند او از رحمت اینجا
# 13 چنان او عاشق است ازگفتن دوست %~% که پنداری که در کلی همه اوست
# 14 چنان در عشق جانان در عتابست %~% ز ذوق عشق جانان در خطابست
# 15 خطابش در درون جان بماندست %~% از آن از بود خود حیران بماندست
PageV01P046
# 1 مگر ابلیس را دید آن سرافراز %~% سؤالی کرد کای اندر جهان ساز
# 2 همه کار جهان از تو نظامست %~% که بود تو ز عشق کل تمامست
# 3 تو داری ملک دنیا جمله در دست %~% اگر بستایمت من جای آن هست
# 4 تو داری سر جانان اندر اینجا %~% توئی هم سر پنهان اندر اینجا
# 5 تو داری طوق لعنت از بر دوست %~% برت یکسان همه نیک و بد دوست
# 6 بملک جان نداری ره که جانی %~% چو جانی ره بخود اینجا ندانی
# 7 چه بودت سر کل اینجا بگو تو %~% حقیقت در دمن اینجا بجو تو
# 8 بگو تا چندگاهست از نمودار %~% که داری راز طوق لعنت از یار
# 9 چه بودت آن همه علمت کجا شد %~% چراکارت چو منثور و هبا شد
# 10 در این لعنت بگو آخر که چونی %~% که تو افتاده در دریای خونی
# 11 چه بودت کاین چنین در کین شدستی %~% که اول عین هر تمکین بدستی
# 12 چرا چندین گنه آخر کنی تو %~% عیان عهد اول بشکنی تو
# 13 چرا چندین جدل در پیش داری %~% عجائب سر پیش اندیش داری
# 14 نمود جان توئی در عالم دل %~% نمییارم که گویم راز مشکل
# 15 اگر تو باطلی اندر شریعت %~% منت میدانم از عین حقیقت
# 16 حق حق مرد بودستی در اول %~% اگرچه تو شدی اینجا معطل
# 17 اگرچه سر حال و قال داری %~% که اینجاگه عیان اغلال داری
# 18 که همچون تو مصیبت دیده ترشد %~% که خشکت لب شدست و دیده تر شد
# 19 تو داری درد عشق و راز جانان %~% تو داری سر شوق و طوق اعیان
# 20 ز طوقت هست شوقی در خرابات %~% که اینجا دم زنی اندر مناجات
# 21 بگو با من که راز تو ندیدم %~% عجب امروز در ذاتت رسیدم
# 22 یقین دانستهام من عشقبازی %~% ندانم من ترا این عشقبازی
# 23 تمامت انبیا از عین لعنت %~% رسیدند و شدند در عین قربت
# 24 ز من اینجا پناه جان گرفتند %~% نمود عشق را آسان گرفتند
# 25 حذر کردند از لعنت به یک بار %~% زهی عاشق که اینجا لعنت یار
# 26 کند خود اختیار او دو عالم %~% علی الجمله عیان سر آدم
# 27 بگو آخر که سر کار چونست %~% که ازعشقم دل و جان در جنونست
# 28 بیان کن گرچه اندر اصل اول %~% دگر آخر چرا گشتی مبدل
# 29 چه بودت اول و چونست آخر %~% که تادانم منت باطن ز ظاهر
PageV01P047
# 1 جوابش داد کای پیر گزیده %~% چرا گوی سخنهای شنیده
# 2 چو میپرسی مرا از عین اسرار %~% شنیده کم بگو اینجا بگفتار
# 3 ز دیده گوی تا من دیده گویم %~% ترا من نکته بگزیده گویم
# 4 گزیده گوی چندانی که دانی %~% گزیده هست اصل زندگانی
# 5 ز اصل ذات من اینجا نپرسی %~% که مخفی ماند اینجانور قدسی
# 6 ز اصل ذات من گوئی چه دانی %~% که ازمعنی تو جز نامی ندانی
# 7 اگر پر تو ز عشق کوی گشتی %~% در این میدان مثال گوی گشتی
# 8 ز زور بازویت اینجا نماندست %~% فتاده گوی حیران در بماندست
# 9 منم آن جوهر ذات عیانی %~% که دارم طوق لعنت رایگانی
# 10 منم آن جوهر اسرار جانان %~% که فعلم ظاهر است اسرار پنهان
# 11 منم آن جوهر جان داده بر باد %~% به لعنت کرده اینجا جمله آباد
# 12 منم آن جوهر ذاتی که آیات %~% خدا از بهر من گفتست در ذات
# 13 بقرآن چندجانانم نموده است %~% زیانم نزد جانان جمله سودست
# 14 زیانم سود باشد از خطابش %~% نمییارم ز هیبت من جوابش
# 15 بدادن زانکه جانان راز گفتست %~% عیان عشق با من باز گفتست
# 16 خطاب دوست اندر اندرونم %~% که میداند که من در شوق چونم
# 17 خطاب دوست ما را در نهادست %~% نهادم اندر اینجا داد دادست
# 18 خطاب دوست کردش نام باشد %~% همه ننگ جهان در نام باشد
# 19 خطاب دوست درجانم رقم زد %~% نمود من دمادم در عدم زد
# 20 بقا بودم شدم نقش فنا من %~% ولی خواهم شدن عین بقا من
# 21 بقا بودم ولی اندر خطابش %~% خوشی کردم همی عین عذابش
# 22 عذاب اینجا و آنجادر خطابست %~% بر آن عاشق که مر او را خطابست
# 23 چو من گرد و نگردد یک دم ازدوست %~% حقیقت مغز گرداند عیان پوست
# 24 چو من در عشق کی آید پدیدار %~% که لعنت راکند رحمت خریدار
# 25 چو خود من عاشقی اینجا ندیدم %~% منالم و اصلی بینا ندیدم
# 26 به پنهان در میان انبیا من %~% بسی بشنیدهام اسرارها من
# 27 میان انبیا من راز گفتم %~% حقیقت هم بد ایشان باز گفتم
# 28 نمود من در اول بود بودش %~% نمود خویش دیدم در نمودش
# 29 حضورم نزد جانان بود دائم %~% بذات خود بدم پیوسته قائم
# 30 عیان راز دیدم در ملایک %~% نمود کل شی نیز هالک
# 31 همه در لوح محفوظم نمودند %~% نمود عشق در بودم نمودند
# 32 همه دیدم بچشم سر نهانی %~% جمال بار در عین العیانی
# 33 نمود یار دیدم در همه چیز %~% نمود جمله بود و زان من نیز
# 34 قلم بدرفته در هرراز او بود %~% ولیکن راز من عین نکو بود
# 35 ندانستم که چون بد سر اسرار %~% که اعیانم بد اینجا دیدن بار
# 36 جمال یار بود آنجا عیانم %~% نمود عشق در هر دو جهانم
# 37 چو خواندم راز دیدم آنچه بد آن %~% مر آن را چاره ما را نبد آن
# 38 قلم چون رفت اندر عین کاغذ %~% ولی نتوان نوشتن نیک مربد
# 39 قلم چون رفت کاغذ شد نوشته %~% چوخاکی شد به آبی آن نوشته
# 40 چه سود از رفته دارم آنچه خواند %~% کند چیزی نیفزاید کآید
# 41 همه رفتست اندر بود او نیز  %~% که او داند یقین راز هر چیز
# 42 چو خطی یار بنویسد بخونم %~% حقیقت حاکمست و من زبونم
# 43 منم مفلس در این دنیا بمانده %~% نمودم جمله در عقبی بمانده
# 44 میان هر دو من اینجا اسیرم %~% همو باشد در اینجا دستگیرم
# 45 من بیچاره چتوانم بکردن %~% بجز غم اینجاگاه خوردن
# 46 ندارم هیچ چیزی خبر نمودش %~% طلبکارم در اینجا بود بودش
# 47 طلبکارم که تا ذاتش بیابم %~% نمود عشق جز ذاتش ندانم
# 48 ز اصل خویش در من غم گرفتار %~% عیان در نزد شرعم من گرفتار
# 49 عجائب راز دارم در جهان من %~% که دارم در جهان راز نهان من
# 50 طلب کردم بسی تا خود بدانم %~% که چون بد اصل فرع داستانم
# 51 بجز من هر کسی من چون شناسد %~% کسی باید که او چون من شناسد
# 52 بجز من کس نداند حال من هم %~% بریش خویشتن بنهاده مرهم
# 53 بجز من هیچکس رازم نداند %~% وگر داند بخود حیران بماند
# 54 منم استاد جمله پیش بینان %~% منم اینجا نموده عشق جانان
# 55 مرا طوقیست در گردن فتاده %~% از او در عین ما و من فتاده
# 56 ز طوق لعنتم خود پاک نبود %~% که اینجا آتش اندر خاک نبود
# 57 ولی چون خاک اصل پاک دارد %~% نمود زهر من تریاک دارد
# 58 همی با یکدگر پیوند داریم %~% ز قول و عهد او سر بر نداریم
# 59 هر آن یک چشم باشد کفر و دینم %~% بجز یکی در این دیده نبینم
# 60 بجز یکی نباشد در وصالم %~% بجز یکی نیاید در خیالم
# 61 بجز یکی در اینجا من ندارم %~% که راز جان جان پنهان ندارم
# 62 بگویم راز با تو گر بدانی %~% که هستی صاحب عشق و معانی
# 63 مرا افتاد کاری تا قیامت %~% ندارم جز خود اینجا من ندامت
# 64 مرا افتاد کاری اندر اینجا %~% نگردانم رخ از دیدار یکتا
# 65 مرا افتاد اینجاگاه کاری %~% گرفتست این زمان ذره غباری
# 66 ملامت میکشم در عشق دلدار %~% نیندیشم دمی از لعنت یار
# 67 ملامت میکشم در غرق خونم %~% ز بیهوشی فتاده در جنونم
# 68 ملامت میکشم از طوق لعنت %~% چو جانم هست اینجا عین رحمت
# 69 ملامت میکشم در هر دو عالم %~% منم در عشق جانان شاد و خرم
# 70 زیارم گر جفا آید پدیدار %~% ولیک از من وفا آید پدیدار
# 71 زیارم گر جفا دیدم بسی من %~% همان خواهم که باشم با کسی من
# 72 که او اینجا کس هر ناکسانست %~% هر آن کو این بداند خود کسانست
# 73 اگر ناکس شوی در کوی دلدار %~% کسانت گر شوندت من خریدار
# 74 اگر تو ناکسی از ناکسانش %~% ز من بشنو همه شرح و بیانش
# 75 چو دیدم خود بدیدم نار بودم %~% ز بود کفر در زنار بودم
# 76 همه کفر جهان دارم بیکبار %~% شدم کافر چینن در روی دلدار
# 77 اگر درکنه یکدم دم زنی تو %~% ببام هفتمین خرگه زنی تو
# 78 اگر در کفر آئی عشق بینی %~% نمود عشق هم در عشق بینی
# 79 اگر در کافری بوئی بری تو %~% ز بود چرخ و انجم بگذری تو
# 80 اگر در کافری یابی تو دلدار %~% نمودبت شکن در کفر بسیار
# 81 شو اندر آخر کارت نظر کن %~% دلت از کفر روحانی خبر کن
# 82 اگر کافر شوی باشی مسلمان %~% ولی گفتن چنین بر جای نتوان
# 83 اگر از کافری دم میزنی تو %~% نه چون مردان بمعنی چون زنی تو
# 84 اگر از کافری خواهی نشانی %~% ز من بشنو کنون شرح و بیانی
# 85 من اندر کافری دلدار دیدم %~% در اینجاگه نمود یار دیدم
# 86 من اندر کافری زنار بستم %~% وز آنجا در نمود یار بستم
# 87 من اندر عاشقی کافر نبودم %~% هم اندر کافری صادق ببودم
# 88 من اندر کافری اسرار دارم %~% نمود جزو و کل دلدار دارم
# 89 من اندر کافری بگزیدهام یار %~% هم اندر کافری هم دیدهام یار
# 90 نشان عشق دارم من بگردن %~% چگویم تا چه بتوانم بکردن
# 91 نشان عشق اینجا برنهادم %~% که درد عشق باشد در نهادم
# 92 نشان عشق رویم زرد کردست %~% نهاد جان و دل پر درد کردست
# 93 نشان عشق ما را در میان کرد %~% ولی بودم ابی نام و نشان کرد
# 94 نشان عشق از من بنگر ای دل %~% چرا درمانده در آب و در گل
# 95 نشان عشق من دارم بزاری %~% که کردستم در اینجا پایداری
# 96 نشان عشق در جانم نهانست %~% ولیکن یار اینجا در میان است
# 97 چو درد دوست دارد جان من هان %~% کجا باشد مرا هرگز دل و جان
# 98 چو جانان رخ نمودم رایگانی %~% من این لعنت گزیدم در نهانی
# 99 ز جانان چون خطابی هست ما را %~% دمادم چون جوابی هست ما را
# 100 خطاب او کجا دارد جوابی %~% ولی در عشق مسکینی خطابی
# 101 کنم هر لحظه در عشق تو تکرار %~% چو او دارم ابا او گویم اسرار
# 102 که ای جان جهان و جوهر کل %~% مرا گر راحت آری و اگر ذل
# 103 منت ذل کل شمارم راحت جان %~% که دیدم مر ترا مر راحت جان
# 104 همه جانها بتو قائم بدیدم %~% همه دلها بتو دائم بدیدم
# 105 نمود جان و دلها چون تو داری %~% مرا اندر میان ضایع گذاری
# 106 مکن ضایع مر او و شاد دل کن %~% ببخشد یار ما ما را بحل کن
# 107 ببخش اندر میان و دست گیرم %~% در این لعنت که دارم دستگیرم
# 108 نمود لعنتم اینجا تو کردی %~% در اینجاگه مرا رسوا تو کردی
# 109 منم خوار و توئی غمخوار مانده %~% میان آفرینش خوار مانده
# 110 منم رسوا شده در کویت ای جان %~% نظر بنهاده اندر سویت ای جان
# 111 بسی در دل جفای تو کشیدم %~% به امیدی بکوی تو دویدم
# 112 بسی دیدم ملامت اندر اینجا %~% بسی کردم زبودت نیز غوغا
# 113 من اندر کوی تو غمخوار و مسکین %~% نموده کافری و رفته از دین
# 114 منم در راز تو ثابت قدم من %~% که دیدستم همه راز قدم من
# 115 مرا شاید که گویم وصفت ای جان %~% تو لعنت میکنی ما را چه تاوان
# 116 تو لعنت کردی و رحمت گزیدم %~% که در رحمت منش لعنت بدیدم
# 117 مرا لعنت بکن چندانکه خواهی %~% که بر اجزای این کل پادشاهی
# 118 مرا لعنت کن اینجاگه دمادم %~% بهانه می منه اسجدلآدم
# 119 مرا لعنت کن و از خود مرانم %~% که هر چیزی که گوئی من همانم
# 120 منم ملعون ترا اینجا طلبکار %~% که دارم از عنایت راز بسیار
# 121 منم لعنت گزیده چند گویم %~% که از بهر تو اینجا گفتگویم
# 122 مرا این لعنت عالم چه باشد %~% نموده سجده آدم چه باشد
# 123 که مارا با تو افتادست کاری %~% که با ما کرده تو یادگاری
# 124 مرا شد یادگاری دانم اینجا %~% که دیدستم عیان عین الیقین را
# 125 مرا این بس که دارم بودت ای جان %~% بروز محشرم هم شاد گردان
# 126 بروز محشرم بخشی بیکبار %~% ز دوش آنجای برداری مرا بار
# 127 بروز محشرم تو کل ببخشی %~% گناه جزوی و کلی ببخشی
# 128 کنم پیوسته زاری من بدرگاه %~% که من دارم نمود قل هو الله
# 129 اگر منسوخ گشتم بر در او %~% فتادستم بکلی بر در او
# 130 چو نسخم کردی اندر این میان کم %~% بفضل خود ببخشم رایگان هم
# 131 مرا از رایگان کردی تو پیدا %~% شدم در کوی تو مسکین و رسوا
# 132 چو رسوائی ببخشی کم نباشد %~% ز بحر خود یکی شبنم نباشد
# 133 مرا جز تو دگر اینجا کجا بود %~% که بود من ز بودت انتها بود
# 134 بفضل خود ببخشم در جهانت %~% که رحمت یافتم هر دو جهانت
# 135 مرا چیزی که کردی حاکمی تو %~% خداوندی نمودی عالمی تو
# 136 همه رحمت ترا و لعنت من %~% بفضل خویش کن تاریک روشن
# 137 عیان رحمت تو بیشمارست %~% مرا امید در روز شمارست
# 138 عیان رحمت تو جاودانست %~% همه امیدشان تا جاودانست
# 139 چو تو شاهی شاهانت گدایند %~% نموت انبیا و اولیایند
# 140 چو توشاهی تمامت ملکت تست %~% همه امید ما بر رحمت تست
# 141 چو تو شاهی تمامت بندگانند %~% نهاده جمله سر بر آستانند
# 142 تو شاهی و ترا از جان غلامند %~% اگر اتمام اگر نه ناتمامند
# 143 تو شاهی و کنی جمله که خواهی %~% که بر ملک دو عالم پادشاهی
# 144 تو شاهی و همه در تو اسیرند %~% نمیری و همه پیش تو میرند
# 145 تو شاهی و ترا زیبد که مانی %~% که شاه آشکارا و نهانی
# 146 همه شاهان بتو باشند زنده %~% شده ازجان ترا محکوم و بنده
# 147 تو شاهی و توئی شاه و توئی شاه %~% توئی سالک توئی اصل و تو آگاه
# 148 ز کار راز جمله می تو دانی %~% که بیرون از جهان و هم جهانی
# 149 ترا در دیدهها بینا بدیدم %~% ترا در لفظها گویا بدیدم
# 150 از اول تا به آخر راز داری %~% سزد گر لعنت از من بازداری
# 151 بمن رحمت کنی یوم القیامت %~% ببخشی هم گناهم با ندامت
# 152 هم آمرزی تمامت بیشکی تو %~% که دیدستم عیانت مر یکی تو
# 153 چو ذات تو قدیم و لایزالست %~% زبانم اندر اینجا گنگ و لال است
# 154 تمامت انبیا و صفت بگفتند %~% بجز جوهر ز انوارت نسفتند
# 155 همه حیران تو بهر خطابی %~% که تو بنمایی ایشان را عتابی
# 156 ز بهر تو چنین حیران بماندند %~% حزین و خوار و سرگردان بماندند
# 157 ز دید سالکان واصلانت %~% بچشم من زجمله رهروانت
# 158 ترا دیدم همه تصدیق و رحمت %~% نمیگنجد در ذات تو لعنت
# 159 ترا دانم که جانی و دلی تو %~% گشاده رازهای مشکلی تو
# 160 حقیقت نیست جز ذاتت در اسرار %~% چه باشد لعنت اینجا مرد ستار
# 161 خداوند نهان و آشکاری %~% مرا باید ببین در پرده داری
# 162 چنان در لعنت تو دیدم اینجا %~% بسی در کوی تو گردیدم اینجا
# 163 همه در من بد و من در همه گم %~% چو دیده قطره در عین قلزم
# 164 صفاتت لامکان و من مکانم %~% که راز تو در آن باشد عیانم
# 165 صفاتت برتر است از عقل و افعال %~% کجا گنجد ز علم عالمان قال
# 166 تمامت وصف گفتندت بهرحال %~% زبان جمله از حیرت شده لال
# 167 بجز تو هیچ چیزی درنگنجد %~% همه پیشم به جو سنگی نسنجد
# 168 بجز تو من ندیدم هیچ غیری %~% ز دورت درتو ما را بود سیری
# 169 یقینت عین بالا بود پیوست %~% که ید صنع حکمت نقش توبست
# 170 تو بستی نقش آدم در نمودت %~% شده بیدار اینجا بود بودت
# 171 نظر کردم صفاتت ذات دیدم %~% وجود آدم و ذرات دیدم
# 172 بهم پیوسته بودی جز و کل تو %~% که تا محرم شوی زان عز و ذل تو
# 173 بهم پیوسته شد تا فاش دیدی %~% حقیقت در عیان نقاش دیدی
# 174 ز ذاتت در صفات فعل مطلق %~% نمودی بودی آدم را تو الحق
# 175 چو من بی من به تو اسرار دیدم %~% وجود آدم و انوار دیدم
# 176 همه علم من و حکمت تو بودی %~% مرا اندر بهانه در ربودی
# 177 نبد آدم که دیدم ذات پاکت %~% تجلی فعل گشته در صفاتت
# 178 جهان جان جان کل شده باز %~% بهم پیوسته بد انجام و آغاز
# 179 یقین دانستم اسرارت در اینجا %~% چو دیدم آدم از ذاتت هویدا
# 180 یقین شد زانکه غیری نیست جز تو %~% نمود جمله سیری نیست جز تو
# 181 به علم اندر ملائک گشتم %~% تمامت نام و ننگم در نوشتم
# 182 ز معدن روشنم شد در معانی %~% که پیدا گشته از راز نهانی
# 183 ندیدم غیر آن میدانم اینجا %~% که بودتست هم پنهان و پیدا
# 184 مراگرچه تو فرمودی بسجده %~% که آدم هست ما را عین زبده
# 185 بهانه خاک بود و من بدم نار %~% شدم کافر ببستم عین زنار
# 186 چو کافر گشتم و کفران گزیدم %~% ز کفران روی خوبت باز دیدم
# 187 نبد غیری تو دانم جمله هستی %~% برم اینجا نگنجد بت پرستی
# 188 من اینجا کافر عشق تو هستم %~% بت صورت بمعنی کی پرستم
# 189 جمال بی نشانی یافتی تو %~% بسوی بی نشانی تافتی تو
# 190 جمال بی نشان صورت شده باز %~% حجاب بت برم آخر برانداز
# 191 بصورت آدم آمد حق ولی هان %~% بسی افتاد اینجا عین برهان
# 192 تو گفتستی که آدم صورت ما است %~% ز دید من عیانم جمله پیداست
# 193 اگر سجده کنم هر پیشه من %~% بود پیش تو این اندیشه من
# 194 غلط این بد که خودبینی نمودم %~% عیان عشق تو کلی ربودم
# 195 ز خودبینی شدم در عین لعنت %~% ولی آخر کنی بر جمله رحمت
# 196 چو عین بحر رحمت خاص و عامست %~% از آنجا قطره ما را تمامست
# 197 اگر خواهی ببخشی مر مرا بخش %~% که ذات پاک تو نیکست در نقش
# 198 کجا وصف تو داند کرد ادراک %~% که عاجز اوفتاد اندر کف خاک
# 199 عقول عاقلان گم شد ز حیرت %~% فرو ماندند اندر عین قربت
# 200 صفات ذات پاک تو منزه %~% عقول افتاد بیخود اندر این ره
# 201 که باشد عقل کز ذاتت زند دم %~% که سرگردانست اندر عین عالم
# 202 که باشد عقل طفل شیرخواره %~% نداند کرد اینجا هیچ چاره
# 203 که باشد عقل افتاده برابر %~% فرومانده میان آب و آذر
# 204 که باشد عقل اینجا باز مانده %~% میان آرزو و آز مانده
# 205 که باشد عقل گردان گرد کویت %~% دونده تا برد ره نیز سویت
# 206 بسی گشت و ندیدست جز که افعال %~% نهادش در صفاتت در بیان قال
# 207 بسی زو عاقبت درمانده عاجز %~% نمود عشق تو نایافت هرگز
PageV01P048
# 1 منت حیران و لعنت باز مانده %~% نمود عشقت اینجا باز خوانده
# 2 چودیدم رویت اینجاگاه پنهان %~% مرا این لعنت تو بس بود آن
# 3 که در کوی تو باشم لعنتی من %~% کنم هر لحظه بیحرمتی من
# 4 من از لعنت نترسم هم تو دانی %~% اگر خوانی و گر رانی تو دانی
# 5 از آن تکرار میآرم دمادم %~% که من سجده نکردم دید آدم
# 6 مرا چون سجده تو کرده باشم %~% چرا در عاقبت در پرده باشم
# 7 مرا چون پرده اینجا بر دریدی %~% که جز من هیچکس غمخور ندیدی
# 8 من اندر گوی تو حیران و مستم %~% اگرچه خویشتن کلی شکستم
# 9 کسی کو مر ترا بگزیده باشد %~% در اول عزت تو دیده باشد
# 10 به آخر چون کند خود را بخواری %~% کند در عشق لعنت پایداری
# 11 چو من کردم سجود شیب و بالا %~% بسی رفعت مرا دادی تو در لا
# 12 کسی کز تو چنین عزت بدیداست %~% کنون در طوق لعنت ناپدیداست
# 13 عیان کن اندر اینجا آن نمودار %~% حجاب لعنتم از پیش بردار
# 14 من آدم را ندیدم جز که ذاتت %~% شده متصف ز اعیان صفاتت
# 15 من آدم را ندیدم آن تو بودی %~% که در ذرات در گفت و شنودی
# 16 نمود روی آدم شد پدیدار %~% نمود جزو و کل شد جمله دیدار
# 17 مرا این بد که سر تو بدیدم %~% نکردم سجده و لعنت گزیدم
# 18 چودیدم من جمالت را نهانی %~% بدانستم که اسرار جهانی
# 19 نبد آدم تو بودی رخ نموده %~% گره از کار عالم برگشوده
# 20 حجاب عزتت بر رخ کشیده %~% عیان آدم از کل برکشیده
# 21 نظر کردم در آن دم دیدم آدم %~% که پیدا شد نمود تو در آن دم
# 22 چو آدم دیدم و دیدار تو بود %~% مرا عشق آمد و دیدار بنمود
# 23 مرا مخفی نمودی همچو آدم %~% نظر کردم ترا دیدم دمادم
# 24 اگر من گم شدم تو کم نباشی %~% نماند هیچ شی جمله تو باشی
# 25 اگرچه بار عشقت دیدم از جان %~% همی دان لعنتیم زارو حیران
# 26 اگر لعنت بود آن از تو باشد %~% که رحمت عین احسان تو باشد
# 27 زهی آنکس که اینجا حق بداند %~% بجز رحمت دگر لعنت نداند
# 28 زهی شکر و سپاس و حق گذاران %~% چنین کردند اینجا دوستداران
# 29 همان کو دوستداری دید دلدار %~% نگرداند رخ خود را به آزار
# 30 به آزاری کجا برگردد از دوست %~% بر عارف چنین کردن نه نیکوست
# 31 چو ابلیس ار تو مردی حق بشناس %~% ز لعنت در نمود عشق مهراس
# 32 که آزاری رسد از یارت اینجا %~% درون را با برون گردان مصفا
# 33 به آزاری که از محبوب یابی %~% سزد ای جان اگر رخ برنتابی
# 34 رخ عاشق همیشه زرد باشد %~% که از عشقش دلی پر درد باشد
# 35 رخ عاشق توان دیدن اثرها %~% که او دارد ز دید جان خبرها
# 36 چرا معشوقه را تو ترک گوئی %~% از آن سرگشته تو مانند گوئی
# 37 رخ جانان بجانی سخت ارزانست %~% که آنجا گه جمال دوست اعیانست
# 38 رخ جانانت اینجا آرزویست %~% چه جای مستیست و گفتگویست
# 39 رخ جانان درون دیده پیداست %~% ولیکن عقل اندر عشق شیداست
# 40 اگر مانند شیطان رهبری تو %~% قدم در کفر و لعنت بسپری تو
# 41 کشی بار جفای عشق جانان %~% نمود درد خود آری بدرمان
# 42 امیدی بند ای هالک نموده %~% عیان خویشتن سالک نموده
# 43 تو چون سالک شدی در آخر کار %~% نمود لعنتت آید پدیدار
# 44 در این ره هر زمان صد کفر و دینست %~% گهی عین گمان گاهی یقین است
# 45 در اینجا هر زمان عین بلا راست %~% مثال شاهدان کربلا راست
# 46 در این وادی دل و جان کن تو ایثار %~% که جانانت شود بیشک خریدار
# 47 چرا از لعنت حق میگریزی %~% چرا توبا قضا اینجا ستیزی
# 48 بکش بار فراق و وصل دریاب %~% رها کن فرع را و اصل دریاب
# 49 که شیطان اصل خود در فرع دریافت %~% عیان لعنت اندر شرع دریافت
# 50 تو بار عشق چون اینجا کشیدی %~% یقین میدان که کام دل رسیدی
# 51 بکش مانند مردانش تو باری %~% که برخیزد ز ره باری غباری
# 52 شود پیدا جمال بی نشانی %~% نماید بود کل در تو نهانی
# 53 چو شیطانست بر امید رحمت %~% میندیش اندر این راهش ز لعنت
# 54 تو قول دوست فرمان بر تو اینجا %~% که بگشاید ترا او در در اینجا
# 55 بفرمان باش و طاعت کن دمادم %~% که فرمودست سجده نزد آدم
# 56 همه ذرات پیشت در سجودند %~% طلبکار تو اینجا در وجودند
# 57 همه ذرات درتو جمع گشته %~% بصر بگشادهاند و شمع گشته
# 58 بتو حیران شده تو خود ندانی %~% چو ایشان درخودت حیران بمانی
# 59 طلبکار تواند و در توهستند %~% ز جام عشق تو ذرات مستند
# 60 نه هشیارند و نی بیدار باشند %~% تمامت عین این انوار باشند
# 61 همه پیدا شده در جوهر یار %~% از او خود کرده اینجاگه پدیدار
# 62 بگرد کعبه جان در طوافند %~% چو سیمرغان همه در کوه قافند
# 63 چو برخی در وصال و در جلالند %~% همش برخی نهانی در وبالند
# 64 جمال یار میجویند جمله %~% مر این اسرار میگویند جمله
# 65 که بابا تو نه بی تو این چگونه است %~% که ما را اندر اینجا رهنمونست
# 66 طلبکار آمدیم و دوست اینجا %~% درون کعبه روی او هویداست
# 67 طلبکار آمدیم و دوست دیدیم %~% نمود خویشتن در پوست دیدیم
# 68 طلبکار آمدیم از جوهر اصل %~% که اینجایست بیشک جوهر وصل
# 69 همو ما را در اینجا رهنمون کرد %~% نمود عشق خود اینجا فزون کرد
# 70 چوخود میخواست کاین جاگه نماید %~% نمود عشق باالله نماید
# 71 نمود خودنمود جمله مائیم %~% که در نار و هوا هم خاک و مائیم
# 72 همه درجوهریم و با نشانیم %~% که پیدا آمدیم و بی نشانیم
# 73 ز عین بی نشانی هست گشتیم %~% ز جام عشق جانان مست گشتیم
# 74 جمال یار در ما کل اثر کرد %~% نمود عقل در اینجا خبر کرد
# 75 جمال خویش بر صحرا نهادست %~% نهانی راز را اینجا نهاد است
# 76 جمال خویش ز آدم کرد پیدا %~% مر او را آورید اینجا به صحرا
# 77 جمال خویش در وی چون نهاد او %~% نمود آمد در اینجا داد داد او
# 78 جمال آدم از جزو و کل آمد %~% اگرچه عین او اندر دل آمد
# 79 جمال آدم از اعیان ذاتست %~% نمودش در فعال اندر صفاتست
PageV01P049
# 1 صفات و ذات با هم خلوتی ساخت %~% نمود آدم از خود کل بپرداخت
# 2 صفات عشق و عقل وجان و تن بین %~% نمود ذرهها راتن به تن بین
# 3 که در وی جمع شد در چل صباح آن %~% نمود عشق در عین رواح آن
# 4 به پیوستند با هم جمله ذرات %~% ز ترکیب عناصر آنچه از ذات
# 5 نمود آدم اندر دست جانان %~% نبینی از لعینی راز جانان
# 6 به قدرت خویشتن پیدا نمود او %~% همه ذرات را شیدا نمود او
# 7 ز عشق و عقل اینجا کارگاهست %~% ولی دیدار آدم دید شاهست
# 8 بهشت اینجاست لیکن کس نداند %~% وگر داند ز ما حیران بماند
# 9 همه ذرات عالم عشق جانند %~% ز ترکیب عناصر جان جانند
# 10 نمیداند کسی مر راز جانان %~% اگرچه دیدهاند ایثار جانان
# 11 تو خانه دیده جانان ندیده %~% مر آن خورشید را رخشان ندیده
# 12 تو خانه دیده خان خدائی %~% بگویم فاش تو دید خدائی
# 13 تو خانه دیدی و دیوانه گشتی %~% ز بود خویشتن بیگانه گشتی
# 14 درون خانه معشوقست دریاب %~% زبانت گوش کن جانت در این باب
# 15 درون خانه رو و روی جانان %~% ببین ای بی وفا تو مانده حیران
# 16 درون خانه بین و خانه کن حل %~% بعشق آی و نمود خویش کن سهل
# 17 درون خانه دلدارست پنهان %~% وجود اوست بشنو این سخن هان
# 18 درون خانه و بیرون یکی است %~% بنزدیک محقق بیشکی است
# 19 که ره با راه او پیوسته باشد %~% ولیکن ره بجان پیوسته باشد
# 20 چو تو خارج شوی داخل ببینی %~% چو تو دیوانه عاقل نبینی
# 21 بعقل این سر ندانی تا بدانی %~% که او پیداست درجانت نهانی
# 22 گرفته یار تو اینجای در بر %~% ز گفت حق بحق اینجاست رهبر
# 23 ز نحن و اقرب اینجا جان جان بین %~% بخود پیوسته یار اندر نهان بین
# 24 ز نحن اقرب اینجا راز کن فاش %~% که نقش است این جهان بنگر تو نقاش
# 25 چرا بر نقش اینجا غره باشی %~% تو خورشیدی چرا در ذره باشی
# 26 چرا بر نقش خود واله بماندی %~% حروف معنی ابجدنخواندی
# 27 چرا بر نقش خود مغرور گشتی %~% از این کل از وصالش دور گشتی
# 28 چرا بر نقش خود عاشق شدستی %~% که حق را تو یقین صادق شدستی
# 29 تو هستی در نشان و بی نشانی %~% کنون جانی و این دم جان جانی
# 30 چرا در نقش جانان مینبینی %~% که چون نقشت شود جانان ببینی
# 31 چرا در نقش مغروری چو ابلیس %~% چرا چندین کنی ای دوست تلبیس
# 32 بخود منگر دمی تا عین زحمت %~% شوی فارغ تو اندر عین رحمت
# 33 ز لعنت دور شو رحمت طلب کن %~% نمود جسم و جان را تو ادب کن
# 34 مگو من همچو آدم ربنا گوی %~% نمود وصل جانان در وفا جوی
# 35 جفای یار بینی تن فرو ده %~% در این اندیشه جان و تن فرو ده
# 36 چو معشوقت درون خانه پیداست %~% چرا جان ودلت اینجای شیداست
# 37 همه در تست و تو در جمله پیدا %~% شدست اینجایگه عین مصفا
# 38 از آن گفت آدم صافی که بد صاف %~% کنون اینجا مزن از خویشتن لاف
# 39 چو آدم صاف شو تا پاک باشی %~% نه نار و ریح و باد و خاک باشی
# 40 چو آدم باش عین لامکان تو %~% گذر کن از زمین و از زمان تو
# 41 مشو آلوده دنیای غدار %~% مر او را ترک کن اینجا بیکبار
# 42 مشو آلوده دنیا و شو پاک %~% که عین جان توئی منگر بدین خاک
# 43 توئی اینجا خلاصه گر بدانی %~% که دید عالم انسی و جانی
PageV01P050
# 1 تو ذاتی در صفات آدم نموده %~% از آن دم خویشتن این دم نموده
# 2 تو ذاتی در صفات آدم چرائی %~% که حق مطلقی ز آن دم خدائی
# 3 خدائی لیک بر صورت نمودار %~% خدائی این حجاب از پیش بردار
# 4 تو جانانی کنون در جان هویدا %~% بصورت آدمی مخفی تو اعلا
# 5 بلند و پست با هم یار بودند %~% ز ذات پاک اندر کار بودند
# 6 تو زیشان آمدی اینجا حقیقت %~% فتادستی در این عین طبیعت
# 7 توئی آدم از آن دم یاد آور %~% زمانی از خداوندی تو مگذر
# 8 تو نشناسی بهر معنی که گویم %~% از این بس بیخبر تا چند گویم
# 9 تو نشناسی بخود حق را یقین هان %~% نمود عشق را از واصلین دان
# 10 اگر واصل شوی هستی تو آدم %~% ببینی سر عشق حق دمادم
# 11 اگر آدم توئی ز آن دم دمی زن %~% کز آن دم این وجود تست روشن
# 12 اگر آدم توئی آندم ترا هست %~% نمود عشق در عالم ترا هست
# 13 بدان اینجا بقای جاودانیست %~% نمود عشق بی نام و نشانیست
# 14 ز بی نقشی نیابی سر جانان %~% بوقتی کز خودی گردی تو پنهان
# 15 تو پنهان باش تا پیدا نمائی %~% ز عین لایقین الا نمائی
# 16 تو پنهان باش اینجا در نظاره %~% که بینی جان جانت آشکاره
# 17 تو پنهان گرد و پنهان باش از خود %~% ببین خود را نه نیکی بین و نه بد
# 18 تو پنهان باش با حق بیشکی تو %~% نماید بود بودت در یکی تو
# 19 ز آدم نسلی و از تو عیانی %~% شود پیدای بر سری معانی
# 20 ز هستی آدم اینجاگه ندیدی %~% عیان آدم اینجاگه ندیدی
# 21 دم آدم دم تست این بدان هان %~% بجز جانان مبین تو سر برهان
# 22 ز آدم این دم است و آندم اینجاست %~% وجود نیستی بین آدم اینجاست
# 23 چوآدم هست دردم دم فنایست %~% فنا بنگر که آن دید بقایست
# 24 چوآدم این جهان از دور میدید %~% وجود خویشتن پرنور میدید
# 25 چونور قدس حق پیرامنش بود %~% مثال طوق اندر گردنش بود
# 26 چو طوق نور باشد عین رحمت %~% بود صد باره به از طوق لعنت
# 27 نمود عشق کل بود از نمودار %~% جهان جان بد اندر عین اسرار
# 28 همه دنیا وجود خویشتن دید %~% عیان یار اندر جان و تن دید
# 29 نظر میکرد جمله خویش میدید %~% عیان راز را از پیش میدید
# 30 چنان آدم بد اندر جزو و کل نور %~% که میپنداشت خود را مانده از دور
# 31 حجاب صورتش پیوسته در دل %~% بمانده پای شوقش اندر این گل
# 32 بمانده بود اندر نهایت %~% عیان گشته در او عین سعادت
# 33 نظر میکرد خود رادید در گل %~% نمیدانست چیزی مانده در دل
# 34 چو حق او را همی تعلیم جان داد %~% ز پیدائی ورا راز نهان داد
# 35 همه اسمای کل حق کرد تعلیم %~% مر او را چون چنان میدید تسلیم
# 36 چو آدم باز دانست آن همه راز %~% بخود میدید آنجا عزت و ناز
# 37 سوی دنیا نظر کرد و برون شد %~% مر او را جبرئیلش رهنمون شد
# 38 سوی جنت شد آنجا گاه نادان %~% در اینجا بد جمال جان جانان
# 39 چو آدم در سوی جنت رسیدش %~% نمود عین جنت باز دیدش
# 40 اگرچه دیده بد از پیش جنت %~% نمیدانست او از عین قربت
# 41 نمیدانست جنت بود دیده %~% ولی درصورتی بد عین دیده
# 42 نمیدید آن جمال بی نشانی %~% که صورت داشت اول در معانی
# 43 بدیده بد بهشت و جمله افلاک %~% ولیکن داشت ترکیب او در این خاک
# 44 چو طفلی گر ببیند بوستانی %~% در آنجاگه بود خوش دلستانی
# 45 جمال دلستان و بوستانش %~% نماید همچو نقشی درجهانش
# 46 همی بیند ولی چون گشت بالغ %~% بماند او زان همه اسرار فارغ
# 47 چو بالغ گردد او آن باز یابد %~% سوی آن باغ و آن بستان شتابد
# 48 بنشناسد جز آن جای و حوالی %~% بر نادان بود این سر محالی
# 49 برنادان مگو اسرار زنهار %~% که گوهر باشد اندر خاک پندار
# 50 تو جوهر سوی خاک ره مینداز %~% چو جوهر باشد اندر زینت و ناز
# 51 چو آدم یافت خود را در بهشت او %~% نمود خویش از خاطر بهشت او
# 52 چنان مستغرق سر ازل بود %~% که بودش در نمود آن بدل بود
# 53 جمال بی نشانی دید خود را %~% شده مستغرق سر ابد را
# 54 ز جنت هر که میگوید نشانی %~% در این معنی بباید کاردانی
# 55 در این معنی بسی گفتند اسرار %~% همه نقشی بود در عین پندار
# 56 در این معنی کسان بسیار گویند %~% همه از جنت و دیدار گویند
# 57 نه آنست آنچه بشنیدی ز گفتار %~% زهی نادان چو میدانی و اسرار
# 58 ترا این راز مشکل مینماید %~% که جسمت نقش آب و گل نماید
# 59 ز آب و گل نبینی جز بهانه %~% عیانی جوی اینجا جاودانه
# 60 بهشت نقد جو از نسیه بگذر %~% که هستی این زمان از خویش بر در
# 61 درون جنتی ای آدم جان %~% تو داری این زمان مر عالم جان
# 62 بهشت نقد و تو جویای اوئی %~% بنطق حق عیان گویای اوئی
# 63 درون جنتی شادان و فارغ %~% ز طفلی گشته اینجائی تو بالغ
# 64 بقول ناکسان راهت گم آمد %~% ترا اینجانهادت قلزم آمد
# 65 درون جنت و حوران سراسر %~% ببین تو ای کمر بسته تو بنگر
# 66 ایا مسکین سرگردان غمخوار %~% ز جنت فارغی و این چنین خوار
# 67 ندیدی آنچه اینجا دیدنی بود %~% که گوشت مر سخن بسیار بشنود
# 68 ندیدی آنچه میبایست بتحقیق %~% ترا دیدست بر وی گوی توفیق
# 69 چنین بهر خودی در خورد و در خواب %~% بهشت جاودان از خویش دریاب
# 70 بهشت نقد داری در جهنم %~% خوشی خوش میروی از جان و دمادم
# 71 سوی جنت دمی هرگز نرفتی %~% میان این جهنم خوش بخفتی
# 72 ز جنت فارغی اندر طبیعت %~% میان دوزخی تو در شریعت
# 73 عزازیلی و آدم را که زیده %~% بده او را نکردستی تو سجده
# 74 سجود آدم اینجاگه نکردی %~% از آن تو انده بسیار خوردی
# 75 سجود آدم اینجا در یقین کن %~% تو سر اولین و آخرین کن
# 76 بدان ای جان من تو از حقیقت %~% میامیز اندر اینجا با طبیعت
# 77 طبیعت دوزخیست بسیار سوزان %~% بسی اینجا ببین تو دلفروزان
# 78 یقین چون طاعت و جایت بهشتست %~% ولی لعنت همه از خود بهشتست
# 79 سوی جنت شتابان شو دمادم %~% سجود عشق کن اینجای آدم
# 80 تو آدم سجده کن تا جان نمائی %~% ز جانان کن سوی عین خدائی
# 81 تو آدم سجده کن هر دم بتحقیق %~% دریغا چون نمییابی تو توفیق
# 82 توئی تحقیق آدم این دم ازتست %~% دم جانت حقیقت آن در تست
# 83 ز آدم این زمان دوری گرفتی %~% از آن پیوسته معذوری گرفتی
# 84 از آدم باز دان اسرار جنات %~% که حق گفتست اندر عین آیات
# 85 بهر شرحی که میگویم کلام است %~% ترا بینی در این معنی تمامست
# 86 چرا در راه جان بی ننگ ونامی %~% توئی پخته مکن اینجای خامی
# 87 تو پخته باش و فارغ از همه باش %~% حقیقت هم شبان و هم رمه باش
# 88 بجز دلدار اینجاگه مجو تو %~% بجز شرح و کلام او مگو تو
# 89 بجز دلدار چیزی منگر ای جان %~% اگر چیزیست بیشک جان جانان
PageV01P051
# 1 چو آدم در بهشت جان نظر کرد %~% نمود خویشتن زیر و زبر کرد
# 2 بهشت و حور را میدید و رضوان %~% طلب میکرد بود بود جانان
# 3 بهشتش پیش همچون ارزنی بود %~% بر صورت مثال گلشنی بود
# 4 نمیگنجید او در عین جنات %~% طلب میکرد اینجا دیدن ذات
# 5 نمود اولش در دیده مانده %~% که گردستی بده بر گل فشانده
# 6 لقا پیوسته بد تا دید صورت %~% نمیگنجید اندر وی کدورت
# 7 کدورت رفته بود و عین ارواح %~% ورا رخ باز بنموده در اشباح
# 8 چنان آدم ز ذاتش بی نشان بود %~% که کلی در بهشت جاودان بود
# 9 همه دیدار بود و عین فانی %~% چگویم تا که این معنی بدانی
# 10 همه دیدار بود و حق یقین بود %~% که آدم اولین و آخرین بود
# 11 همه دیدار بود و عین رحمت %~% بقا اندر بقا عین قربت
# 12 خوشا آن دم که آدم یافت اینجا %~% ز دید دید شه در خویش یکتا
# 13 خوشا آن دم که آدم در نگنجد %~% جهان موئی در آن لحظه نسنجد
# 14 خوشا آن دم که دم فانی نماند %~% بجز اعیان ربانی نماند
# 15 خوشا آن دم که بنماید لقایش %~% نموداری کند کل بقایش
# 16 خوشا آن دم که فانی گردد آفاق %~% بهشت یار باشد در جهان طاق
# 17 یکی باشد دوئی برخیزد از پیش %~% شود ذرات ابی روحش ابی خویش
# 18 یکی باشد جمال بی نشانی %~% بود آن دم عیان جاودانی 
# 19 یکی باشد خدائی باز بینی %~% چو آدم زینت و اعزاز بینی
# 20 یکی باشد حجاب تن نماند %~% در آن دیدار ما و من نماند
# 21 یکی باشد نمودت تا نمودار %~% نمود صورت هم نقطه پرگار
# 22 یکی باشد بهشت و ناربینی %~% نمود دوست بی اغیار بینی
# 23 عیان بینی جمال یار و جنت %~% چو آدم اوفتی در عین قربت
# 24 عیان بینی همه نور حضورش %~% بهشت جاودان حور و قصورش
# 25 بتو جاوید باشد جملگی دان %~% بجان دریاب از من سر پنهان
# 26 بتو جاوید من بینم سراسر %~% چگویم چون نداری این تو باور
# 27 بتو جاوید باشد تا بدانی %~% همی گویم ترا راز نهانی
# 28 بتو جاوید تو کلی فنائی %~% درون جنت و عین بقائی
# 29 زهی بشناخته خود را به بیچون %~% فتاده اندر این افعال بیچون
# 30 بدوزخ گشته قانع چون شیاطین %~% برو بگشای چشم دل تو خود بین
# 31 چو خود را مینبینی کیستی تو %~% در این معنی بگو تا چیستی تو
# 32 صفتهایت صفتهای خدائی است %~% نمودت همچو آدم ابتدائی است
# 33 صفات حق تو داری در صفاتت %~% بخواهی برد ره در سوی ذاتت
# 34 صفات او ترا موجود آمد %~% نمود تو عیان معبود آمد
# 35 توئی آیینه سر الهی %~% نمودتست هر چیزی که خواهی
# 36 بخواه از خویشتن تا باز بینی %~% بخلوتگاه با جانان نشینی
# 37 چو جانان در درون داری بخلوت %~% چرا یکدم نیابی عین قربت
# 38 چو جانان در درون داری ندیدی %~% اگرچه سر اسرارم شنیدی
# 39 تو جانان شو که جانان مر ترایست %~% در این دیدار تو اینجا به پیوست
# 40 ترا جانان نموده رخ در اینجا %~% نمیبینی درونت عین یکتا
# 41 همه در تو نموده رخ بیکبار %~% تو هستی نقطه دیدار جبار
# 42 بهشت جاودانی و قصوری %~% نکو بنگر که در دیدار حوری
# 43 توداری اولین و آخرین دوست %~% توئی اینجایگه هم مغز هم پوست
# 44 نظر کن اولین و آخرینش %~% توئی اینجا فتاده از یقینش
# 45 چوآدم باش در عین لقا تو %~% درون جنتی بنگر بقاتو
# 46 چو آدم باش بگشا در بهشتش %~% که او خاک تنت اینجا سرشتش
# 47 چو آدم باش اینجا آشکاره %~% که بهر تست حوران را نظاره
# 48 چو آدم باش در جنات و در ذات %~% ز خاطر در گذر زین جمله ذرات
# 49 مبین خود تا بهشت آید پدیدار %~% عیان بنمایدت دلدار رخسار
# 50 مبین خود تا خدا بینی حقیقت %~% نماند هیچ از اجسام طبیعت
# 51 مبین خود تا بمانی جاودانی %~% که بی خویش است عین جاودانی
# 52 مبین خود تا حیاتی یابی ازنو %~% مر این اسرار ربانی تو بشنو
# 53 مبین خود تا بمانی در عیان نور %~% بتو پیدا شود نور علی نور
# 54 مبین خود تا شوی واصل در آیات %~% یکی گردی عیان تو جوهر ذات
# 55 که آدم جوهر ذاتست بیشک %~% نمود تو ز خود در عین یک یک
# 56 تمامت آدمند و در بهشتند %~% ولی حق را ز دید خود بهشتند
# 57 نمیدانند ذرات دو عالم %~% که یک چیز است اینجا عین آدم
# 58 نمیدانند در خود اوفتاده %~% سراندر راه بی خویشی نهاده
# 59 نمیدانند در عین طبیعت %~% فتاده دور گشته از حقیقت
# 60 نمیدانند سر دوست اینجا %~% فرو مانده همه در پوست اینجا
# 61 نمیدانند سر جان و جانان %~% چنین مانده تمامت زار و حیران
# 62 نمیدانند ایشان خود چه چیزند %~% که ایشان جوهر ذات عزیزند
# 63 نمیدانند از آن غافل بماندند %~% عجایب نیز بیحاصل بماندند
# 64 نمیدانند و اندر ره فتادند %~% ز ناگاهی درون چه فتادند
# 65 نمیدانند چون بیخویش هستند %~% از آن پیوسته کل دلریش هستند
# 66 نمیدانند نادانند جمله %~% که این معنی نمیدانند جمله
# 67 که حق بشناس او خود چیست اینجا %~% خوشا آنکس که با او زیست اینجا
# 68 چو حق را میندانی خود که باشی %~% سزد گر در جهان هرگز نباشی
# 69 تو قدر خود نمیدانی که چونی %~% که هستی در درون و در برونی
# 70 نمود اولش در دیده مانده %~% اگرچه دست بد بر گل فشانده
# 71 ز خود بگذشته بد او راز دریافت %~% عیان انجام از آغاز دریافت
# 72 تجلی جلالش آن چنان کرد %~% که ناپیدائیش عین عیان کرد
# 73 تجلی دید و نور حق عیان دید %~% نمود خویشتن راز نهان دید
# 74 چو آدم یافت خود را باز در بر %~% درون جان بدید او یار و رهبر
# 75 شد او واصل که حاصل دید دلدار %~% در این معنی زمانی هوش و دل دار
# 76 عیان واصلان زین منکشف بین %~% نمود عشق در خود متصف بین
# 77 چنانش مست کرد اندر تجلی %~% که در خود دید آدم سر اولی
# 78 نظر میکرد جمله خویشتن دید %~% اگرچه خویشتن بیخویشتن دید
# 79 ز نور علم الاسما درون یافت %~% خدا را هم درون وهم برون یافت
# 80 خدا بشناخت آدم در درون او %~% اگرچه سیر میکرد از برون او
# 81 برون بگذاشت و سر اندرون دید %~% چوحق در اندرون او رهنمون دید
# 82 ز شوقش در همه جنت نگنجید %~% جهان پیشش بیک حبه نسنجید
# 83 جمال جاودانی دید بیشک %~% همه در خویش دید و خویش در یک
# 84 یکی بد اولش در آخر کار %~% بگرد خویش گردان دید پرگار
# 85 بگرد خویشتن کون و مکان دید %~% ولی خود برتر از کون و مکان دید
# 86 بگرد حق ستاده دید حوران %~% نمود خویشتن دید از قصوران
# 87 چوآدم در عیان اسرار کل یافت %~% خدا را هم درون و هم برون یافت
# 88 چو عرش و فرش و کرسی دید و جنت %~% نثار نور دید از عین قربت
# 89 تمامت انبیا در خویشتن یافت %~% نمود اولیا هم تن به تن یافت
# 90 زمین و آسمان گردان خود دید %~% همه ذرات سرگردان خود دید
# 91 ملایک دید گردش ایستاده %~% همه دیده سوی آدم نهاده
# 92 طبقها پر ز نور اندر کف دست %~% گرفته جمله و اندر هستیش مست
# 93 نشسته آدم اندر نقش کل دید %~% بدید او را ز جانش خوش بنازید
# 94 دمی در خلوت معنی درآمد %~% غم و اندوه او جمله سرآمد
# 95 بجز جانان نمیگنجید پیشش %~% کجا گنجید اینجا کفر و کیشش
# 96 ز روح و راحت محبوب خوش دید %~% که جانان دم به دم دیدار خود دید
# 97 چنان بد آدم از ذوق وصال آن %~% که پیشش بود گوئی مر خیال آن
# 98 خیالی بود پیشش لیک بیخویش %~% حجاب جسم و جان برخاست از پیش
# 99 یکی میدید و مست جاودان شد %~% در اینجا بی زمین و بی زمان شد
# 100 زمین و بی زمان شد در یکی گم %~% که از دم بود اندر عین قلزم
# 101 فنا را در بقا دید و فنا شد %~% در آن عین فنا کلی بقا شد
# 102 بقای جاودانی در فنا دید %~% نظر بگشاد و خود را در بقا دید
# 103 تو ذاتی در صفات اینجای موجود %~% بتو پیدا شده دیدار معبود
# 104 بتو پیداست اینجا هرچه دیدی %~% دریغا چون جمال خود ندیدی
# 105 ندانستی تو خود را من چگویم %~% که درمان ترا اینجا بجویم
# 106 ندانستی تو خود را این زمان یاب %~% از این معنی بهشت جاودان یاب
# 107 ندانستی تو خود را تا ببینی %~% که در راز نهان عین الیقینی
# 108 ندانستی تو خود را جوهر اصل %~% که دریابی تو از دلدار خود وصل
# 109 بتو پیداست دیدار خداوند %~% نمییابی تو اسرار خداوند
# 110 بتو پیداست جسم و جان حقیقت %~% مرو بیخود چنین اندر طبیعت
# 111 بتو پیداست هم در تو نهانست %~% که ذات تو همه دیدی جهان است
# 112 توئی بنموده رخ ازکاف و ز نون %~% درون جان گرفتستی و بیرون
# 113 تو بنمودی رخ و اعزاز دیدی %~% وجود خود بهم تو باز دیدی
# 114 تو بنمودی حقیقت عین هستی %~% عیان خود ساختی و خود شکستی
# 115 تو خود بنمودی و خود راز دیدی %~% وجود خود تو با هم باز دیدی
# 116 تو خود بنمودی و خود دیدی اینجا %~% بخود گفتی و خود بشنیدی اینجا
# 117 تو خود بنمودی وغوغا فکندی %~% همه در عین این سودا فکندی
# 118 تو خود بنمودی و خود در ربودی %~% تو بودی آدم اینجا بود بودی
# 119 تو خود دیدی جمال خویش از خود %~% نهادی در شریعت نیک با بد
# 120 تو اصل کلی و جزوی در اینجا %~% حقیقت جانی و عضوی در اینجا
# 121 تو اصل کلی و اینجا فتادی %~% ز چار ارکان و پنج حس در نهادی
# 122 تو اصل اصل کل بود وجودی %~% ز بودی تا بدانی کی نبودی
# 123 تو اصل کلی و دانائی ای جان %~% تو دانی سر پیدائی و پنهان
# 124 ز اصل کل تو داری در صفاتت %~% ز فعل اینجا نمودی کائناتت
# 125 ز اصل کل بدیدی خویشتن تو %~% که بنمودی عجائب جان و تن تو
# 126 ز اصل کل تو داری تا بدانی %~% رموز علم مر صاحب قرانی
# 127 ندانی قدر خود ای جزو کل تو %~% بصورت درنمودی رنج و ذل تو
# 128 تو داری جمله تو در خود بماندی %~% ز عین معرفت چیزی نخواندی
# 129 ز علم کل کنون بوئی نبردی %~% تو در میدان خود گوئی نبردی
# 130 بزن گوئی در این میدان افلاک %~% که داری جان جان در مرکز خاک
# 131 بزن گوئی که این میدان تو داری %~% برخش معنوی جولان تو داری
# 132 بزن گوئی که شاهی در حقیقت %~% گذر کن تا ز میدان حقیقت
# 133 بزن گوئی که شادان دل شوی تو %~% اگر این راز جانان بشنوی تو
# 134 بزن گوئی کنون چون حکم داری %~% که بر ملک وجودت شهریاری
# 135 بزن گوئی که داری هر دو عالم %~% در این میدان جنت همچو آدم
# 136 بزن گوئی تو بر مانند عطار %~% که خواهی گشت ناگه ناپدیدار
# 137 بزن گوئی در این میدان معنی %~% بکن بر رخش دل جولان معنی
# 138 بزن گوئی کزین گوی فلک تو %~% بخواهی رفت ناگاهی به تک تو
# 139 بزن گوئی و چون گوئی روان شو %~% از این عالم بسوی آن جهان شو
# 140 بزن گوئی و چون گوئی در این خاک %~% بشو غلطان توخوش بر روی افلاک
# 141 بزن گوئی تو ای شاه حقیقت %~% گرو بر تو زمیدان طریقت
# 142 بزن گوئی تو در میدان وحدت %~% گذر کن از نمود عین کثرت
# 143 بزن گوئی و آنگاهی فنا شو %~% عیان ابتدا و انتها شو
# 144 بزن گوئی چو تو دلدار داری %~% کنون خوشخوش دل بیدارداری
# 145 بزن گوئی که اکنون کامرانی %~% در این میدان سزد گر کامرانی
# 146 بزن گوئی و کام دل ببین تو %~% دمادم با خدا شو همنشین تو
# 147 بزن گوئی که ناگه گوی بردی %~% نظر اینجا مکن آخر نه خوردی
# 148 بزن گوئی که بروی مینماید %~% حذر کن زین ترا کاندر رباید
# 149 چو میدان داری و جولان ترا به %~% میان جان یقین جانان ترا به
# 150 در این میدان ببین خود را تو ای شاه %~% که گوی چرخ داری در میان ماه
# 151 چوگوی چرخ گردان تو باشد %~% در این میدان ببین گردان تو باشد
# 152 چو گوی چرخ داری نیز گردان %~% توئی شاه حقیقت کن تو جولان
# 153 زهی معنی که هر دم رخ نماید %~% در این میدان عجب گوئی بیاید
# 154 زهی معنی که روشن میکند جان %~% دمادم میکند اینجای جولان
# 155 بمعنی گوی وحدت برد عطار %~% که میدان دارد و شاهی و اسرار
# 156 بمعنی گوی چرخش هست گردان %~% که او دارد نمود جمله مردان
# 157 بمعنی گوی برد از جمله دلدار %~% که او شاهست اندر کل اسرار
# 158 بمعنی گوی دل گردان نمودست %~% که گوی چرخ سرگردان نمودست
# 159 ندارد مثل در اسرار گفتن %~% کسی کو داند این اسرار سفتن
# 160 خراباتی شو و عین خرابی %~% که از عین خرابی این بیانی
# 161 خراباتی شو و تو آدمی باش %~% در آن عین خرابی شاه میباش
# 162 خراباتی شو و سجاده بفکن %~% خم پر درد آنگاهی تو بشکن
# 163 خراباتی شو و تسبیح با دلق %~% بسوزان دردمی اندر بر خلق
# 164 خراباتی شو و از نام بگذر %~% پس آنگه نام وننگ خویش بنگر
# 165 خراباتی شو و جام دمادم %~% فرو کش نه جهان نی عین آدم
# 166 خراباتی شو و دردی بهر جام %~% فروکش تا چه باشد مر سرانجام
# 167 خراباتی شو اندر عین هستی %~% شکن بتهای نفس خودپرستی
# 168 خراباتی شو ای یار دل افروز %~% مراین طاعات عشق از من تو آموز
# 169 خراباتی شو اندر کوی عالم %~% که جز هستی نباشد عین آدم
# 170 خراباتی شو وکلی برافکن %~% گذر کن هم ز ما و هم ز تو من
# 171 خراباتی شو و دلدار خود بین %~% مشو نزدیک هم در عشق خود بین
# 172 خراباتی شو و کامی از او یاب %~% دگر ره از کفش جامی ازو یاب
# 173 ستان جامی که جام جم چه باشد %~% بر آن هر دو عالم مرچه باشد
# 174 ستان آن جام و فارغ از جهان شو %~% زمانی نیز بین و بیزمان شو
# 175 ستان آن جام ودرکش رایگانی %~% گذر کن هم ز صورت هم معانی
# 176 ستان آن جام و دربود فنا شو %~% عیان عین معبود لقا شو
# 177 ستان آن جام از هستی الله %~% دمی زن همچو مردان از هوالله
# 178 چو آن میدرکشی نابود گردی %~% درون جزو و کل معبود گردی
# 179 چو آن میدرکشی جان جهانی %~% ولی گر قدر خود آن دم بدانی
# 180 چو آن میدرکشی درلاشوی تو %~% نمود عشق الا الله شوی تو
# 181 چو آن میدرکشی از جام وحدت %~% کجا بینی تو مر دیدار کثرت
# 182 چوآن میدرکشی بینی یقین تو %~% که خاک پاک را عین الیقین تو
# 183 چو آن میدرکشی خمخانه بشکن %~% نمود عقل این دیوانه بشکن
# 184 چو آن میدرکشی عشاق یابی %~% همه کون و مکان عین خدائی
# 185 شود ز آن می ترا مقصود حاصل %~% شوی چون واصلان اینجای واصل
# 186 شود زان می ترا اسرارها فاش %~% حقیقت نقش گردد عین نقاش
# 187 شود زان می ترا کون و مکان پیش %~% چو خر دل دانه این سر بیندیش
# 188 شود زان می دو عالم همچو ارزن %~% قدم بربوده ونابوده برزن
# 189 نمیبینم کسی بر های و هوئی %~% کزین میدان برد ناگاه گوئی
# 190 همه ترسان و شاه استاده اینجا %~% نهاده چشم اندر کوی شیدا
# 191 شده لرزان ز بیم شاه جمله %~% نمییارند کرد اینجای جمله
# 192 کسی باید که گستاخی نماید %~% که گوی شاه از میدان رباید
# 193 که باشد در حقیقت هم بر شاه %~% ز سر شاه مر او باشد آگاه
# 194 در این میدان یکی گوی فکنداست %~% عجائب های و هوئی در فکنداست
# 195 در این میدان نیارد برد کس گوی %~% اگر داری عیان الله بس گوی
# 196 که برخوردار شاه از گوی باشد %~% نداند هرکه این پرگوی باشد
# 197 نبردی هیچ گوئی ای دریغا %~% بمانده ماه شادی زیر میغا
# 198 ببردی گوی اینجا تا بدانی %~% نظر کردی در این گوی معانی
# 199 تو سرگردان چو گوئی ای دل و جان %~% ندانم تا چه گوئی ای دل و جان
# 200 مترس از شاه و گستاخی کن آخر %~% بباطن باش و بگذر تو ز ظاهر
# 201 که شاه این کوی در میدان فکندست %~% فلک از ترس او چوگان فکندست
# 202 چو گوئی شو در این ره همچو مردان %~% که خدمتکار تست این گوی گردان
# 203 چو گوئی باش گر بتوانی این را %~% ببینی خویشتن عین الیقین را
# 204 چو گوئی بی سر و بی پا همی گرد %~% چو مردان اندر این میدان پردرد
# 205 چو گوئی پیش شه تسلیم او باش %~% براه شرع ترس و بیم او باش
PageV01P052
# 1 دریغا ره نمیدانی چه گوئی %~% که سرگردان شده مانند گوئی
# 2 در این میدان چو گوئی در تک و تاز %~% شدی اکنون و مر چوگان بینداز
# 3 در این میدان چو گوئی مینبردی %~% کجا صافی خوری مانند دردی
# 4 خرابات فنا کن اختیارت %~% تو با میدان و گوی اکنون چه کارت
# 5 خرابات فنا از بهر مردانست %~% که این چرخ فلک زانروی گردانست
# 6 خراباتی شو و اندر خرابات %~% بوقت صبحدم میکن مناجات
# 7 خراباتی شو و رطل گران کش %~% دمادم جام وحدت رایگان کش
# 8 خراباتی شو این جام کن نوش %~% اگر مردی در اینجا باش خاموش
# 9 خراباتی شو و اندر پیش دلدار %~% ز نام و ننگ خود بگذر به یکبار
# 10 شود زان می ترا فانی وجودت %~% نظر کن آنگهی مر بود بودت
# 11 خدا دریاب و از خود شو تو فانی %~% اگر این سر معنی باز دانی
# 12 مئی کان عاشقان خوردند اینجا %~% وزان میگوی کل بردند اینجا
# 13 مئی کان عاشقان صادق بنوشند %~% همه باید کز آن سر کم خروشند
# 14 مئی کان عاشقان خوردند و رفتند %~% حقیقت راز معنی فاش گفتند
# 15 مئی کان عاشقان لاابالش %~% کشیدند آنگهی عین وصالش
# 16 در آن می وصل اینجا باز دیدند %~% ز بود او بکام دل رسیدند
# 17 در آن می جمله ذرات مستند %~% از آن در جود حق با نیست هستند
# 18 در آن می هر که او پائی بدارد %~% یقین دانم که او تحقیق دارد
# 19 در آن می راز بیند همچو مردان %~% حقیقت نزد اولاشی شود جان
# 20 در آن می جان کجا گنجد زمانی %~% که آن دم نیست اینجا کل مکانی
# 21 در آن می هستی جاوید باشد %~% ترا از ذره خورشید باشد
# 22 در آن می در یکی بینی تو خود را %~% نگنجد هیچگونه نیک و بد را
# 23 در آن می گر یکی بینی حقیقت %~% طریقت با حقیقت در شریعت
# 24 در آن می در خدا بینی حقیقت %~% نمیگنجد دگر اینجا دقیقت
# 25 در آن می جمله مردان فاش گشتند %~% ز نقش اندر جهان نقاش گشتند
# 26 در آن می واصلی شان منکشف شد %~% نمود اول آخر متصف شد
# 27 در آن می شان حقیقت گشت واصل %~% شدند اندر خرابی جمله حاصل
# 28 در آن می شان عیان عشق بایار %~% حجاب از پیششان برخواست یکبار
# 29 در آن می شان تمامت گشت روشن %~% رها کردند آنگه عین گلخن
# 30 در آن می شان فنا آمد پدیدار %~% نگه کردند و دیدیند جمله عطار
# 31 در آن می گر نبودی هستی من %~% کجا پیدا شدی این هستی من
# 32 در آن می یافتم هستی دو جهان %~% ز جامی یافتم مستی جانان
# 33 نمیدانستم و غافل بمانده %~% در این عین جهان بیدل بمانده
# 34 نمیدانستم وهم باز دیدم %~% نمود عشق کلی راز دیدم
# 35 نمیدانستم ودانستم اکنون %~% که یارم در درون ماندست بیرون
# 36 بدو پیدا شدم از هستی او %~% نمود سر کل از هستی او
# 37 بدو پیدا شدم و زوی بگفتم %~% در اسرار را نیکو بسفتم
# 38 بدو پیدا شدم وز اوست پنهان %~% از او دارم نمود و اوست جانان
# 39 بدو پیدا شدم در جوهر راز %~% حجاب هفت پرده کردهام باز
# 40 بدو پیدا شدم از بود و نابود %~% مرا اندر میان مقصود او بود
# 41 بدو پیدا شدم او واصلم کرد %~% عیان خویش اینجا حاصلم کرد
# 42 بدو پیدا شدم بنمود ما را %~% عیان ابتدا با انتها را
# 43 بدو پیدا شدم دیدار او بین %~% نمود عشقم و گفتار او بین
# 44 بدو پیدا شدم بنمود باقی %~% مرا درجام کل او بود ساقی
# 45 بدو دیدم هم او را بی حجابی %~% بجز یکی نمیبینم حسابی
# 46 بدو دیدم جمال طلعت او %~% هم او بد نور قدس و خلعت او
# 47 مرا بخشید در گفتار اسرار %~% دمادم گفت در جانم که عطار
# 48 یقین در پیش دارد جز مراتو %~% مبین در ابتدا و انتها تو
# 49 مرا بین در دل و جان تا توانی %~% منت دادم همه سر معانی
# 50 منت دادم همه اسرار عشاق %~% بتو ختمست کل انوار عشاق
# 51 منت دادم چنین تشریف در پوش %~% زمانی هم مشو ز اینجای خاموش
# 52 چو بلبل باش اندر گلستانم %~% نواها میزن اندر بوستانم
# 53 بصد دستان همی زن مر نوا تو %~% چو داری این زمان عشق لقا تو
# 54 نوای پرده عشاق می ساز %~% درون پردهام می سوز و می ساز
# 55 بهر دستان که میخواهی تو دستان %~% بجز می از یداللهات تو مستان
# 56 که مست شوق مائی از ازل تو %~% وجودت را بجان کردم بدل تو
# 57 نظیرت نیست لیکن در مقامات %~% عیان تست در اسرار طامات
# 58 منم گویا در این عین زبانت %~% منم اینجا همه شرح و بیانت
# 59 ترا دادم عیان سر معانی %~% که تا اینجاتو قدر من بدانی
# 60 ترا دادم عیان واصلانت %~% کنم اینجای بی نام ونشانت
# 61 اگر ما را بکل آنجای خواهی %~% سزد گر هیچ جز از ما نخواهی
# 62 نشان واصلی این است دریاب %~% دمادم سوی من بیجان تو بشتاب
# 63 سراسر هر چه بینی ما همی بین %~% بجز من هیچ در دیدار مگزین
# 64 چو تو جویای ما بودی در اول %~% در آخر میشوی چندین معطل
# 65 رضای ما بدست آور ز مائی %~% که ما را هست عین کل خدائی
# 66 بکل قربان ما شو اندر این راه %~% که هستی این زمان از سرم آگاه
# 67 نثار روی ما کن جان و دل تو %~% گذر کن از نقوش آب و گل تو
# 68 کلاه عشق دادیمت چو بر سر %~% که در پیشت نهم آفاق یکسر
# 69 ببر سر تا مرا بینی عیان تو %~% که این سر درنمیگنجد بدان تو
# 70 ز خود چون بگذری مارا بدانی %~% در آخر چون بدانی کل توانی
# 71 منم مخفی ز جمله ناپدیدار %~% که آوردم ز خود کلی بدیدار
# 72 ز خود پیدا نمودم خویش پنهان %~% شده اینجا بجز دیدن به نتوان
# 73 در آندم کین دم صورت نماند %~% بجز من عین مقصودت نماند
# 74 نماند اسم و جسم و عقل و ادراک %~% سراسر محو گردانم ترا پاک
# 75 حجاب صورتت بردارم از پیش %~% کنم بود وجودت جملگی خویش
# 76 نماند هیچ گفتار تو اینجا %~% نماند هیچ اسرار تو اینجا
# 77 بجز من هر چه در دیدار آری %~% یقین میدان که خود سری نداری
# 78 نماند هیچ جز من مر ترا هیچ %~% نبینی این طلسم پیچ در پیچ
# 79 مرادم کشتن تست اندر اینجا %~% که تا اینجا ببینی دیدن ما
# 80 مرادم کشتن تست از طریقت %~% که ما را بنگری اندر حقیقت
# 81 مرادم کشتن تست آخر کار %~% که تا یابی مرا در جمله اظهار
# 82 مرادم کشتن تست ار بدانی %~% که مقصودم توئی سر نهانی
# 83 مرادم کشتن تست و فنا شو %~% مرا در جزو و کل عین بقا شو
# 84 مرادم کشتن تست و تو بگذر %~% تو خود جز من دمی در هیچ منگر
# 85 مرادم کشتن تست و فنایت %~% نمایم جزو و کل عین بقایت
# 86 چو تو جز من یقین غیری ندیدی %~% ز من گفتی و هم از من شنیدی
# 87 ز من گفتی همه اسرار ما را %~% تو کردی فاش مر سر بقا را
# 88 تو با من گردی و من با تو بودم %~% یکی بد با توام گفت و شنودم
# 89 بجز من هیچ تکراری نکردی %~% میان واصلان امروز فردی
# 90 بمن فردی بمن گشتی منزه %~% بمن دیدی سراسر دید این ره
# 91 منت ره بودم و من نیز منزل %~% منت بگشادهام اینجای مشکل
# 92 منت گویایم و من نیز گویا %~% در این عین جهان منگر بجز ما
# 93 یقین اینجا بجز من هیچکس نیست %~% بجز من هیچکس فریادرس نیست
# 94 منت جان دادم و منجان ستانم %~% منت بنمایم اینجا و من آنم
# 95 که در خون خاک جسمت در کنم من %~% کنم اسرار کلی از تو روشن
# 96 چو پیش از خویش اینجاگه بمردی %~% از آن گوی سعادت را تو بردی
# 97 تو مردستی و هستی حی زنده %~% برون تو رفته اکنون زبنده
# 98 هر آن کو پیش از مرگم نمیرد %~% میان حلقه این در نگیرد
# 99 منت میبینم و در راه من تو %~% شدی در واصلی آگاه من تو
# 100 منت بینم ز من خود درگذشتی %~% حقیقت راه اعیان در نوشتی
# 101 بسی اندر جهانم سالکانند %~% که مرکب سوی ما بسیار رانند
# 102 طلبکار آمدند اندر سوی ما %~% ولی در عاقبت گشتند شیدا
# 103 طلبکار آمدند وبازگشتند %~% نمود سفل و علوی در نوشتند
# 104 کرا باشد نمود عشق طاقت %~% که درآخر بیابد این سعادت
# 105 کسی باید که او از جان نترسد %~% بجز ما هیچ چیزی او نپرسد
# 106 بجز ما ننگرد در هر دو عالم %~% یکی بیند مرا در عین آدم
# 107 بجز من هیچ در پیشش نگنجد %~% دو عالم نزد او موئی نسنجد
# 108 بجز ما هیچ اینجا ننگرد او %~% بمردی این ره ما بسپرد او
# 109 چو ره بسپارد اندر سوی درگاه %~% یکی بیند مرا در جمله آنگاه
# 110 مرا دیدن در این صورت به نتوان %~% بوقتی کو ببیند راز پنهان
# 111 که جان بسپارد و ما را به بیند %~% ابا ما او در این خلوت نشیند
# 112 تو ای عطار جانت برفشاندی %~% بسی در بحر ما کشتی براندی
# 113 در این دریای ما دیدی تو جوهر %~% ترا دیدم در اینجا هفت اختر
# 114 تمامت در تو اینجا درج کردیم %~% درون دل تو ما را عین دردیم
# 115 تو داری در رهم از درد شو فرد %~% که مردی می نیابی جز که در درد
# 116 ز درد عشق ما آگاه میباش %~% بصورت همچنان در راه میباش
# 117 که من دیدم ترا از جمله مردان %~% دل و جانت بدیدم شاد و گردان
# 118 توئی و نزد من جمله عزیزی %~% که جز با من نباشی و چه چیزی
# 119 چو جز من در نمیگنجد بر تو %~% منم در هر دو عالم رهبر تو
# 120 چو جز من در نمیگنجد بجانت %~% دمادم مینماید رخ عیانت
# 121 چو جز من درنمیگنجد درونت %~% منم اندر درون و در برونت
# 122 کس کو شرع محبوبم سپارد %~% بشرع دوستم او پای دارد
# 123 مراو را اینچنین واصل کنم هان %~% نمودش جملگی حاصل کنم هان
# 124 نمایم ذات خود او را تمامت %~% بفردوسش برم یوم القیامت
# 125 ببخشم من گناه او سراسر %~% ندارد اینکه مومن دان تو باور
# 126 کند این را قبول از جان و دل او %~% نگردد عاقبت اینجا خجل او
# 127 مرا ز آن دم که آدم دردمنداست %~% از آن دم این تمیز اندر پسنداست
# 128 از آن دم این دم تو هست پیدا %~% از آن دم یافتی این دم هویدا
# 129 اگر آن دم در این آدم نبودی %~% وجود تو در این عالم نبودی
# 130 از آن دم یافتی این جوهر یار %~% از آن اینجا همی بینی تو اغیار
# 131 از آن دم یافتی انوار عالم %~% نفخت فیه میآید دمادم
# 132 از آن دم هر دمی اندر دم تست %~% که دم اندر دم تو آدم تست
# 133 از آن دم دم زن و زیندم میندیش %~% رها کن جمله از عالم میندیش
# 134 از آن دم تو دمادم هر سخن گوی %~% که بردی درحقیقت در سخن گوی
# 135 از آن دم دمدمه افکن در آفاق %~% دمادم که ازآندم جمله عشاق
# 136 از آن دم در عیان اسرار کل بین %~% وجود خویشتن انوار کل بین
# 137 از آن دم این دم تو در جهان است %~% که بگرفته زمین اندر زمانست
# 138 از آن دم آدم اینجا خویشتن یافت %~% عیان بود و ز دید جان و تن یافت
# 139 از آن دم این دم تو میزند دم %~% عیان بین تو مر این کل دمادم
# 140 ز دمهائی که اینجاگه زدی تو %~% دمادم کان معنی بستدی تو
# 141 ز دمهائی که از دلدار دیدی %~% حقیقت جمله اسرار دیدی
# 142 دم آدم از آن دم یافت بودش %~% از آن دم عین آدم مینمودش
# 143 چو آدم در بهشت این مرتبت یافت %~% از آن دم سوی جانان زود بشتافت
# 144 چو آدم در بهشت جان زد آندم %~% نظر میکرد و خود میدید آدم
# 145 عجب درمانده بد در کائنات او %~% که چون آمد نهان در سوی ذات او
# 146 نهان با خود دمادم زار میگفت %~% غم دل با خدا او باز میگفت
# 147 چو حق درخویشتن میدید تحقیق %~% بخود میگفت و خود میکرد تصدیق
# 148 که ای جان جهان و جوهر من %~% توئی در هژده عالم رهبر من
# 149 مرا آورده و بنموده تو %~% خودی خود بمن بخشوده تو
# 150 درونم هم توئی بگرفته بیرون %~% ترا دانم در اینجا سر بیچون
# 151 حجاب تو بود این صورت تو %~% که عین شوق عشقست صورت تو
# 152 حجاب از پیش رو بردار و بنمای %~% که هستی در درون جان تو یکتای
# 153 چنین تنها مرا اینجا بمگذار %~% که دانائی مرا کرده پدیدار
PageV01P053
# 1 ندا آمد درون جسم و جانش %~% ورا بنمود کل راز نهانش
# 2 که ای آدم چرا هستی تو تنها %~% که من باتودرم اینجای یکتا
# 3 چو من با تو درون جسم و جانم %~% در این جنت ترا عین العیانم
# 4 چرا تنها همی گوئی که هستم %~% که با تو در درون جان نشستم
# 5 ایا آدم در ایندم شاد میباش %~% بجز من از همه آزاد میباش
# 6 ایا آدم درون ما را نظر کن %~% نظر در جسم و جان مختصر کن
# 7 ایا آدم منم در بود جانت %~% که بنموده همه راز نهانت
# 8 ایا آدم چو تو در نفیسی %~% همی خواهی در اینجا هم جلیسی
# 9 دلت تنگ آمده است اینجا بیکبار %~% که جز ما نیست اینجا هیچ دیار
# 10 ولیکن من خداوند کریمم %~% عیان صانع وحی رحیمم
# 11 منم دانا منم بینا بهر حال %~% همی دانم درونت کل احوال
# 12 منت بخشم بفضل خویش اینجا %~% نمود عشق هم در دیدن ما
# 13 منت بخشم در اینجا دیدن خود %~% که پیش ما نگنجد هیچ از بد
# 14 حجاب آنگه ز پیش روی برداشت %~% چو آدم در نمود او جسم بگماشت
# 15 میان بیخودی حق را یکی یافت %~% خدا وز خویشتن او بیشکی یافت
# 16 چنان مست لقا شد او بیکبار %~% که آن سر دید چون اول دگربار
# 17 نمیدانست آدم او سر از پای %~% بمانده واله و حیران و شیدای
# 18 نمیدانست آدم هیچ بیخویش %~% حجاب جملگی برداشت از پیش
# 19 چنان مست لقای جان جان بود %~% که آدم در نهان حق عیان بود
# 20 چنان مست لقا بد در جلال او %~% که در حیرت عجب بد گنگ و لال او
# 21 چنان مست لقا بد در عیانش %~% که بیرون بود از کون و مکانش
# 22 چنان مست لقا بد بیخبر او %~% که جز یکی ندیدش سر بسر او
# 23 چنان مست لقا بد آدم آنجا %~% که در اعیان نمیآمد دم او را
# 24 دم آدم ز جزو و کل برون بود %~% که آدم سر کل نایافت چون بود
# 25 دم او آن دم اول رو نمودش %~% که از بود تمامت در ربودش
# 26 دم او حق تعالی بد در آن دم %~% بخود پیوست بشنو سر آدم
# 27 چنان بد آندم و آدم نگنجید %~% که در عین العیان آن دم نگنجید
# 28 چو آدم مست حیرت شد ز عالم %~% بهشت جان بدید و سر اعظم
# 29 در آن دم کرد او را عشقبازی %~% من این اسرار میگویم ببازی
# 30 بدان اسرار حق بازی و در یاب %~% در این اسرارها این دم تو بشتاب
# 31 خطاب حق سوی جبریل امین شد %~% مر او را در زمین عین الیقین شد
# 32 سوی جنت شتافت از قوت حق %~% که تا پیدا شود کل قدرت حق
# 33 خطابی کرد حق در سوی جبریل %~% که هان از پهلوی چپ زود تبدیل
# 34 کنی آدم در اینجا آشکارا %~% که تا بیند حقیقت صنع ما را
# 35 در آن دم عقل کل آمد مشهر %~% ز من بشنو تو این اسرار بی مر
PageV01P054
# 1 ز پهلوی چپ آدم عیان شد %~% نمود جزو و کل دیگر نهان شد
# 2 چو جبریل اندر آن بد در نظاره %~% یکی صورت دگر شد آشکاره
# 3 عجائب صورتی در دیگر اسرار %~% ز پهلوی چپش آمد پدیدار
# 4 یکی صورت که بد آنجمله معنی %~% که او را بود در جان سر تقوی
# 5 نمود انبیا و اولیا بود %~% که در جان او ذکی با ذکا بود
# 6 قدم تا سر همه نور الهی %~% در او پیدا همه سر الهی
# 7 دو چشم نرگسین مانند بادام %~% ولی در راه معنی او بده دام
# 8 سر و پایش پر از فیض و پر از نور %~% میان جزو و کل او گشته مشهور
# 9 ز دید جان جانان گشته پیدا %~% ورا اسمش نهاده باز حوا
# 10 هوا در گرد کویش ره نبرده %~% ز عزت دردرون هفت پرده
# 11 ز اوج عزت غم بی صفاتش %~% نمودار آمده در عین ذاتش
# 12 صفاتش بی صفت در عالم دل %~% ولی صورت بمعنی گشته حاصل
# 13 نبد آب و نبد خاک و نه آتش %~% نه باد تند الا روح مهوش
# 14 بحکمت ازدرون جان اشیا %~% نموده کرد اینجا حق تعالی
# 15 بحکمت از سوی پهلوی آدم %~% نموده در بهشتش عین آن دم
# 16 عجائب گوهری بیرون افلاک %~% میان باد و آب و آتش و خاک
# 17 ولی در عین هستی جان جان بود %~% که از دیدار آدم او نهان بود
# 18 ز بود آدم آمد آشکاره %~% تمامت جزو و کل دروی نظاره
# 19 همه کروبیان عالم جان %~% نظر کردند او را راز پنهان
# 20 ولی آدم چنان بد در جلالش %~% که اینجا مینمود از دل خیالش
# 21 چنان میدید بیهوشانه آدم %~% که جانان را از او پیدا شدی دم
# 22 چنان چون آفتاب نور خورشید %~% که گم کردی حقیقت جمله جاوید
# 23 ز بیهوشی چنان میدید در خویش %~% حجابش ناگهی برداشت از پیش
# 24 حجاب اندر حجاب نور پیوست %~% بهوش آمد زمان و باز پیوست
# 25 دگر آدم نظر کرد و چنان دید %~% سراسر نور حق اندر جنان دید
# 26 حقیقت دید جان و دل نشسته %~% در غم را بر آدم ببسته
# 27 حقیقت جان و دل آمد در آنجا %~% ز یکتا و دوئی گشته هویدا
# 28 حقیقت دید حوا را بر خود %~% که او بد در عیانش رهبر خود
# 29 حقیقت دید حوا آشکاره %~% ز صنع خود در او کردش نظاره
# 30 حقیقت دید حوا جان خود را %~% که پیدا کرد از پنهان خود را
# 31 حقیقت دید حوا را دل و جان %~% که از حق بود پیدا گشته پنهان
# 32 حقیقت دید او را جوهر دل %~% نمود عشق او چون آب در گل
# 33 حیات محض و روح روح آدم %~% نظر میکرد اندر او دمادم
# 34 ولی حوا ز سر تا پای بد حور %~% اگرچه این بیانت هست مشهور
# 35 ز حق دان راز حق را تو نه از من %~% که این رازت کنم اینجای روشن
# 36 چو حوا نیز آدم دید آنجا %~% ز نور حق شده آن هر دو پیدا
# 37 دل هر دو جهان با مهر پیوست %~% چو ماهی کان زمان با مهر پیوست
# 38 یکی باشد مه و خورشید حقا %~% که هم از نور یکی شد مصفا
# 39 شدند ایشان نمود چرخ و انجم %~% ولی از نور ایشان جملگی گم
# 40 وگر خورشید و مه چون یک نماید %~% عیان خورشید کل بیشک نماید
# 41 شود نور مه اندر نور خورشید %~% یکی باشد حقیقت عین جاوید
# 42 وگر پیدا شود نور الهی %~% نمود عشق اینجا بی تباهی
# 43 وگر مه آید از خورشید پیدا %~% نماید چون هلالی در مصفا
# 44 شود دور از برش تا نور گردد %~% بگرد چرخ او مشهور گردد
# 45 نماید نور اندر قدر باشد %~% ده و دو بگذرد او بدر باشد
# 46 چنین دان سر آدم بنگر ای جان %~% که میگویم ترا این راز پنهان
# 47 بدش چون از قمر رو گشته مشتق %~% ز صدق دوست دار این راز صدق
# 48 مه نو بود و خورشید حقیقی %~% که گردد در بهشت جا رفیقی
# 49 وگر پیدا شود در نور انوار %~% حجاب یکدگر رفته بدیدار
# 50 شود پیدا زهم خورشید و مه در %~% اگر مردی از این معنی بمگذر
# 51 نمود عشق آدم دان تو خورشید %~% که این انجم از او باشند و ناهید
# 52 نمودش کرده مه زو شد پدیدار %~% از این اسرار شو یک لحظه بیدار
# 53 شو و اسرار من میبین دمادم %~% که رمزی هست این حوا و آدم
# 54 حقیقت حق رمز حق بگفتست %~% در اسرار با احمد بسفتست
# 55 حقیقت حق تعالی جان جانست %~% که راز آدم حوا نشانست
# 56 حقیقت دان که دنیا درگذارست %~% بجز جانان همه ناپایدارست
# 57 حقیقت دان که دنیا بوستانست %~% ولی آن سر در او میوه عیانست
# 58 حقیقت دان که دنیا هست بردار %~% بگرد او مگرد ای دوست زنهار
# 59 حقیقت دان که دنیا رهگذارست %~% در این ره اژدهائی بیشمارست
# 60 حقیقت دان که دنیا هست آدم %~% نماید راز کل اینجا دمادم
# 61 حقیقت دان که دنیا چون زنی هست %~% ترا بفریبد اینجا برده ازدست
# 62 حقیقت دان که دنیا هست حوا %~% از او بگذر که گردی زود رسوا
# 63 حقیقت دان که دنیا چون بهشت هست %~% بچشم عاشقان اینجای زشتست
# 64 حقیقت دان که دنیا هست ناری %~% خسیسی مدبری ناپایداری
# 65 گذر کن زود و بگذر از طبیعت %~% بجانت شاد باش اندر طبیعت
# 66 گذر کن روی او منگر دمی تو %~% اگر اینجا به معنی آدمی تو
# 67 از این دنیا شوی بیرون چو آدم %~% مبین دنیا و حق بین تو دمادم
# 68 در این جنت که بیرون وی آید %~% حقیقت عین گردون وی آید
# 69 بهشت صورتست اینجای دریاب %~% بسوی جنت جانان تو بشتاب
# 70 از او بگذر هوا را میبمان تو %~% که هستی در بهشت جاودان تو
# 71 بهشت صورتست اینجای دنیا %~% بهشت جان طلب در عین عقبا
# 72 توئی درمانده در دنیا بدانی %~% بدانی کاندمی اینجا تو فانی
# 73 تو حوا دیده و آدمی تو %~% تو از آن آمدی وآن دمی تو
# 74 ز تو پیدا شده اینجای حوا %~% هوا بگذارو شو در عین دریا
# 75 طلب کردی هوا اندر طبیعت %~% نه بسپردی دمی گام حقیقت
# 76 بمانده در هوائی و چگویم %~% دوای دردت ای نادان چه جویم
# 77 تو تا باشی هوا را دوستداری %~% ابی مغزی و عین پوست داری
# 78 تو این را دوست داری و هوائی %~% بمانده دور از عین خدائی
# 79 هو ابگذار و یک دم بی هوا باش %~% چو مردان درجهان عین خدا باش
# 80 هوا بگذار و بگذر از یبوست %~% رها کن صورت عین نحوست
# 81 هوا بگذار تا گردی مصفا %~% شوی ماننده اول تو یکتا
# 82 هوابگذارو میگویم یقین بین %~% درونت اولین وآخرین بین
# 83 هوا بگذار ای آدم از آن دم %~% بزن دم چند از این حوا و آدم
# 84 دم جان گیر و بیرون جهان باش %~% حقیقت برتر از عین جنان باش
# 85 زهی جاهل که دنیا دوستداری %~% نداری مغز جمله پوست داری
# 86 ز مغزی دور و قانع گشته با پوست %~% حقیقت دور ماندستی تو از دوست
# 87 ز مغزی دور و بیدل گشته تو %~% میان خاک بر گل گشته تو
# 88 ز مغزی دور و جانان را ندیدی %~% دریغا سر اعیان را ندیدی
# 89 ز مغزی بیخود و تا چند لافی %~% زمانی کاسه سردار صافی
# 90 ز بی مغزی چرا ابله شدستی %~% مگر اول تو هم ابله بدستی
# 91 حقیقت مغز جو وز مغز مگذر %~% وز این اسرارهای نغز مگذر
# 92 از این اسرارها کن مغز تازه %~% دگر افتی تو اندر عین کازه
# 93 از این اسرار سر دوستان بین %~% جهان را سر بسر یک بوستان بین
# 94 از این بستان بجز یک میوه تر %~% طلب کن میوههای خوب و خوشتر
# 95 کزان لذات خوش یابی حقیقت %~% که افتاده طلب دارد طبیعت
# 96 هر آن میوه که افتادست از بار %~% مخور از خاک ره ای دوست زنهار
# 97 سقط باشد گذر کن زان مخور تو %~% طلب کن میوه را از شاخ تر تو
# 98 چو تو زین بوستان لذت نیابی %~% یقین دان عین آن قربت نیابی
# 99 از این بستان بخور لذات شیرین %~% ترش هرگز مخور ای مرد غمگین
# 100 من این اسرار بهر آن بگفتم %~% که از پیر بزرگ این دم شنفتم
# 101 سقط باشد در اینجا آنچه خامند %~% حکیمان میوههای خوش طعامند
# 102 حکیمان میوه نغزند و شیرین %~% که از آن است در این باغ تمکین
# 103 حکیمان جان جانند گر بدانی %~% حکیمانی که دارند آن عیانی
# 104 حکیمان گرچه بسیارند در دهر %~% کجا تریاک دانند کرد مر زهر
# 105 حکیمی باید و پاکیزه جانی %~% که داند راز هر چیزی عیانی
# 106 حکیمی نیست با جوهر درآئی %~% مثال رهبری یا رهنمائی
# 107 حکیمی نیست تادردت نگوئی %~% ز بعد درد درمانت بجوئی
# 108 حکیمی نیست تا دردم بگویم %~% برش در عشق من چاره بجویم
# 109 حکیمی نیست بر مانند عطار %~% که درمان میکند اینجا بیکبار
# 110 ز حکمت کرد درمان جمله ذرات %~% ز عین حکمت و قرآن و آیات
# 111 ز حکمت جمله درمان کرد اینجا %~% حقیقت جان جانان کرد اینجا
# 112 دوای درد خود عطار کردست %~% همی آسان چنین کس را دهد دست
# 113 ز حکمت ذات دارد کو حکیمست %~% که یسین سر قرآن از حکیمست
# 114 دوای درد خود کردست اینجا %~% که دید انبیا دارد هویدا
# 115 دوای درد خود او یافت جانان %~% حقیقت فاش کردست راز پنهان
# 116 دوای درد او بد عین صورت %~% بدش درمان پذیرفت از ضرورت
# 117 حقیقت درد بود و با دوا باشد %~% عیان انتهایش انتها شد
# 118 چو درد عشق بی درمان فتادست %~% حقیقت راز با جانان فتادست
# 119 چو درد عشق در جان بود جانان %~% حقیقت درد شد اینجای درمان
# 120 چو درد عشق درمان کرد عطار %~% عیان مر جانش جانان کرد عطار
# 121 چو درد عشق نبود مر کسی را %~% مخوان کس کوست بیشک ناکسی را
# 122 چو درد عشق داری هست درمان %~% ولی وقتی که گردد جان جانان
# 123 ترا آزرد یا درمان برد زود %~% بیابی در میان دیدار معبود
# 124 ز درد ار آگهی درمان طلب کن %~% ز جان گر آگهی جانان طلب کن
# 125 ز درد ار آگهی درمانست دلدار %~% که درمانت کند هر دو بیکبار
# 126 ز درد عشق جانها مبتلا شد %~% همه جانها در این عین بلا شد
# 127 ز درد عشق اگر بوئی نیابی %~% دمادم سوی درد او شتابی
# 128 مجو درمان اگر مردی در این درد %~% میان جان و دل بنشین دمی فرد
# 129 چو آدم فردباشی همچو اول %~% وگرنه ناگهی گردی مبدل
# 130 میان جان تو داری عین درمان %~% دل خود از بلای درد برهان
# 131 میان جان نظر کن سر بیچون %~% که گردانست در وی چرخ گردون
# 132 میان جان نظر کن باز بین دل %~% حقیقت برگشا این راز مشکل
# 133 زهی نادان که خود دانا شماری %~% ز شرم حق کجا می سر برآری
# 134 زهی نادان که ماندی اندر اینجا %~% بسی دیدی همی آزار دنیا
# 135 ندیدی هیچ جز اندوه و جزدرد %~% نرفتی یک زمان نزدیک یک مرد
# 136 که تا راهی مگر بازت نماید %~% گره از کار بسته برگشاید
# 137 تو در بازار دنیا بازماندی %~% از آن در شهوت و در آز ماندی
# 138 تو در بازار دنیا مبتلائی %~% نمیدانی کنون کز که جدائی
# 139 تو پنداری که در عین بهشتی %~% خدا یکباره از خاطر بهشتی
# 140 تو پنداری که دنیا هست جنت %~% از آن هر لحظه یابی رنج و محنت
# 141 تو پنداری که در عین جنانی %~% از آن اینجا یقین چیزی ندانی
# 142 تو پنداری که میآئی ز جائی %~% زهی پندار تو ناخوش بلائی
# 143 تو پنداری که چیزی یافتی تو %~% حقیقت هیچ می نایافتی تو
# 144 تو پنداری که پندارت غلط شد %~% از آن بود و در اینجا چون سقط شد
# 145 تو پنداری که دنیا هست چیزی %~% بر عاقل نمیارزد پشیزی
# 146 تو پنداری که اینجا باز مانی %~% که نادانی یقین در دهر فانی
# 147 ز دانائی چنین پندار داری %~% که پیوسته دل افگار داری
# 148 ز دانائی چنین در بند خویشی %~% از آن جان و دلت پیوسته ریشی
# 149 ز دانائی بماندی این چنین خوار %~% که کردت قید اینجا دهر غدار
# 150 ز دانائی بماندی در جهنم %~% بلای خویش میبینی دمادم
# 151 ز دانائی بماندی زار و مسکین %~% گهی پرمهر و گاهی گشته پرکین
# 152 ز دانائی بماندی در تک و تاز %~% برو وین حرف از گردن بینداز
# 153 ز دانائی بمانده زار و مجروح %~% نمییابی در اینجا قوت روح
# 154 چگویم تا که درد تو شود به %~% اگر مرد رهی داد سخن ده
PageV01P055
# 1 دلا بگذر ز خود وندر فنا شو %~% عیان انبیا و اولیا شو
# 2 ز دیده گوی وز تقلید مگرو %~% دگر اسرار آدم نیز بشنو
# 3 توئی آدم بحوا بازماندی %~% عجب در عزت و در ناز ماندی
# 4 بحوا گر بمانی باز اینجا %~% یقین چون او تو جان درباز اینجا
# 5 چو میدانی که خواهی رفت آخر %~% دمی مگذر تو از معنی ظاهر
# 6 ز حق یک دم مشو دور ای دل و جان %~% وگرنه از بهشتت زود جانان
# 7 کند بیرون بیک ره همچو ابلیس %~% بگو تا چند خواهی کرد تلبیس
# 8 چو بیرون گرکند اینجا بزاری %~% سزد گر این زمان شرمی بداری
# 9 بدان میگویمت تا گوش دل تو %~% گشائی این حجاب آب و گل تو
# 10 نمود آدم و حوا بخوانی %~% ز تفسیر عیان اسرار خوانی
# 11 چوآدم آن چنان صورت عیان دید %~% ز شادی در میان یک دم بنازید
# 12 چو حوا دید پیش خود نشسته %~% در غمها بروی او ببسته
# 13 که پیش و پس همه خیل فرشته %~% همه از فیض ربانی سرشته
# 14 ستاده جبرئیل و جمله حوران %~% همه در پیش آدم با قصوران
# 15 خطابی کرد حق آنگه ابا او %~% که چون میبینی آدم گفت نیکو
# 16 توئی دانا و رحمانی چگویم %~% در این میدان که سرگردان چو گویم
# 17 صفات تست اینجا آشکاره %~% مرا اینجا رسد عین نظاره
# 18 تو بینائی و راز جمله دانی %~% تو پیدا کرده راز نهانی
# 19 همه مانده عجایب اندر این حال %~% زبانم گشته اندر صنع تو لال
# 20 تو آوردی در اینجا سر بیچون %~% نمیدانم که این احوال مر چون
# 21 نه خوابست اینکه میبینم عیانی %~% و یا پندار این سر نهانی
# 22 منم اندر بهشت لایزالت %~% شده اندر تجلی جمالت
# 23 ز وصفت واله و شیدا شدستم %~% ز جام عشق تو حیران و مستم
# 24 ز صنعت عقل من حیران بماندست %~% خرد انگشت در دندان بماندست
# 25 ز صنعت ماندهام در عین خوابی %~% که در پهلوی من یک آفتابی
# 26 نشاندستی کنون این از کجا بود %~% که ما را اندر این پیدا لقا بود
# 27 کجا بد اول و این از که آمد %~% که عقل و هوش آدم جمله بستد
# 28 مرا برگوی تا خود این چه بود است %~% که صنع تو مرا پیدا نمودست
# 29 تعالی الله زهی دیدار یکتا %~% که گردی اندر این جنت هویدا
# 30 تعالی الله زهی قدرت نمودی %~% در این صنعت چنین نمودی
# 31 تعالی الله زهی انوار بیچون %~% که پیدا کرده از کاف وز نون
# 32 تعالی الله زهی نقاش مطلق %~% ترا باشد چنین راز اناالحق
# 33 تعالی الله که آدم گشت حیران %~% جلالش را در اینجا وصف نتوان
# 34 تعالی الله که آدم آفریدی %~% ورا در عین جنت آوریدی
# 35 نمودی این زمانش جوهر خویش %~% حجابم بر گرفتی جمله از پیش
# 36 حجابم این زمان برداشتی باز %~% که دیدم من در این انجام و آغاز
# 37 حجابم این زمان رفته بیکبار %~% که آمد راز جانانم پدیدار
# 38 حجابم این زمان شد جملگی دور %~% که میبینم ورا نور علی نور
# 39 حجابم دور شد از روی دلدار %~% چو دیدم گشتهام از جنگ بیزار
# 40 حجابم دور شد تا راز دیدم %~% نمودش اندر اینجا باز دیدم
# 41 حجابم دور شد تا روی یارم %~% حقیقت گشت اینجاگه شکارم
# 42 حجابم دور شد میبینمش روی %~% نشسته این دمم جانان بپهلوی
# 43 حجابم دور شد از عین جنات %~% که میبینم کنون مستور ذرات
# 44 جمال یار رویاروی دیدم %~% نمود دوست در پهلوی دیدم
# 45 جمال یار آنگاهی چنانم %~% ندانم تا که وصفش من چه خوانم
# 46 جمال یار این حوران که باشند %~% به پیش رویت اینان خود که باشند
# 47 جمال روی ما حور و قصورست %~% جمال جان آدم پر ز نورست
# 48 جمال یار عین جاودانست %~% که این از پیش آدم رایگان است
# 49 جمال یار و دیدار نکوئی %~% که وصفش مینگنجد از نکوئی
# 50 جمال یار آنگه پرلقایست %~% که درد جان آدم را دوایست
# 51 جمال یار میبینم کنونم %~% در این جنات اندر رهنمونم
# 52 جمال یار میبینم بشادی %~% مرا این عین جاویدان تو دادی
# 53 جمال یار میبینم عیانی %~% توآوردی تو کردی و تو دانی
# 54 جمال یار بی برقع پدیدست %~% ولی اندر لطافت ناپدیدست
# 55 جمال یار روح جان فروزست %~% که در جنات جانم رخ نمودست
# 56 جمال یار دیدم رایگانی %~% تو گویائی در این شرح و معانی
# 57 جمال یار بس زیبا و خوبست %~% ولی در ذات ستار العیوبست
# 58 نمودی این زمان از پرده راز %~% مرا پیدا شده انجام و آغاز
# 59 نمودی این زمان دیدار خویشت %~% عجب برداشتی ای جان زپیشت
# 60 چو برقع برگرفتی ای دل و جان %~% ندارم طاقت خورشید رخشان
# 61 ندارم طاقت خورشید رویت %~% از آن چون ذرهام حیران ببویت
# 62 ندارم طاقت عکس جمالت %~% اگرچه دیدهام عین وصالت
# 63 وصالت رخ نمود اینجامرا بین %~% دل شیدای ما از جان ما بین
# 64 وصالت میرباید جان آدم %~% که بنمودی چنین اعیان آدم
# 65 وصالت میرباید جوهر جان %~% نمییارم که بینم رویت ای جان
# 66 شدستآدم در این جنات بیهوش %~% زبان اینجا نیارم کرد خاموش
# 67 دل و جان واله و حیران چه گویم %~% در اینجا گاه ای جانان چه گویم
# 68 توئی صانع درون جان آدم %~% تو هم حوائی و جانان آدم
PageV01P056
# 1 خطاب آمد که آدم چندگوئی %~% درون بنموده رویم چند جوئی
# 2 بگو تا چند گوئی در بهشتم %~% که من تخم شما اینجا بکشتم
# 3 ز حد بگذشت اکنون گفت اینجا %~% زمانی گوش کن بشنفت اینجا
# 4 منم آدم در اینجا رخ نموده %~% گره از کار عالم برگشوده
# 5 منم آدم جمال من تو دریاب %~% درون خانه شادانم تو دریاب
# 6 کنون دلدار اینجا گشت حاصل %~% بدیدار نبی اینجای واصل
# 7 کنون دلدارت اینجا آفریده %~% در این جنت برایت آفریده
# 8 جمال ما است از راز نهانی %~% که پیدا کردهام عین عیانی
# 9 جمال ماست خوش بنگر تو ما را %~% که من پیدا بکردستم نکو را
# 10 از آن تست آدم شاد دل باش %~% در این سر بی حجاب آب و گل باش
# 11 از آن تست آدم باز بین راز %~% توئی تست در انجام و آغاز
# 12 از آن تست او و تو از اوئی %~% چو او خوب و دلارا و نکوئی
# 13 از آن تست او داد تو بودست %~% که اینجا گه ز وصفم رو نمودست
# 14 از آن تست او در عین تحقیق %~% بهشت رایگان دادیم و توفیق
# 15 تو از وی بازدان دلدار با ما %~% که از تو آمدست اعیان در اینجا
# 16 درون خانه و بنگر تو این دم %~% خوش افتادست حوا نیز آدم
# 17 ولی اینجاترا عقدیست پنهان %~% که بندم من در اینجا من باعیان
# 18 به ده صلوات ای آدم بصد بار %~% بروی مصطفی آن فخر ابرار
# 19 به ده صلوات حوا شد قبولت %~% که از صلوات بینی تو اصولت
# 20 به ده صلوات و عین جاودان شو %~% بصورت برتر از کون و مکان شو
# 21 به ده صلوات ای آدم در این دم %~% بروح مصطفی کو هست خاتم
# 22 به ده صلوات را از بهر کابین %~% که حوا یافت این اسرار و تمکین
PageV01P057
# 1 خطابی کرد آدم کای دل و جان %~% بگو با من کنون این راز پنهان
# 2 که خاتم کیست تا من باز دانم %~% که شد تازه از این روح و روانم
# 3 که باشد مصطفی یا رب مرا گوی %~% که در میدان عشق او منم گوی
# 4 بدو گفتا که ای آدم بدان هان %~% محمد(ص) راز اسم آمد ز اعیان
# 5 طفیل او ترا من آفریدم %~% ز نسل او ترا من برگزیدم
# 6 طفیل اوست این جنت که دیدی %~% ولیکن اسم او اکنون شنیدی
# 7 طفیل اوست ماه و چرخ و انجم %~% همه در پرتو رویش بود گم
# 8 طفیل اوست این اشیا سراسر %~% ز دیدارش در این جنات برخور
# 9 اگر می او نبودی تونبودی %~% که گفتی اندر اینجاگه شنودی
# 10 اگر او مینبودی خود دم تو %~% کجا بودی اسامی آدم تو
# 11 طفیل اوست دنیا آخرت هم %~% طفیل ذات او حوا و آدم
# 12 مرا محبوب اوست ای آدم اینجا %~% از او پیدا نمودم جمله اشیا
# 13 ز بهر او تمامت آفریدم %~% ترا از بهر او من برگزیدم
# 14 پس آنگه داد آدم نیز صلوات %~% خروش افتاد در حوران جنات
# 15 خروش افتاد اندر عرش و افلاک %~% ز هیبت لرزه افتاد بر خاک
# 16 خروش افتاد در ذرات عالم %~% از آن هیبت زبان در بست آدم
# 17 ملایک بر فلک در عین صلوات %~% تمامت غلغه افکنده ذرات
# 18 چو آدم آنچنان اغراض حق دید %~% درون جان خود او مصطفی دید
# 19 درون جان عیان نور محمد %~% همی دید او مصور یا مؤید
# 20 دعا کرد آن زمان بگشاد او دست %~% ز عجز خویشتن شد نیز در هست
PageV01P058
# 1 چنین گفت ای خدای حی رحمان %~% کریم و قادر و دانا و سبحان
# 2 خداوند جهان و جان تو باشی %~% حکیم و قادر و دیان تو باشی
# 3 بحق ذات پاکت یا الهی %~% که تو دانای حالی و تو شاهی
# 4 بحق این محمد کآدم اینجا %~% بکن بخشایشی این لحظه او را
# 5 بحق این محمد خاتم تو %~% بیامرزی بفضلت آدم تو
# 6 بیامرزی گناه جمله را پاک %~% که پیدا کرده ما را تو از خاک
# 7 بفضلت جمله فرزندانم ای جان %~% باحمد بخشی ای غفار سبحان
# 8 خطاب آمد که آدم خوش دعائی %~% بکردی اندر اینجا خوش صلائی
# 9 خوشی صلوات دادی مردعایت %~% قبول آمد برم این دم دعایت
# 10 بیامرزم در آخر من گناهت %~% بهرجائی ترا بیشک پناهت
# 11 ولی آدم ز من بشنو یکی راز %~% اگر خواهی که باشی جمله اعزاز
# 12 همه زان تو است و من تراام %~% نمودم عزت و عین لقاام
# 13 همه زان تو و تو زان مائی %~% کنون بر جزو و بر کل پادشائی
# 14 نظر کن جمله را زان تو کردم %~% همه درحکم و فرمان تو کردم
# 15 ولی این یک شجر اینجا تو منگر %~% وگرنه بفکنم در عین آذر
# 16 تو این گندم مخور تا میتوانی %~% که مر ما را در این راز نهانی
# 17 بود تو آن نمیدانی تو بشنو %~% ابر اسرار ما آدم تو بگرو
# 18 مخور این گندم وآزاد میباش %~% درون جنتم دلشاد میباش
# 19 مخور این گندم و راز نهان بین %~% مرا پیوسته تو عین العیان بین
# 20 مخور این گندم و باقی بخور تو %~% همی فرمان شیطان را مبر تو
# 21 مخور این گندم و گفتم ترا بین %~% بجز ما را مبین و شاد بنشین
# 22 کنون ای جبرئیل این تخت بردار %~% بصنع ما تو اندر زیر پردار
# 23 بهر جائی که میخواهد دل او %~% همی بر با مرادش حاصل او
# 24 کنم زیرا که من پروردگارم %~% بفضل خود ورا نیکو بدارم
# 25 اگر فرمان برد ما را بتحقیق %~% دهم من بیشتر آن لحظه توفیق
# 26 ایا جبریل او را هرچه خواهد %~% بده اینجا نیفزود و نکاهد
# 27 بحالی جبرئیلش تخت برداشت %~% ز عزت آدم اینجا سر برافراشت
PageV01P059
# 1 بهرجایی روان کز عشق میشد %~% دمی کآنجای آدم را همی شد
# 2 تماشای بهشتش هر زمان بود %~% که آدم ز آفرینش جان جان بود
# 3 چو آدم سوی عدن آمد ز شادی %~% بدو جبریل گفتش یا عبادی
# 4 ببر فرمان حق بنیوش از من %~% که قول حق چو خورشیدست روشن
# 5 مخور تو زین درخت ای آدم و باش %~% ز عشق او توئی اسرار کل فاش
# 6 مکن تا شاه باشی جاودانه %~% وگرگیرد از این حق را بهانه
# 7 بمانی جاودانه تو گنه کار %~% شوی عاصی تو اندر حکم جبار
# 8 تو را من پند دادم رایگانی %~% ز حق گفتم ترا باقی تو دانی
# 9 فرود آمد دلش اینجای آدم %~% که بد جنات او از عین آدم
# 10 بهر جانب همی آب روان دید %~% معظم قصرهای رایگان دید
# 11 بشد جبرئیل ز آنجا تا بمسکن %~% گرفت آدم بسوی عدن با من
# 12 دلش مستغرق فرمان شه بود %~% چو آن اسرار از جبریل بشنود
# 13 بخود اندیشه میکرد آدم %~% که با جنات او از عین آن دم
# 14 بهر جانب همی آب روان دید %~% معظم قصرهای حوریان دید
# 15 همه جنات پر حور و قصورست %~% زمین و آسمانم غرق نورست
# 16 ولی این صورت زیبا در اینجا %~% بپرسم یک سخن او را در اینجا
# 17 چو حق این را برایم آفریدست %~% ز بهر من در اینجا آوریدست
# 18 همه میل دلش در سوی او بود %~% که حوا پیش چشمش بس نکو بود
# 19 همه میل دلش سویش گرفته %~% بجز او جمله در خاطر گرفته
# 20 بجز او در دلش چیزی نگنجید %~% جهان نزدیک او موئی نسنجید
# 21 بحوا گفت کای جان جهانم %~% توئی مر نور چشم دیدگانم
# 22 بتو روشن شده نور دو دیده %~% توئی از آفرینش برگزیده
# 23 من و تو هر دو دیدار بهشتیم %~% که از حضرت بدان صورت بهشتیم
# 24 من و تو هردو از اعیان اصلیم %~% دمی خوش کاندر این دم عین وصلیم
# 25 من و تو هر دو مانندیم الله %~% که پیدا آمدیم از حضرت شاه
# 26 من و تو هر دو دیدار الهیم %~% کنون بر جزو و بر کل پادشاهیم
# 27 کنون خوش باش با ما یک زمانی %~% که خواهد ماند از ما داستانی
# 28 چنین کان مرهمی بینم نهانی %~% خدا را خوش بود ما را تو دانی
# 29 که جز دیدار حق چیز دگر نیست %~% ترا حوا از این معنی خبر نیست
# 30 کنون ای جان و ای دل نزد من آی %~% گره از کار من یکباره بگشای
# 31 جوابش داد حوا نیز آن دم %~% که ای جان جهان و یار آدم
# 32 جوابش داد آن دم نیز حوا %~% که ای جان جهان کم کن تو غوغا
# 33 مرا جانی و تو هم زندگانی %~% ولی سر خدا جمله تو دانی
PageV01P060
# 1 نمود حق نه چیزی هست بازی %~% تو این دم در تمامت سرفرازی
# 2 تو قدر خود بدان و سر نگهدار %~% ببین نامت چه چیزی گفت جبار
# 3 از این گندم حذر میکن دمادم %~% ببین تا حق چه گفتست گفت آدم
# 4 که تو زان منی من زان تو باش %~% ولی گر با منی با خویشتن باش
# 5 در این جنات اگر خواهی که باشم %~% حقیقت تخم نیکوئی بپاشم
# 6 بمردی بگذر از گندم حذر کن %~% پس آنگه سوی من کلی نظر کن
# 7 که تا باشیم با هم جاودانه %~% نگیرد هیچکس بر ما بهانه
# 8 همه حوران در اینجامان ندیمست %~% خدای ما کریمست و رحیمست
# 9 اگر خواهی که مانی جاودانی %~% پذیری پند من اکنون تو دانی
# 10 بدو گفت آدم ای جان و دل من %~% بمن بگذار اینجا مشکل من
# 11 نه حق با من چنین اسرار گفتست %~% ولی با کس نه این اسرار گفتست
# 12 بمن بگذار من به از تو دانم %~% نکو گفتی بگو جان جهانم
# 13 سبک آدم ورا بگرفت محکم %~% نمود اندر کشید اینجای آدم
# 14 در آغوشش گرفت آن نور قدرت %~% دمادم بود اندر عین رحمت
# 15 برویش سر نهاد آن روی آنجا %~% شدند از عشق کل یکسوی آنجا
# 16 بجز دیدن که ایشان را لقا بود %~% نمود هر دو از عین بقا بود
# 17 گمان اینجا مبر ای دوست دریاب %~% تو در مغز حقیقت پوست دریاب
# 18 عزازیل دژم چون دید احوال %~% بیامد بر در جنت دگر حال
# 19 کنون بشنو تو اسرار نهانی %~% اگرمردی رهی این سر بدانی
# 20 چنان ابلیس بر درگاه میبود %~% که بر احوالشان آگاه میبود
# 21 قضا را مار با طاووس رخشان %~% بدید آنجای ایشان هر دو دربان
# 22 برفت ابلیس و با ایشان شدش دوست %~% ببین کاسرارم اینجا مغز شد پوست
# 23 تو دیگر میندانی سر اسرار %~% ولی تو کی بدانی جز که گفتار
# 24 بر تو چون حکایت باشد این را %~% ندانی تو بیان عین الیقین را
# 25 چو تو این سر حق را قصه دانی %~% همی ترسم که اندر غصه مانی
# 26 مدان این قصه را مانند صورت %~% که مانی خوار سرگردان صورت
# 27 اگرچه قصه خواند این حق تعالی %~% نمودی کرد این اسرار ما را
# 28 ولیکن قصه در عالم بسی دان %~% پراکنده بسی با هر کسی دان
# 29 حقیقت قصه چون بسیار گفتند %~% همه اندر بیان بیکار گفتند
# 30 مگو بسیار اگر گوئی نکو گوی %~% نه هر چیزی که میآید فرو گوی
# 31 نمیگنجد در این قصه چه و چون %~% ز بیچونست این اسرار بیچون
# 32 نه بازیچه است این اسرار بیچون %~% نمیگنجد در این قصه بدان چون
# 33 ز بیچونست این اسرار تحقیق %~% کسی کو را بود از دوست توفیق
# 34 بداند این نمودار از کجایست %~% حقیقت عین گفتار از کجایست
# 35 ببازی نیست این دنیا نظر کن %~% ز بازی بگذر و خود را خبر کن
# 36 نه حق گفتست این اسرار با تو %~% درآید این همه گفتار با تو
# 37 که تا دانی که چونست زندگانی %~% کنی تو روزی اندر دهر فانی
# 38 ز بهر تو تمامت انبیا را %~% فرستادست چندین پیشوا را
# 39 مدان این پیشوایان را تو بازی %~% وگرنه در تف عزت گدازی
# 40 همه تورات با انجیل و فرقان %~% ز بود حکمت اینجاگاه بر خوان
# 41 همه اینجایگه سر کلامست %~% که حق گفتست و یک معنی تمام است
# 42 ولی آن سر که گفت در عین قرآن %~% همه درج است اندر ذات سبحان
# 43 چو حق اینجاست اینجا رخ نمودست %~% در اسرار معنی برگشودست
# 44 نه بستست این در و در اندرون باش %~% تو درمعنی قرآن ذوفنون باش
# 45 تو هر سری که از قرآن بیابی %~% یقین میدان که ایمن از عذابی
# 46 هر آن کو سر قرآن یافت اینجا %~% برون شد از خود و بشتافت آنجا
# 47 هر آن کو سر قرآن باز دید او %~% چو آدم عزت و هم ناز دید او
# 48 هر آن کو سر قرآن باز داند %~% همیشه از زبان گوهر فشاند
# 49 هر آن کو سر قرآن باز دانست %~% یقین انجام با آغاز دانست
# 50 حقیقت جوهر قرآن خدایست %~% که او مر جمله کل را پیشوایست
# 51 حقیقت جوهر قرآن ز نورست %~% که مؤمن دائما زو با حضورست
# 52 حقیقت جوهر قرآن بقایست %~% که در خواندن ترا عین لقایست
# 53 همه جا اوست و او از جای خالی %~% تعالی الله زهی نور معالی
# 54 چو او رانیست جای و در سراپای %~% توانی یافت جاویدش همه جای
# 55 جهان گر اول و گر آخر آمد %~% وگر باطن شد و گر ظاهر آمد
# 56 چه میپرسی ز باطن یا چه ظاهر %~% چه میگوئی چه اول یا چه آخر
# 57 چو ذاتش ظاهر و باطن ندارد %~% صفاتش اول و آخر ندارد
# 58 مکان را ظاهر وباطن نماید %~% زمان را اول و آخر نماید
# 59 مکان چون نیست اینجا و زمان هم %~% نه وصفش میتوان کردن نه آن هم
# 60 عدد گردد حقیقت ان احد خاست %~% ولی اینجا نیاید جز خدا راست
# 61 یقین دان آنچه رفت و بیشکی دان %~% هزار و یک چو صد کم از یکی دان
# 62 چو ابری چشمه دارد صد هزاران %~% عدد از چشمه خیزد نی ز باران
# 63 وجود بی نهایت سایه انداخت %~% نزول سایه چندین مایه انداخت
# 64 وجود سایه چون دریافت آن خاست %~% که خود را بی نهایت آورد راست
# 65 چو اصلش بی نهایت بود او نیز %~% وجود بی نهایت خواست یک چیز
# 66 ولی بر بی نهایت هیچ نرسید %~% از این نقصان بدو جز هیچ نرسید
# 67 بسنجید و نبودش هیچ چاره %~% شد القصه ز نقصان پاره پاره
# 68 چو هر پاره از او سوئی برون شد %~% چنین گشت و چنان و چند و چون شد
# 69 اگر هستی تو اهل پرده راز %~% بگویم اول و آخر به تو باز
# 70 وجودی در زوال و حد و غایت %~% فرو شد در وجود بی نهایت
# 71 حقیقت جوهر قرآن در او بین %~% ورا گر مرد رازی رهنمون بین
# 72 حقیقت جوهر قرآن طلب کن %~% وجود جز و کل شیی سبب کن
# 73 حقیقت جوهر قرآن تو دریاب %~% اگر مردی مرو هرگز از این باب
# 74 حقیقت جوهر قرآن چو جانانست %~% که اینجاگه ترا پیدا و پنهانست
# 75 ز نور او بری ره تا بر دوست %~% کند مغزت دراینجا جملگی پوست
# 76 ز نور او همه آفاق نورست %~% ولی بدبخت از این اسرار دورست
# 77 ز نور او زمین و آسمانست %~% ز دید او مکین وهم مکانست
# 78 ز نور او تمامت هست روشن %~% بدان گرد انست این گردنده گلشن
# 79 ز نور او اگر بینی عنایت %~% براندازی زمین و آسمانت
# 80 ز نور اوست اینجا جمله زنده %~% اگر مرد رهی میباش بنده
# 81 بجان شو بنده فرمان خالق %~% مخسب ای دوست اندر وقت فالق
# 82 ز خواب بیخودی بیدار حق شو %~% مر این اسرار ز الله بشنو
# 83 نفخت فیه اندر صبح یابی %~% اگر صبحی بنزد او شتابی
# 84 نماید صنعت اینجا کم تمامی %~% بیابی در دو عالم نیکنامی
# 85 بوقت صبحدم ذرات عالم %~% زنند هر لحظه اینجاگه از آندم
# 86 کند زنده همه ذرات دنیا %~% کسی باید که باشد عین مولا
# 87 شود آدم در آن دم عین جنات %~% ببیند در زمان او جوهر ذات
# 88 هوای دوست آرد در دل و جان %~% ببیند هم به از صد راز پنهان
# 89 بجز جانان نگنجد در ضمیرش %~% که جانان باشد اینجا دستگیرش
# 90 بقول و فعل شیطان سر نتابد %~% که تا آن دم بهشت کل بیابد
# 91 مخور بل کم خور ای بیچاره مانده %~% درون خانه و آواره مانده
# 92 مگو تا چند اندر خورد باشی %~% از آن حق را نه اندر خورد باشی
# 93 چنین از بهر یکتا نان گندم %~% کنی خود را تو اندر جان جان گم
# 94 کند زنده همه ذرات دنیا %~% کسی باید که باشد عین تقوی
# 95 چنین از بهرنفست سرنگونی %~% فرومانده چنین زارو زبونی
# 96 هوا و نفس تو از بهر شهوت %~% ترا انداختند از بهر قربت
# 97 ز بهر نان شود ننگ دو عالم %~% کز این اسرار یابی سر آدم
# 98 بگو تا چند تو دیوانه باشی %~% از آن حضرت همی بیگانه باشی
# 99 بگو تا چند خود را بشکنی تو %~% که چون ابلیس در ما ومنی تو
# 100 چو شیطان بر در جنت مقیم است %~% حذر کن ز آنکه شیطان رجیم است
# 101 تو اندر خلوتی و عین جنات %~% نمود حور بنگر جمله ذرات
# 102 ترا معشوقه خوش در بر نخفته %~% ترا اسرار از خاطر برفته
# 103 دیت پیدا بکرده حق تعالی %~% مکن چندین بخود اینجا جفا را
# 104 چه گفتست و چگویم تا بدانی %~% که داند سر این راز نهانی
# 105 برون شرع هرگز تو نیابی %~% اگر از نور در شرعش شتابی
# 106 بنور شرع و نور حق قرآن %~% بیابی این معما سخت آسان
# 107 ولیکن این بیان واصلانست %~% کسی کین سر بداند واصل آنست
# 108 کسی کین سر بدید و این صفا یافت %~% بنور شرع پاک مصطفی یافت
# 109 نیامرزاد یزدانش بعقبی %~% که گوید فلسفه زین شیوه معنی
# 110 چو او برخاست ز آنجا با عدم شد %~% چه افزود اندر آن کوه و چه کم شد
# 111 از آنجاکین همه آمد بصدبار %~% بدآنجا باز گردد آخر کار
# 112 همه آنجا به رنگ پوست آید %~% ولی اینجا برنگ دوست آید
# 113 کلام الله اینجا صدهزارست %~% ولی آنجا بیک رنگ آشکارست
# 114 همه آنجا برنگ خویش باشد %~% ولی اینجا هزاران بیش باشد
# 115 همه اینجایگه یکسان نماید %~% که هر اینجایگه شد آن نماید
# 116 اگرچه جمله یک گر صد هزارست %~% بجز یک چیز آنجا آشکارست
# 117 اگر گوئی عدد بس چیست آخر %~% شد و آمد برای کیست آخر
# 118 جواب تو بس است این نکته پیوست %~% که کوران فیل میسودند با دست
# 119 یکی خرطوم سود و دیگری پای %~% همه یک چیز را سودند یکجای
# 120 چو وصفش کرد هر یک مختلف بود %~% ولیکن فیل در کل متصف بود
# 121 اگر یک چیز گوناگون نماید %~% عجب نبود چو بوقلمون نماید
# 122 عدد گر مینماید تو مبین آن %~% که توحیدست در عین الیقین آن
# 123 تو هم یک جزوی و هم صد هزاری %~% دلیل از خویش روشنتر نداری
# 124 عدد گر غیر خود گوئی روایست %~% ولی چون عیب خود بینی خطایست
# 125 هزاران قطره چون در چشمم آید %~% اگردریا نبینم چشمه آید
# 126 ز باران قطره گر آید نماید %~% چو در دریا رود دریانماید
# 127 اگر تو آتش و گر برف بینی %~% همه قرآنست گر صد حرف بینی
# 128 اگرچه بر فلک صد گونه شمعند %~% برنگ آفتاب آن جمله جمعند
# 129 مراتب کان در ارواحست جاوید %~% چو صد شمعست پیش قرص خورشید
# 130 اگر روحی بود معیوب مانده %~% بباشد همچنان محجوب مانده
# 131 ز جای دیگر است اینگونه اسرار %~% ندارد فلسفی با این سخن کار
# 132 کسی کین دید هم از مصطفی دید %~% در اینجا جملگی عین لقا دید
# 133 ولی گر ره کنی در پرده راز %~% همه ذرات را بینی تو آغاز
# 134 همه مانند تو درگفتگویند %~% همه همچون تو اندر جستجویند
# 135 همه اسرار در اینجا طلبکار %~% همه کارش شده در عین پرگار
# 136 همه جویا و در جانان رسیده %~% جمال روی جانان خود بدیده
# 137 همه ذرات درجانان رسیدند %~% تمامت روی جانان باز دیدند
# 138 ولی نایافتند آن راز اول %~% که بودند اندر اینجاگه معطل
# 139 جمال روی جانان را کسی دید %~% که او از خود طمع اینجای برید
# 140 چو من با او نماندش زین صور او %~% نظر کردش ابی زیر و زبر او
# 141 درون جان رسید و بعد از آن یار %~% نمودش روی بی دیدار هر چار
# 142 طبایع محو شد از دیدن او را %~% گذشت از پرده دل تو بتو را
# 143 یکایک محو کرد و برفکند او %~% رهائی یافتست از عین بند او
# 144 یکایک برفکند و گشت واصل %~% ورا در بی نشانی گشت حاصل
# 145 عیان یار را کل بی نشان دید %~% نه آن کو جسم و جان را در میان دید
# 146 چو ظلمت رفت نور آید پدیدار %~% درون جان حضور آید پدیدار
# 147 چو ظلمت رفت و آمد صبحگاهی %~% بیابی آن زمان سر الهی
# 148 وجودت ظلمت آباد جهانست %~% ولکین آفتاب عین جانست
# 149 از این ظلمت گذر کن تو بیکبار %~% حجاب ظلمتت از پیش بردار
# 150 ز ظلمت دور شو تا نور گردی %~% تو چون آدم ز حق مشهور گردی
# 151 از این ظلمت سرای حسن فانی %~% گذر کن تا شوی سوی معانی
# 152 بمعنی نور بینی در دو عالم %~% ز معنی برگشائی سر آدم
# 153 ز معنی از صور تو دور افتی %~% عیان در عالم پرنور افتی
# 154 ز معنی کاملان ره باز دیدند %~% حقیقت سوی آن حضرت رسیدند
# 155 ز معنی فاش شد اسرار ز ایشان %~% ز معنی بازدانی جان جانان
# 156 ز معنی روشنی جان ببینی %~% درون خورشید جان رخشان ببینی
# 157 ز معنی بازیابی ابتدایت %~% ز معنی گر شوی از انتهایت
# 158 ز معنی فاش گردانی همه راز %~% حجاب از ذات اندازی عیان باز
# 159 ز معنی دان اگر دانی صفاتت %~% عیان گرداند اینجا نور ذاتت
# 160 به معنی حق تعالی با تو پیوست %~% ز معنی بود اجسان تو بربست
# 161 ز معنی این همه آمد پدیدار %~% کسی کو هست معنی را طلبکار
# 162 به معنی کو شد و معنی بیابد %~% اگر از جان سوی معنی شتابد
# 163 به معنی هر دو عالم باز بیند %~% عیان او سر آدم باز بیند
# 164 به معنی زنده شو درعالم کل %~% که اینجاگه توئی مر آدم کل
# 165 به معنی از همه افلاک بگذر %~% ز جان اعیان عین ذات بنگر
# 166 به معنی بگذر از خورشید و انجم %~% که در دریای ذات آئی عیان گم
# 167 به معنی بگذر از بود وجودت %~% بحق بنگر حقیقت بود بودت
# 168 هزاران نقش بر یک ظل هستند %~% ولی چون زان نبد در هم شکستند
# 169 در آنوحدت دوعالم راشکی نیست %~% که موجود حقیقت جز یکی نیست
# 170 چه گویم چون نمیدانم دگر هیچ %~% همه اوست و همه اوست و دگر هیچ
# 171 نمیآمد احد در دیده تو %~% عدد اندر احد در دیده تو
# 172 چو تو بر قدر دید خویش بینی %~% یکی را صد هزاران بیش بینی
# 173 اگر احول عدد را در احد دید %~% غلط دیدست اوچون در احد دید
# 174 ترا خوانم اگر خوانی دگر نه %~% ترا دانم اگر دانی دگر نه
# 175 هم از خود سیرم و از هر دو عالم %~% ترا میبایدم والله اعلم
# 176 به معنی بگذر از کون و مکان تو %~% ببین اعیان جانان رایگان تو
# 177 به معنی گر خدا را باز بینی %~% وجود انجام با آغاز بینی
# 178 به معنی جمله مردان ره سپردند %~% ز بود خود بیکباره بمردند
# 179 به معنی جملگی دیدار دیدند %~% نظر کردند خود را یار دیدند
# 180 به معنی تن عیان با جان شد اینجا %~% عیانشان جملگی جانان شد اینجا
# 181 به معنی در صفات اینجایگه ذات %~% بدیدند بی یکی در دید ذرات
# 182 به معنی گر کلاه عشق خواهی %~% بدان ای جان که اینجاگه تو شاهی
# 183 به معنی گر شوی از جمله آزاد %~% ز تو باشد حقیقت جمله آباد
# 184 به معنی باز بین ذات حقیقی %~% نظر کن عین آیات حقیقی
# 185 به معنی ذات شو در سینه خویش %~% از این معنای روحانی بیندیش
# 186 که حق در سینه دل بازیابی %~% از این معنی نظر دل بازیابی
# 187 خدا در بود جان داری بیندیش %~% حجاب آخر دمی بردار از پیش
# 188 نمیبینی تو آدم در درونت %~% خدادر عقل کل شد رهنمونت
# 189 ز فرمان خدا دوری گزیدی %~% از آن عین حقیقت میندیدی
# 190 زهی عاقل که خود عاقل شماری %~% برو کز عقل کل بوئی نداری
# 191 چرا دم میزنی مانند مردان %~% نداری هیچ بوئی تو از ایشان
# 192 نشان صادقان هم بی نشانیست %~% که بی نقشی عیان جاودانی است
# 193 ترا بوئی از ایشان نیست پیدا %~% چرا تو میکنی بسیار غوغا
# 194 براه عزت مردان نرفتی %~% چوحیوان دائما خوردی و خفتی
# 195 براه راستان رو دائما هان %~% وجودت از بلا و رنج برهان
# 196 براه راستان آئی بمنزل %~% چرادرمانده در عین این گل
# 197 براه راستان سوی بهشت آی %~% گره یکبارگی از خویش بگشای
# 198 براه راستان صافی شوی زود %~% اگر بزدائی اینجا زنگ دل زود
# 199 دلت آئینه است و جمله در وی %~% نمودارست این آئینه را هی
# 200 مکن آلوده از زنگ گنه آن %~% که ناکامی کنی اینجا تبه هان
# 201 همیشه دار این آئینه صافی %~% تو آدم باش هر آئینه صافی
# 202 تو صافی باش همچون آینههان %~% در آئینه ببین هر آئینه جان
# 203 تو صافی باش مر مانند آدم %~% که صافی جان شوی اینجا دمادم
# 204 تو صافی باش تا در بند دردی %~% خوری اینجا از آن بوئی نبردی
# 205 تو صافی باش بر ماننده آب %~% مکن ای دوست همچون آب اشتاب
# 206 تو صافی باش همچون شعله نار %~% بسوزان سر بسر این نقش زنار
# 207 تو صافی باش همچون صورت خاک %~% که بنماید در اینجا صورت پاک
# 208 تو صافی باش بر ماننده باد %~% کندشان آفرینش جمله آباد
# 209 تو صافی باش بر مانند ذرات %~% ز فیض وصل اعیان باش در ذات
# 210 تو صافی باش بر مانند خورشید %~% که نور توست اندر جمله جاوید
# 211 تو صافی باش همچون عین مهتاب %~% بر خورشید جان آور دمی تاب
# 212 تو صافی باش بر مانند افلاک %~% نمودش نار و باد و آب با خاک
# 213 تو صافی باش همچون جان مزین %~% که تا یابی همه اسرار روشن
# 214 تو صافی باش و جان را گل برافشان %~% دمی از جملگی بین نور جانان
# 215 درون جنتی ز ابلیس پرهیز %~% زمانی از طبایع زود برخیز
# 216 جواهر باش صافی در حقیقت %~% بسوزان سر بسر عین طبیعت
# 217 چو آدم باش صافی در نهادت %~% که از صافی بود اینجا گشادت
# 218 دل و جان صاف گردان تا بدانی %~% که معنای خداوند جهانی
# 219 کرا میگوئی ای عطار اسرار %~% که جوهر میفشانی تو ز گفتار
# 220 زهی صافی دل آئینه جان تو %~% که پیدا کرده راز نهان تو
# 221 زهی صافی دل آئینه رخسار %~% که کردی فاش معنی را بیکبار
# 222 حجاب از پیش کلی برگرفتی %~% ترا زیبد که کلی راه رفتی
# 223 تو در منزل دری در صورت گل %~% گشادستی در اینجا راز مشکل
# 224 تو اندر منزلی بیشک رسیده %~% یقین تو بیگمان دل باز دیده
# 225 تو اندر منزلی فارغ نشسته %~% در از گیتی بروی خلق بسته
# 226 تو اندر منزل جانان رسیدی %~% حقیقت روی جانان باز دیدی
# 227 تو اندر منزل و عین بقائی %~% بکل پیوسته در عین لقائی
# 228 تو اندر منزلی ای جان نظر کن %~% همه ذرات دیگر را خبر کن
# 229 تو اندر منزلی جان داده و دل %~% که میبینی حقیقت خویش واصل
# 230  توئی اندر میان واصلان طاق %~% گرفتی از معانی جمله آفاق
# 231 در آخر اول خود باز دیدی %~% نظر بگشادی و کل راز دیدی
# 232 در آخر روشنت کز کجائی %~% حجابت رفت در عین لقائی
# 233 در آخر بیگمان گشتی بیکبار %~% گرفته جان و دل جانان بیکبار
# 234 در آخر بیگمانستی چو منصور %~% شده در جمله آفاق مشهور
# 235 در آخر بیگمان جانان شدی تو %~% در آخر دیدن جان بدی تو
# 236 در آخر چون حجابت شد تو اوئی %~% ولی از وی کنون در گفتگوئی
# 237 ترا این گفت کلی راز گویست %~% شب و روزت از او این گفتگویست
# 238 تمامت سالکان از جان بدیدند %~% که تامعنی ذات تو بدیدند
# 239 تمامت سالکان عالم اینجا %~% ترا ازجان و دل دیدند یکتا
# 240 زهی معنی که اینجا گه تو داری %~% در این عالم دل آگه توداری
# 241 زهی معنی که داری در حقیقت %~% همه دیدی تو در عین شریعت
# 242 زهی شوق تو اندر عالم جان %~% که بنمودست اینجا جان جانان
# 243 عجائب جوهری بس پر بهائی %~% که در عین العیان انبیائی
# 244 عجائب جوهری هستی عجائب %~% که اسرارت نمودست این غرایب
# 245 مترس اکنون که نزدیکست داند %~% که در کشتن وجودت وارهاند
# 246 سرت خواهد بریدن همچو گوئی %~% که تا تو بیش از این سرش نگوئی
# 247 سرت خواهد برید و هم تو دانی %~% که اکنون پیش بینی در معانی
# 248 ترا بعد از وفات این سر اسرار %~% شود با صاحب دردی پدیدار
# 249 مر این اسرار افتد در کف او %~% که او باشد ابا خلق اینت نیکو
# 250 کسی باشد که او را درد جانان %~% میان جان بود پیوسته جانان
# 251 بسی بیند ملامت او در آفاق %~% کمینه باشد او در نزد عشاق
# 252 میان آفرینش فرد باشد %~% از آنکو عاشق پردرد باشد
# 253 ز رسوائی که یابد بیش از بیش %~% شود واصل از این آن مرد درویش
# 254 ایا بیچاره چون این سر ندانی %~% شود فاشت همه سر معانی
# 255 میان جان نظر کن و ندر آن باز %~% ببین و خویشتن یکباره درباز
# 256 چنانت فاش گردانم بعالم %~% که بینی تو مرا سر دمادم
# 257 تو نیز این کن بعالم همچو خود فاش %~% که اینجا آفریده نقش نقاش
# 258 اگر پنهان کنی اینجا کتیبم %~% ببینی در همه عالم نهیبم
# 259 کنی مر فاش این و راز یابی %~% بآخر عزت اندر ناز یابی
# 260 شود این سر بصد سال دگر فاش %~% بدست سالکان افتد نه اوباش
# 261 ببین از پیش و دل با خویش میدار %~% نمود خویش را در پیش میدار
# 262 زهی صاحب یقین گر رازیابی %~% که سر جمله مردان بازیابی
# 263 ز خود بگذشتی و با حق شدستی %~% خداوند جهان مطلق شدستی
# 264 شدستی واصل از دیدار مردان %~% بکردی فاش مر اسرار مردان
# 265 شدستی واصل و حق بینی اینجا %~% حقیقت راز مطلق بینی اینجا
# 266 شدستی واصل و در حق فنائی %~% در این اعیان تو دیدار خدائی
# 267 شوی کشته تو بعد سال و نیمی %~% مپندار این ز بازی و ز بیمی
# 268 دی فارغ شو از اسرار گفتن %~% ترا یک دم در اینجا مینخفتن
# 269 شب و روزت بباید گفت اینجا %~% در اسرار باید سفت اینجا
# 270 زمانی نیز خوش منشین بدنیا %~% که خواهی رفت بیشک سوی عقبی
# 271 یکی خواهی شدن با جمله اشیا %~% از این پس چون شوی در جمله یکتا
# 272 چو در اینجا تو سر کار دیدی %~% ز دنیا و ز صورت در رمیدی
# 273 بر تو جمله عالم خاکدانیست %~% به همت مر ترا این خاکدانیست
# 274 چو سر واصلانی ذات کلی %~% چرا اکنون تو اندر بند ذلی
# 275 بهمت بگذر ازکون و مکان تو %~% رها کن با کسان این خاکدان تو
# 276 ز دنیا هیچ شادی میندیدی %~% در این صورت تو آزادی ندیدی
# 277 بدنیا شادی و تو گاه بیگاه %~% از آن باشد که داری حضرت شاه
# 278 توداری حضرتی مر اینچنین تو %~% دمی مگذار از عین الیقین تو
# 279 چو داری حضرتی بی وصف و ادراک %~% چرا دل مینهی بر این کف خاک
# 280 تو اینجا سر اول باز دیدی %~% میان جمله این اعزاز دیدی
# 281 عجایب جوهری دریافتی تو %~% درون خاک آن در یافتی تو
# 282 بسی گفتند اسرار صفاتش  %~% ولیکن این چنین در نور ذاتش
# 283 نگفتند این چنین شرح و بیانها %~% کجا یابد چنین اسرار جانها
# 284 کسی کاین در زند در برگشایند %~% مر او را راه اینجاگه نمایند
# 285 ره بود از ازل راه درازست %~% نشیب افتاده وقت فرازست
# 286 فرازی جوی اینجاگاه شیبست %~% که اینجا گاه جای پر نهیبست
# 287 بهیبت باش از این ره تا توانی %~% که بتوان شد سوی حق با معانی
# 288 دمی خالی مباش از خود بحالی %~% که تا هر ساعتی گیری کمالی
# 289 دمی خالی مباش از جوهر قدس %~% نظر میکن دمادم جانب انس
# 290 زمانی خودشناس و در مکان باش %~% بهمت برتر از کون و مکان باش
# 291 کناری گیر از این دنیای دون تو %~% چوداری آدم اینجا رهنمون تو
# 292 بهشتت حاصلست اینجا چو آدم %~% تماشا میکنی سر دمادم
# 293 بهشت نقد داری شاد دل باش %~% میان جملگی آزاد دل باش
# 294 بهشت نقد داری حکم ظاهر %~% توئی بر کل معنی جمله قادر
# 295 بهشت نقد داری در برابر %~% زمانی چند تو زینجای مگذر
# 296 مباش اینجا زمانی فارغ از خود %~% براه شرع میکن نیک با بد
# 297 قناعت کن گذر کن از خور و خواب %~% گذشته عمر اکنون ذات دریاب
# 298 زمانی فارغ ازگفتار منشین %~% نمود جزو و کل بر خویشتن بین
# 299 ز خود جوئی چه مرآن کرده هر کس %~% چوداری سر صبح بی تنفس
# 300 خوشا آن صبح کین جان دردمیدست %~% نمود عشق اینجا شد پدیدست
# 301 خوشا آن صبح کآدم کرد پیدا %~% ز ذات خود در این دنیا هویدا
# 302 خوشا آن صبح کاندر خاک باشیم %~% نمود عشق و جان پاک باشیم
# 303 خوشا آن صبح کاینجا کس نباشد %~% جهان طبع و پیش و پس نباشد
# 304 خوشا آن صبح کاندر عین اشیا %~% محیط آئیم پنهانی و پیدا
# 305 خوشا آن صبح چندانی که یابی %~% بجز دیدار او چیزی نیابی
# 306 خوشا آن صبح کاندر جان جان تو %~% شوی در ذات یک کلی نهان تو
# 307 خوشا آن صبح کاینجا بود باشی %~% مکان و لامکان معبود باشی
# 308  خوشا آن صبح کاندر جان جانت %~% نماند هیچ از نفحات جانت
# 309 در آن دم دم نباشد جمله دم دان %~% وجود جمله اشیا را عدم دان
# 310 در آن دم دم نماند نیز آدم %~% یکی بینی همه سر دمادم
# 311 در آن دم دمدمه کلی تو باشی %~% بوقتی کاندر این صورت نباشی
# 312 در آن دم هر دو عالم هیچ بینی %~% نه نقش صورت پرپیچ بینی
# 313 در آن دم چو نظر داری وجودت %~% نباشد مر یکی بین بود بودت
# 314 در آن دم هشت جنت در نگنجد %~% همه کون و مکان موئی نسنجد
# 315 در آن دم محو گردد جمله آفاق %~% نمود ذات باشد درعیان طاق
# 316 در آن دم گر بدانی خود تو اوئی %~% که در جمله زبانها گفت و گوئی
# 317 همه حکم تو باشد بیخود آنجا %~% یکی باشد نمود ذات در لا
# 318 نگنجد آن زمان موئی در افلاک %~% یکی باشد نمود ذات با خاک
# 319 نمود عقل اینجا باز بینی %~% از او این زینت و اعزاز بینی
# 320 چو عقل کل نمودار صفاتست %~% به پیوسته عیان با نور ذاتست
# 321 ز عقل سفل چه گفت و چه گویست %~% نمود صورتست و گفتگویست
# 322 ز عقل سفل پیدا گشت غوغا %~% ولی از عشق گردد زود شیدا
# 323 ز عقل سفل اگر یابی نمودار %~% در اینجا فاش گردد جمله اسرار
# 324 ز عقل سفل بینی جمله افعال %~% که او انداخت اینجا قیل با قال
# 325 ز عقل سفل آدم گشت صورت %~% کزو بد دید جمله بی ضرورت
# 326 ز عقل سفل افعال جهانست %~% که نورش در زمین و در زمانست
# 327 ز عقل سفل دیدن باشد ای جان %~% ولیکن در نگنجد جان جانان
# 328 ز عقل سفل بینی کل احوال %~% ولیکن در نگنجد عقل عقال
# 329 ز عقل سفل چیزی مینیاید %~% کجاکارت از آنجاگه گشاید
# 330 ز عقل کل شود اسرار پیدا %~% نمود جسم و جان گردد هویدا
# 331 ز عقل کل ببینی هر چه پیداست %~% که نور عشق اندر وی مصفاست
# 332 ز عقل کل اگر ره برده تو %~% چرا اندر درون پرده تو
# 333 ز عقل کل اگر یابی نشانی %~% ترا خواهند اینجاگه بیانی
# 334 محمد(ص) عقل کل دیدست تحقیق %~% ز خود دریافتست این سر توفیق
# 335 محمد عقل کل دان وگر هیچ %~% در این اسرار نیست ای دوست مر هیچ
# 336 از او بد عقل کل یکذره دان %~% که دیدست او حقیقت جان جانان
# 337 از او دریاب سر جمله اشیا %~% از اوگردان تو جان و دل مصفا
# 338 از او دید آدم صافی تحیات %~% نمود عشق اندر عزت ذات
# 339 ز صلواتش تمامت کام دل یافت %~% چنان عزت میان آب و گل یافت
# 340 تمامت انبیاش از جان مریدند %~% که به زو مر کسی دیگرندیدند
# 341 تمامت انبیا مقصودشان اوست %~% تمامت واصلان معبودشان اوست
# 342 ندانی این بیان تا جان نبازی %~% کسی کو مصطفا داند ببازی
# 343 کسی کو به بود صد باره در دین %~% که او بد در حقیقت راز کل بین
# 344 حقیقت او چه داند آشکاره %~% که اینجا بود از بهر نظاره
# 345 حقیقت او عیان جان حق دید %~% که خود بر انبیا اینجا سبق دید
# 346 خدا بنمود او در من رآنی %~% بجمله واصلان راز معانی
# 347 گشود او مرکز و واصل نگردد %~% نمود جان او حاصل نگردد
# 348 کسی کو وصل خواهد اصل اویست %~% نمود ذات کل را اصل اویست
# 349 چو حق در جمله اشیا رخ نمودست %~% نمود ذات او گفت و شنودست
# 350 چو حق باشد همه غیری نباشد %~% به پیش واصلان دیری نباشد
# 351 همه محوست در حق گر بداند %~% وگر بیند دلش حیران بماند
# 352 همه محوست در حق جمله عالم %~% ولی اینجایگه سر دمادم
# 353 ز بود فعل میآید پدیدار %~% بدان این سر اگر هستی تو هشیار
# 354 صفات و فعل پیوستند با هم %~% نگنجد ذره از بیش وز کم
# 355 قضا رفتست از اول تا بآخر %~% ز باطن او نموده سر بظاهر
# 356 قضا رفتست از ذرات اول %~% از آن کردند از اینجاگه معطل
# 357 قضا رفتست اینجا هر کسی را %~% فتاده سیر آن اینجا بسی را
# 358 قضا رفتست وجمله سالکان راست %~% نموده راز هم پنهان و پیداست
# 359 قضا رفتست و بنوشتست از پیش %~% تو پیش اندیش اینجا بد میندیش
# 360 قضا رفتست تن در ده بمردی %~% ببین آخر که در مهلت چه کردی
# 361 قضا را آدم از جنت برانداخت %~% قدر هم سر ربانی نه بشناخت
# 362 قضا آدم چنان اعزاز بخشید %~% نمود عشق اول باز بخشید
# 363 قضا در آخرش خوار و زبون کرد %~% ز جناتش بخواری او برون کرد
# 364 قضا ابلیس را از طوق لعنت %~% بگردن بر فکندش بهر نفرت
# 365 قضا ابلیس را در جنت انداخت %~% ورا مانند موم از نار بگداخت
# 366 قضا ابلیس را سجده بفرمود %~% که خود او لایق این طوق کل بود
# 367 بیان او در اینجا گه شود راست %~% ز من بشنو که این معنی بود راست
# 368 نمود قصه ابلیس بشنو %~% عیان او بر تلبیس بشنو
# 369 چنان بد قصه اول که دیدی %~% در آن اسرار کز اول شنیدی
# 370 چنانم ذوق معنی دورم انداخت %~% که کلم در میان نورم انداخت
# 371 بهر معنی که میآید دمادم %~% همان رازست اگر دانی دمادم
# 372 تمامت قصه او هست زاری %~% اگر مانند او تو پایداری
# 373 کنون با قصه آدم شوم باز %~% در این دم مربدان همدم شوم باز
# 374 عیان قصه آدم بگویم %~% نمود غصه او هم بگویم
# 375 که تا چه بر سر آمد آدم او را %~% که بد در حرف کل حق همدم او را
# 376 ز ابلیس آن همه کارش تبه شد %~% عزازیل از بدی رویش سیه شد
# 377 سیه کاری نه نیکو باشد اینجا %~% که جان بدروش بهراسد اینجا
# 378 سیه کاری مکن مانند ابلیس %~% که نزد حق نگنجد هیچ تلبیس
# 379 سیه کاری مکن با رو سپیدی %~% بود فردا ترا زو ناامیدی
# 380 نباشد صبح ابلیست قیامت %~% نباشی روز محشر در ملامت
# 381 کسی کو دائما فرمان شه برد %~% چو مردان راه مردان زود بسپرد
# 382 همه عمرش بجز نیکی نبد کار %~% نمودی یافت او و دید دلدار
# 383 ز وسواس عزازیل ارشوی دور %~% نباشی ظلمت و دائم بوی نور
# 384 ز وسواس عزازیل ای بردار %~% مکن تأخیر وز افعال بگذر
# 385 ز فعل او خطر باشد دل و جان %~% خداگفتست این معنی بقرآن
# 386 عزازیل است دائم در حسد او %~% احد طغرا زده اندر حد او
# 387 عزازیل است ذره راه برده %~% که او دارد درون هفت پرده
# 388 عزازیل است سر کار دیده %~% ز بهر دوست این لعنت گزیده
# 389 عزازیل است رویاروی دلدار %~% ستاده مست و زار از غصه افکار
# 390 عزازیل است اندر خون روانه %~% همی جوید دمادم او بهانه
# 391 عزازیل است مر آرایش تن %~% کز او پیدا شدست آلایش تن
# 392 عزازیل است تن را درگرفته %~% ره ناپاکی اندر برگرفته
# 393 عزازیل است اندر تن فتاده %~% درون پرده اندر تن فتاده
# 394 عزازیل است دیده اول کار %~% نمودش نقطه است و دیده پرگار
# 395 عزازیل است اینجا لعنت دوست %~% امیدی بسته اندر رحمت دوست
# 396 حسددارد ز آدم شد رسیده %~% که او بد اول آخر باز دیده
# 397 حسد دارد بسی در جان و دل او %~% از آن گشته است اینجاگه خجل او
# 398 حسد دور افکند مرد از ره حق %~% کجا باشد دل او آگه از حق
# 399 حسد دور افکند جان و دلت را %~% بسوزاند عیان آب و گلت را
# 400 حسد دور افکند مرد از خداوند %~% ز من بشنو تو ای اسرار وین پند
# 401 حسد هرگز مبر بر هیچکس تو %~% که مانی همچو شیطان باز پس تو
# 402 حسد هرگز مبر بر هیچ دنیا %~% وگرنه در بلا مانی بعقبی
# 403 حسد گر بر نهادت رخ نماید %~% نمود عقل و دینت در رباید
# 404 حسد دور افکند از جوهر پاک %~% حسد گرداندت در جهل ناپاک
# 405 حسد بر دست شیطان بر ملایک %~% از آن در راه حق افتاد هالک
# 406 شب و روز از فراق درد میسوخت %~% بهر لحظه دو میدانش بر افروخت
# 407 شب و روز از حسد اینجا چنان بود %~% که همچون موم در آتش نهان بود
# 408 شب و روز از حسد چاره همی کرد %~% بسی در ذره نظاره همی کرد
# 409 که تا یابد بآدم دستبرد او %~% که آدم پیش چشمش بود خرد او
# 410 اگرچه خرد بود آدم بصورت %~% بزرگی داشت اندر عین نورت
# 411 اگرچه خرد بد حق بد بزرگیش %~% نمیگنجید در جنت چو خوردیش
# 412 چنان ابلیس از غیرت همی سوخت %~% برفت و مار دربان را بیاموخت
# 413 ببرد از راه آنجا مار و طاوس %~% برافکندش پریشان نام وناموس
# 414 چنانشان برد از راه آن ستمکار %~% که ایشان گم شد آنجا بیکبار
# 415 چنانشان مکر کرد از راه بفکند %~% گشاد از کار خود اینجایگه بند
# 416 برفت و در دهان مار پنهان %~% شد آن ملعون پر از مکر و دستان
# 417 اگرچه حسن طاوس همایون %~% مر او را رهنمونی کرد اکنون
# 418 چو چاره نیست کاینجا کار رفتست %~% قضا در نکته پرگار رفتست
# 419 چنان ابلیس ایشان را زبون کرد %~% که همچون خود مر ایشان را برون کرد
# 420 قضا پوشیده کرده چشم ایشان %~% در این معنی کجا آید به آسان
# 421 ندانی یافت این اسرا رچون من %~% که اینجاگه کنم اسرار روشن
# 422 چو مار و نفس ابلیست زبونست %~% ز بهر خویشتن او رهنمونست
# 423 چنانت حسن طاوس معانی %~% ببردست از تو و تو میندانی
# 424 که خواهی رفت اندر سوی جنت %~% که تا آدم بیندازی ز قربت
# 425 چو توامروز هم محکوم اوئی %~% به پیش حق تو فردا می چگوئی
# 426 ببرد از راه باز مانده عاجز %~% نخواهد یافت آن اعزاز هرگز
# 427 ببرد از مکر پر حسن طاوس %~% بیفکندت بیکره نام وناموش
# 428 اسیر او شدی در هشت جنت %~% که تا ویران کند هم جان و تنت
# 429 اسیر او شدی شد در بهشتت %~% که تا ویران کند بوم سرشتت
# 430 تو هستی بیخبر مانند آدم %~% عجائب مانده اینجا دمادم
# 431 چنان مستغرق حوا شدستی %~% که درجنات جانت بت پرستی
# 432 چو حوایت گرفتی کافری تو %~% ز گندم خوردن اینجا غم خوری تو
# 433 جوابت چون گرفتی دور گردی %~% میان جزو و کل معذور گردی
# 434 طبیعت این زمان کز حق جدا کرد %~% همه کارت عجب بی اقتضا کرد
# 435 چو شد کارت تبه آدم نباشی %~% در این جنات حق همدم نباشی
# 436 دمادم کن نظر در سر گندم %~% که در هر گندمی غرقست قلزم
# 437 اگر اسرار گندم باز دانی %~% تو اندر جسم خود حیران بمانی
# 438 اگر اسرار گندم دیده باز %~% حجاب صورتست ازدیده باز
# 439 اگر اسرار گندم هم نبودی %~% وجود کس در این عالم نبودی
# 440 ز سر گندم آگه نیستی هین %~% نظر بگشا و عین صورتت بین
# 441 ز سر تا پای خود اینجا نظر کن %~% دل خود از نمود جان خبر کن
# 442 توئی آن نقطه افتاده زین راز %~% که اینجا میندیدی اولت باز
# 443 ز سر گندم آگاهی نداری %~% که بودی فر درگاهی نداری
# 444 یقین دان گندم اینجا عین دیدار %~% نمود عشق از وی شد پدیدار
# 445 یقین دان گندم اینجا صورت خود %~% که پیدا شد از او هر نیک و هر بد
# 446 یقین دان گندم اینجا سر فانی %~% اگر ترکیب اول بازدانی
# 447 ز صورت در نگر عین حقیقت %~% که در اعیان تو کردستی طریقت
# 448 بصورت درنگر تا راز یابی %~% تو گم کردی و هم تو باز یابی
# 449 بصورت در نگر ترکیب صورت %~% که معنی داری و انواع نورت
# 450 بهشتت ای ندیده هیچ درخود %~% فروماندی عزازیل تو در سد
# 451 بهشتت دردگشت و جان نمودار %~% حجاب گندمت از پیش بردار
# 452 تو داری صورت و معنی ابلیس %~% کند هر لحظه در ذات تو تلبیس
# 453 اسیر اوشدی در هشت جنت %~% که تا ویران کند هم جان و تنت
# 454 بیندیش و فرو بشناس آگاه %~% شو اینجا تا نیندازدت از راه
PageV01P061
# 1 چو شد شیطان سوی جنت ابا مار %~% درون آن دهن او ماند بیمار
# 2 تفرج کرد همچون اولین او %~% ز بهر جان آدم در کمین او
# 3 بد از ملعونی و ناپاکی خویش %~% نظر انداخته اندر پس و پیش
# 4 چنان پیدا شده با عقل و با هوش %~% زبان دربسته و او گشته خاموش
# 5 ز خاموشی نظر میکرد آدم %~% دگر با خویش میآمد دمادم
# 6 چنان میخواست آن ملعون غدار %~% که آدم را کند ز آنجاه آوار
# 7 بهر چاره که او هر ساعت آنجا %~% عجائب مهرههائی باخت آنجا
# 8 که تا فرصت بآدم او بیابد %~% پس آنگاهی سوی آدم شتابد
# 9 چنان گردان شده باوی عجب یار %~% که بد ابلیس اندر رنج و تیمار
# 10 بدش آدم چو شاهی خوش نشسته %~% نظر میکرد مر ابلیس خسته
# 11 که آدم عز و قرب لامکان داشت %~% سراز رفعت باوج آسمان داشت
# 12 ز رفعت نور محض و جان جان بود %~% که جنات اندرو کلی نهان بود
# 13 بصورت بود آدم نور عالم %~% بدو ریزان شده فیض دمادم
# 14 چنان از بود او جنت پرانوار %~% بد اینجا از نمود فعل جبار
# 15 که حوران و قصوران نور او بود %~% تو گوئی سر بسر منشور او بود
# 16 چو ابلیس آن همه رفعت عیان دید %~% ز خشم خویشتن آتش روان دید
# 17 چنانش آتش از غیرت فنا کرد %~% که جانش گشت اینجاگاه پردرد
# 18 زبان بگشاد آنجاگه بزاری %~% بگفت ابلیس اگر تو هوشیاری
# 19 بخود چیزی تو نتوانی بکردن %~% بجز اندوه و رنج و غصه خوردن
# 20 نمودی هست اینجا دیده تو %~% که اندر عشق صاحب دیده تو
# 21 بزاری پیش حق آنجا بزارید %~% بس آب حسرت ازدیده ببارید
# 22 که یارب می تو دانی راز آدم %~% بدزدی آمدم اینجا در این دم
# 23 که یارب می تو دانی راز جانم %~% بدزدی آمدم اینجا نهانم
# 24 تو دانی و کسی اینجا نداند %~% که همچون تو نمود توبداند
# 25 ز احوال منی آگاه یارب %~% که در اندوه و رنج و محنت و تب
# 26 شب و روزم ز دردت دور مانده %~% میان لعنتم مهجور مانده
# 27 تو راندی مر مرا اینجا که آورد %~% که من هستم ترا من صاحب درد
# 28 ز درد من هم آگاهی نداری %~% چو دائم عزت و شاهی نداری
# 29 ز درد من تو داری آگهی بس %~% در این محنت مرا فریادی رس
# 30 زمانی مر مرا مگذار اینجا %~% که آدم یافتم اینجای تنها
# 31 بتو یک حاجتی دارم نهانی %~% که راز و حاجتم ای جان تو دانی
# 32 مرا حاجت بدرگاهت چنانست %~% که در عالم نمود من عیانست
# 33 مرا این حاجتست اینجا و بگذار %~% که تا آدم کنی زینجای آواز
# 34 چو طوق تست اندر گردن من %~% نظر کن اندر این غم خوردن من
# 35 مرا رسوا مکن چون بار دیگر %~% بعجز من تو ای ستاربنگر
# 36 رها کن تا برم آدم من از راه %~% دراندازم ورا زین عزت و جاه
# 37 رها کن تا ز راهش افکنم من %~% نمود قول او را بشکنم من
# 38 رها کن تا قضای تو ببیند %~% در این شادی بلای تو ببیند
# 39 رها کن تا برون آرم ز جنات %~% ببیند نیستی جمله ذرات
# 40 تو میدانی که من راز تو دانم %~% که اسرار تو و شان تو دانم
PageV01P062
# 1 چنین دیدم من اندر لوح اسرار %~% تو میدانی نمییارم بگفتار
# 2 که آدم گندمت اینجای خورد او %~% در این اسرار تو ماتم ببرد او
# 3 قضا پیوسته کن از پیش دانم %~% دمی دیگر ز جنات مرانم
# 4 تو پیوستی نمود لعنت من %~% بکردستی بخود تو نخوت من
# 5 چنان دیدم که آدم را زبونست %~% که اسرار توام خود رهنمونست
# 6 مرنجانم در اینجا گه بزاری %~% که تاآدم خورد گندم بخواری
# 7 ورا اینجا زجناتت برون کن %~% دگر زهره ندارم تا که چون کن
# 8 مرا مقصود ز انعامت همین است %~% که میدانی مرا عین الیقین است
# 9 که آدم گندم اینجاگه خورد او %~% ز فعل زود من فرمان برد او
# 10 همه اسرار در پیشم عیانست %~% که روی تو تماشاگاه جانست
# 11 چنان ابلیس بد از شوق مهجور %~% ز عکس تست اشیا جمله پر نور
# 12 خطابی آمدش آنگه بدو باز %~% پس آنگه مکر کرد ابلیس آغاز
# 13 یقین دانست شد حاجت قبولش %~% ز عشق آمد عیان صاحب وصولش
# 14 یقین دانست کاینجا کار افتاد %~% بشد نزدیک آدم زود چون باد
# 15 سلامی کرد بر آدم نهانی %~% بگفت آدم تو نور جسم وجانی
# 16 توئی اعیان و استاد ملایک %~% عیان کل توئی اینجا فذلک
# 17 تو داری سلطنت امروز اینجا %~% توئی در جزو و کل فیروز اینجا
# 18 تو داری نور اسرار الهی %~% نشسته این زمان بر تخت شاهی
# 19 ترا دیدند اینجا کاردانی %~% ترا دادست اسرار نهانی
# 20 نمود تست آدم جنت و حور %~% ز عکس تست اشیا جمله پر نور
# 21 همه از نور تست اینجا مزین %~% بتو شد آفرینش جمله روشن
# 22 ملایک کردهاند اینجا سجودت %~% که پنهان نیست اینجا بود بودت
# 23 توئی نوری که در ظلمت فتادی %~% ولی در عین این قربت فتادی
# 24 ترا دادست حق توفیق اینجا %~% که هستی این زمان نور مصفا
# 25 حقیقت نور سر کردگاری %~% درون جزو و کل تو هوشیاری
# 26 بهشت عدن داری جاو ماوا %~% توئی امروز اندر عشق یکتار
# 27 ز نور عشق و سر لامکانی %~% درون جنت و عین العیانی
# 28 بتو پیدا شده سر خداوند %~% ابا معنی تو صورت گشته پابند
# 29 مشو پابند چون جمله تو داری %~% که اعیان خدای کردگاری
# 30 تو داری آدم اسرار دل و جان %~% حقیقت هم تو هستی جان و جانان
# 31 نمیدانی که چون اینجا فتادی %~% که اندر صورت فانی نهادی
# 32 چرا اینجا بماندستی ندانی %~% ز من دریاب گر تو کاردانی
# 33 توئی حق مر ترا دانستهام کل %~% چرا افتاده در عین این ذل
# 34 بخور هر چیز کان داری تمنا %~% که از بهر تو چون کردست پیدا
# 35 همه لذات بهر تست و جنات %~% خوشی میدار خود در عین لذات
# 36 قضا را پیش آدم رسته شد آن %~% دمادم از نمود سر سبحان
# 37 بهر سوئی که آدم شد در آنجا %~% دمادم رسته میشد آن از آنجا
# 38 بهرجائی که آدم ساخت مسکن %~% برستی در زمان فی الحال گلشن
# 39 اشارت کرد شیطان گفت آن خور %~% که خوش چیزیست آن فرمان من بر
# 40 در این جنات به زین تو نبینی %~% بشیرینی از این لذات بینی
# 41 بخور این گندم آدم بر تو فرمان %~% دل خود را از این تو شادگردان
# 42 بدو گفت آدم ای مرد سخنگوی %~% برو زینجا و کمتر زین سخن گوی
# 43 خداگفتست کین اینجا مخور تو %~% مرا از قول حق آری بدر تو
# 44 نباشد شرط این خوردن در اینجا %~% که گردانی مرا در لحظه رسوا
# 45 خدا گفتست و جبریل امینم %~% ندارم چشم کین گندم ببینم
# 46 نخواهم خوردن این را این زمان من %~% وگرنه اوفتم از غم چنان من
# 47 ز حق من ناگهانی دور افتم %~% ز رنج و غم عجب مهجور افتم
# 48 مگو هرگز دگر این سر به پیشم %~% که من با حق چنان در قول خویشم
# 49 که گر جانم رود از تن در آن دم %~% نخواهد خوردن اینجا گندم آدم
# 50 بدو ابلیس گفت آخر چه بودت %~% ز بهر چیست این گفت و شنیدت
# 51 اگر خواهی همی حق تو بخور زین %~% تو داری رفعت آیینه میبین
# 52 خدا با تست تو هم با خدائی %~% دوئی اینجا نگنجد در خدائی
# 53 چرا ترسان و بیچاره بماندی %~% مگر از سر حق چیزی نخواندی
# 54 تو هستی حکمت ونور نمودار %~% حجاب بیخودی از پیش بردار
# 55 خدا ما را ز بهر این فرستاد %~% ز ذات پاکش او پیغامها داد
# 56 که آدم گوی تا گندم خورد زود %~% که ما هستیم زو پیوسته خوشنود
# 57 ز قول حق ترا این راز گفتم %~% هر آنچه او بگفتت باز گفتم
# 58 نه من از خویش کردم اندر این دم %~% تو دانی این زمان میدان تو آدم
# 59 اگر قول من آری مر تو بر جای %~% بسی شادی ببینی اندر اینجای
# 60 خدا با من چنین گفتست کین گوی %~% ابا آدم تو رازم اینچنین گوی
# 61 که من آن دم ترا میآزمودم %~% وگرنه من غرض آنجا نبودم
# 62 چه باشد گر خوری در حضرت من %~% که تو داری نمود قدرت من
# 63 مرا مقصودم این بد آدم اینجا %~% که فرمان بردی اندر حضرت ما
# 64 نخوردی مدتی گندم بجنت %~% ترا میدیدم اندر عین قربت
# 65 درین قربت تو فرمانم ببردی %~% مر این گندم بقول ما نخوردی
# 66 ولی این دم برو گندم همی خور %~% چو فرمان میبری فرمان من بر
# 67 بفرمانم نخوردی هم بفرمان %~% بخور گندم اجازت دادمت هان
# 68 ز قول حق ترا من گفتم اسرار %~% بگفت این و بشد او ناپدیدار
# 69 عجائب ماند آدم گشت حیران %~% در این اسرار بود او راز پنهان
# 70 که میداند که چرخ سالخورده %~% چه بنماید بزیر هفت پرده
# 71 قضا بد رفته آدم را در آن راز %~% که بتواند که گرداند قضا باز
# 72 قلم چون سرنوشت اینجا که داند %~% بجز او کو نوشت او خود بخواند
# 73 کسی بر سر حق واقف نگردد %~% کسی کوره نشد واصف نگردد
# 74 نیاید راست این معنی بگفتن %~% ترا از گوش دل باید شنفتن
# 75 هر آن کو حق شناسد این بداند %~% که اسرار من اینجا باز خواند
# 76 نداند راز سر حق تعالی %~% که جمله مخفیست در سر الا
# 77 قضا او رانده بر فرق هر کس %~% در این اسرار اکنون تن زن و بس
# 78 اگر دانای راز اولینی %~% مر این اسرار اینجا بازبینی
# 79 اگر دانا و گرنادان فتادی %~% ز لا در لاآله اعیان فتادی
# 80 کسی کو باز بیند راز اول %~% نمود آخرش اینجا مبدل
# 81 شود بر هر جهت بر شش جهاتش %~% ولی یکسان بود دید صفاتش
# 82 بهر کسوت که گرداند ترا یار %~% نمود راز او را پای میدار
# 83 اگر سنگت زند معشوقه مست %~% به از کاری که با آن غیر پیوست
# 84 بلای قرب جانان خوش بلائیست %~% که آن جز با نمود انبیا نیست
# 85 بلای قرب جانان پای میدار %~% اگر خود مر ترا گرداندت خوار
# 86 بلای قرب جانان جمله خواریست %~% به پیش عاشقان این پایداریست
# 87 بلای قرب جانان هست محنت %~% ولی از بعد محنت هست دولت
# 88 بلای قرب جانان یافت آدم %~% نه یک لحظه که او را بد دمادم
# 89 بلای قرب کش در پیش جانان %~% میان ناخوشی دل شادگردان
# 90 بلای قرب را آدم کشیدست %~% که او آخر جمال دوست دیدست
# 91 بلای قرب کش تا دوست یابی %~% چنان کآنجا کمال اوست یابی
# 92 بلای قرب کش وندر بلا باش %~% بر آن جان تو همچون انبیا باش
# 93 بلای قرب کش مانند ایشان %~% چو خویش تست حق بگذر ز خویشان
# 94 بلای قرب کش با حق شو انباز %~% ز نور عشق او میسوز و میساز
# 95 بلای قرب کش تا جان سپاری %~% اگر مردان مرد و هوشیاری
# 96 بلای قرب کش در باز جانت %~% که تا یابی لقای جاودانت
# 97 بلای قرب کش مانند جانان %~% اگر خود لعنتت ازدست جانان
# 98 بلای قرب کش در ناتوانی %~% که تا یابی لقای جاودانی
# 99 بلای قرب کش در بود الله %~% که این باشد عیان مقصود الله
# 100 بلای قرب کش تا راز بینی %~% هر آنچه کرده گم باز بینی
# 101 بلای قرب آدم دید بس لا %~% نمودش باشد اندر لاهویدا
# 102 بلای قرب جانان نوح هم دید %~% که تا کشتی بگرد بحر گردید
# 103 بلای قرب ابراهیم از آتش %~% بدید و خوش در او خفتید خوشخوش
# 104 بلای قرب اسماعیل دیدست %~% که مراسحق با او سر بریدست
# 105 بلای قرب موسی یافت بر طور %~% که باشد ز انبیا او راز مستور
# 106 بلای قرب هم دیدست یعقوب %~% که از پیش ویش گم گشت محبوب
# 107 بلای قرب یوسف در بن چاه %~% کشید افتاد او آنگاه در جاه
# 108 بلای قرب ایوب پیمبر %~% بسی دیدست سرد و گرم بر سر
# 109 بلای قرب یونس یافت اینجا %~% ببطن ماهی اندر عین دریا
# 110 بلای قرب هم اینجا زکریا %~% بدیدست ازنمود یار اینجا
# 111 بلای قرب کردش پاره پاره %~% که با حکم ازل کس نیست چاره
# 112 بلای قرب اینجا هم توبرخوان %~% ز دید دیو اینجا چون سلیمان
# 113 بلای قرب پیغامبر کشیدست %~% که اسرار دو عالم او شنیدست
# 114 بلای قرب او اینجا بسی دید %~% ز بوجهل لعین و زهر حسنی دید
# 115 بلای قرب او دیده نبوت %~% برون آورد مر جمله ز محنت
# 116 بلا او دید و حلم یار دانست %~% بهر دو عالم او اسرار دانست
# 117 حقیقت او بدانست جمله راز %~% برش روشن شده انجام و آغاز
# 118 بلا دید و لقای جاودانی %~% ز حق دریافت اینجا درمعانی
# 119 بلا دید و سعادت یار او بود %~% گرچه جهل در انکار او بود
# 120 بلا دید و سعادت بد مر او را %~% ز بهر اوست چندین گفتگو را
# 121 لقا اودید کو خاتم عیان داشت %~% در اینجا او نمود جان جان داشت
# 122 لقا او دید و ختم انبیا شد %~% بگفت اسرار و عین مرتضی شد
# 123 محمد(ص) با علی اسرار ذاتند %~% که اعیان گشته در نور صفاتند
# 124 زهی راز خدا هر دو شمائید %~% شما بر هر دو عالم پیشوائید
# 125 بلا دیدند ایشان از نمودار %~% که ایشان داشتند اسرار جبار
# 126 ز بهرتست دنیا گستریده %~% چوهر دو چشم عالم کس ندیده
# 127 درون جان شما اندر برونید %~% که اینجا رهنما و رهنمونید
# 128 شما در دید برتر از سمائید %~% که ما را هر دم اینجا پیشوائید
# 129 درون دیدار جان و دل حقیقت %~% نمودستند جانان مر حقیقت
# 130 حقیقت مرتضی سر خدا بود %~% محمد(ص) ازعیان سر بقا بود
# 131 اگر ایشان نبودی رهبر ما %~% بخاصه در جهان پیغمبر ما
# 132 که من او را یقین بودم بتحقیق %~% از او من یافتم اسرار توفیق 
# 133 درون جان من گویاست اینجا %~% اگرچه عقل کل جویاست اینجا
# 134 اگرچه عقل کل او بود رهبر %~% نمود عشق او دان راز اکبر
# 135 یقین بشناس احمد رادل و جان %~% که جانانست اندر دید اعیان
# 136 ز شیطان دور شو از قول الله %~% که بفریبد ترا اینجای ناگاه
# 137 اگرچه رهزنست اینجای شیطان %~% چو یاد حق بود اینجا به نتوان
# 138 که گرد تو بگردد گوشدار این %~% بجز دیدار حق چیزی بمگزین
# 139 ز یاد دوست جانت تازه گردان %~% مگرد اینجایگه از دید مردان
# 140 ز یاد دوست دائم در بقا باش %~% چو آیینه درون با صفا باش
# 141 ز یاد دوست یک لحظه مشو دور %~% که باشی تو همیشه غرقه نور
# 142 ز یاد دوست جان و دل بر افشان %~% چنین کردند اینجا جمله مردان
# 143 ز یاد دوست اول یار یابی %~% اگر بود خودت اینجا بیابی
# 144 ز یاد دوست داری هر دو عالم %~% ز یاد دوست کن اینجا دمادم
# 145 دمادم یاد او از یاد مگذار %~% درون را با برون آباد میدار
# 146 بسی یادش کن و بگذار عالم %~% بشکر آنکه داری سر آدم
# 147 بسی یادش کن اندر جان و در دل %~% که او بگشایدت مر راز مشکل
# 148 بسی یادش کن و او بین حقیقت %~% منه پایت برون جان از شریعت
# 149 حقیقت شرع اینجا پیشوایست %~% نمود انبیا و اولیایست
# 150 حقیقت شرع بنماید ره راست %~% که دید حق در اینجاگاه یکتاست
# 151 حققت شرع دیدار اله است %~% که راهش مر ترا آن نیکخواهست
# 152 حقیقت شرع نیک از بد جدا کرد %~% نمود زشت منثور و هبا کرد
# 153 ز شرعت روشنی جانا نماید %~% ترا دشوار یا آسان نماید
# 154 ز شرعت واصلی پیدا شود زود %~% ببینی ناگهان دیدار معبود
# 155 ز شرعت جان و دل گردد هوالله %~% ببینی سر او اینجای ناگاه
# 156 حقیقت نور قرآن نور شرعست %~% که در جان نور او را اصل و فرعست
# 157 حقیقت نور قرآن در درونست %~% سوی حق اندر اینجا رهنمونست
# 158 حقیقت نور قرآن جان جانانست %~% ولی از دیده اغیار پنهانست
# 159 حقیقت نور قرآن گر بدانی %~% نمود سر قرآن گر بخوانی
# 160 ترا اسرار کل گردد از آن فاش %~% عیان بینی میان جان تو نقاش
# 161 چو نقاش ازل اینجا با تست %~% درون جان و دل یکتای باتست
# 162 نمیبینی تو او را در شب و روز %~% از آن هستی تو دایم در تف و سوز
# 163 نمیبینی تو او را چون کنم من %~% که شکها از دلت بیرون کنم من
# 164 نمیبینی تو او را از حقایق %~% فروماندی تو در عین دقایق
# 165 ندیدی یار پنهان گشته اینجا %~% از آنی دائما سرگشته اینجا
# 166 ندیدی یار خود اندر دل و جان %~% ز پیدائی بماندستی تو پنهان
# 167 ندیدی یار اگر او را بدانی %~% دل و جان جملگی بر وی فشانی
# 168 ندیدی یار اندر عین دیده %~% که ماندستی تو در راز شنیده
# 169 تو در تقلید اکنون باز ماندی %~% چو اندر آذری و آز ماندی
# 170 تو از تقلید خیری مینیابی %~% چو جدیی در کهستان میشتابی
# 171 بسی گشتی ابر گرد کمر تو %~% که باز اینجا بری بوئی اگر تو
# 172 بسی گشتی و مقصودی ندیدی %~% در این حسرت تو بهبودی ندیدی
# 173 بسی گشتی ندیدی تو نمودی %~% زیان کردی ندیدی هیچ سودی
# 174 بسی گشتی تو اندر گرد عالم %~% ندانستی یقین اسرار آدم
# 175 بسی گشتی بگرد هر کسی تو %~% از این دریاندیدی جز خسی تو
# 176 بسی گشتی تو تا جانان بیابی %~% نمود راز او پنهان بیابی
# 177 بسی گشتی و دیدی سر این کار %~% نیامد ذره کارت پدیدار
# 178 بسی گشتی در اینجا از تک و تاز %~% که تا گم کرده را بینی دگر باز
# 179 بسی گشتی و خوردی خون دل تو %~% بماندی عاقبت اینجا خجل تو
# 180 بسی گشتی که تا یابی تو جوهر %~% نبودی اندر اینجا هیچ رهبر
# 181 نبودت رهبر و حیران بماندی %~% نه راهست اینکه اندر چه بماندی
# 182 نبودت رهبر اینجا جز محمد(ص) %~% ندانستی تو مردیدار احمد(ص)
# 183 که تا درجات او را تو بیابی %~% ز جان و دل تو نزد او شتابی
# 184 بگوئی درد خود نزدیک اوفاش %~% ز بهر او تو اندر گفتگو باش
# 185 بجز شرعش مدان راز حقیقت %~% حقیقت دان عیان را از شریعت
# 186 اگر جانت شود رهبر همین است %~% که او در جان ترا عین الیقین است
# 187 اگر جان رهبر آید اندر این راه %~% رساند ناگهانت در بر شاه
# 188 اگر جان رهبر آید از دو عالم %~% حقیقت بگذری تا عین آدم
# 189 اگر جان رهبر آید حق ببینی %~% در اینجا راز او مطلق ببینی
# 190 اگر جان رهبر آید غم نماند %~% وجود عالمت این دم نماند
# 191 اگر جان رهبر آید در نمودار %~% نماند نقطه و اسرار و پرگار
# 192 اگر جان رهبر عطار گردد %~% بگرد جمله چون پرگار گردد
# 193 چه شور است ای فرید آخر نگوئی %~% که پیوسته چنین در گفتگوئی
# 194 بگفتی قصه آدم تو اتمام %~% برافکندی بیک ره ننگ با نام
# 195 بگوئی فرع و اندر فرع پیچی %~% حقیقت بی شریعت هیچ هیچی
# 196 حقیقت با شریعت پایدارست %~% که اسرار شریعت پایدارست
# 197 در اسرار شریعت جان ندادی %~% قدم زینجایگه بیرون نهادی
# 198 حقیقت با شریعت هست محبوب %~% که شرع اندر حقیقت دار مطلوب
# 199 حقیقت با شریعت هر دو گنجند %~% که مخفی اندر این دار سپنجند
# 200 حقیقت با شریعت راز جانند %~% که پیدا در نهاد واصلانند
# 201 حقیقت با شریعت جانفزایند %~% که ناگاهی یقین جانان نمایند
# 202 حقیقت با شریعت پیشوادان %~% ز عین هر دو دیدار خدادان
# 203 حقیقت با شریعت رخ نمودند %~% گره از کار عالم برگشودند
# 204 حقیقت با شریعت نور ذاتند %~% که در جان و دل اعیان صفاتند
# 205 حقیقت با شریعت نور حق دان %~% که ایشانند هر دو مرد و حق دان
# 206 حقیقت با شریعت جوهر یار %~% نمود اندر تن عالم بیکبار
# 207 حجاب واصلان عین کمالست  %~% حجاب سالکان جمله وبالست
# 208 حجاب جان همین صورت در اینجا %~% که چون پیدا نموده عین غوغا
# 209 حجاب آدم از گندم بدان راز %~% که دورانداخت او را از عیان باز
# 210 حجاب تست صورت را معانی %~% بقدر عقل تو راز نهانی
# 211 همی گویم مگر بیدار گردی %~% ز مستی یک زمان هشیار گردی
# 212 ترا چندین که گفتم بس نیامد %~% غم تو رفت و دل با من نیامد
# 213 ترا چندین جواهرهای پرنور %~% که بنمودست بر مانند منصور
# 214 دم منصور زن اندر حقیقت %~% جواهرها فشان اندر شریعت
# 215 دم منصور زن درعین مستی %~% چرا چندین دراینجا بت پرستی
# 216 دم منصور زن گر میتوانی %~% برافکن خویشتن تا وارهانی
# 217 دم منصور زن اینجا میندیش %~% حجاب هست خود بردار از پیش
# 218 دم منصور زن اندر لقا تو %~% بسوزان خویشتن اندر بقا تو
# 219 دم منصور زن اندر نمودار %~% ز عشقت گرکند اینجای بردار
# 220 دم منصور زن تو بی علایق %~% میندیش از همه دید خلایق
# 221 اگر اینجایگه قربان کنندت %~% نمود جان یقین جانان کنندت
# 222 اگر اینجا یکی غوغا کنی تو %~% نمود جسم را رسوا کنی تو
# 223 بعزت گوی راز دید جانان %~% مکن اسرار را اینجای پنهان
# 224 بعزت باش در هر دو جهان تو %~% چو مردان جان برافشان رایگان تو
# 225 اگر اسرار کل داری تو بنمای %~% وگرنه پر مرو چندین بهر جای
# 226 اگر داری حقیقت فاش گردان %~% برافکن نقش خود نقاش گردان
# 227 اگر داری حقیقت همچو منصور %~% اناالحق زن عیان ازنفخه صور
# 228 اگر داری حقیقت راز گو فاش %~% میان جمله انسان نیکخو باش
# 229 اگر داری حقیقت همچو عطار %~% نمودش فاش گردان تو باسرار
# 230 اگر داری حقیقت زن اناالحق %~% مترس و بازگو تو راز مطلق
# 231 اگر داری حقیقت حق بگو تو %~% چو مر حق حاضرست خود حق مجو تو
# 232 اگر داری حقیقت جانت در باز %~% مکن از جان حذر هم سر تو درباز
# 233 سرت در باز تا شهباز بینی %~% همه گنجشک را شهباز بینی
# 234 سرت در باز در بازار دینی %~% که دیدستی بسی بازار دینی
# 235 سرت در باز و هم از جان میندیش %~% اناالحق گوی هم در خویش بیخویش
# 236 سرت در باز و زین عالم برون شو %~% همه ذرات اینجا رهنمون شو
# 237 سرت در باز تا جانت شود یار %~% ولی اسرار کی گویم باغیار
# 238 سرت در باز چون منصور حلاج %~% بنه بر فر معنی زود تو تاج
# 239 اگر چون او سرت بری بتحقیق %~% بری اندر میانه گوی توفیق
# 240 چرا بر جان همی لرزی چنین تو %~% از آن اینجا نه مر پیش بین تو
# 241 چرا بر جان همی لرزی تو چون بید %~% بخواهی یافت تو دیدار جاوید
# 242 چرا برجان همی لرزی وخواری %~% نه بر مانند مردان پایداری
# 243 حیات جاودان در کشتن آمد %~% شقی را زین میان برگشتن آمد
# 244 حیات جاودان دیدست عطار %~% سرخود را برید اینجایگه زار
# 245 حیات جاودانش گشت روزی %~% چرا بر جان خود چنین بسوزی
# 246 از آن ماندی تو بر مانند خفاش %~% که نتوانی که بینی شمس را فاش
# 247 حیات جاودانم مینمایند %~% دمادم از نمودم میربایند
# 248 حیات جاودانم در نهادست %~% که معنی اندر اینجا داد دادست
# 249 حیات جاودانم کل نمودست %~% گره از کار من باری گشودست
# 250 حیات جاودانم در دل و جانست %~% دل و جان زنده از دیدار جانانست
# 251 حیات جاودانم نور یارست %~% که جانم در عیان منصور یارست
# 252 حیات جاودانم کل نمودند %~% همه در ذات از دیدم نمودند
# 253 حیات جاودان را سرد گردان %~% که صورت را از این تو بیخبردان
# 254 حیات جاودان دیدار یارست %~% در اینجا نور جانان آشکارست
# 255 حیات جاودان در نور ذاتست %~% که دیدار خدا عین صفاتست
# 256 اگر جان و تنت روشن شود زود %~% تنت جانست و جانت هست معبود
# 257 بگفتم سر اسرارت همه فاش %~% ولی کوری تو بر مانند خفاش
# 258 چو خفاشی بمانده چشم بسته %~% در این کاشانه رنگین نشسته
# 259 ز کوری ره نمیدانی تو در روز %~% کجاگردی تو ای بیچاره فیروز
# 260 علاج کورکی اینجا شود راست  %~% ز من بشنو که این معنی شود راست
# 261 علاج کور مردن هست بتحقیق %~% که چون مرده شود در سر توفیق
# 262 شود بینا در آن عالم بیکبار %~% مگر اینجابداند سر اسرار
# 263 تو کوری صورت جانان ندیده %~% بزیر جاه دنیا پروریده
# 264 تو کور صورتی و مبتلائی %~% فرومانده تو در عین بلائی
# 265 تو کوری صورت چیزی ندیدی %~% چو کوران دائما گفت و شنودی
# 266 تو چون خفاش اگر خورشید انور %~% نبینی کی شوی بیچاره رهبر
# 267 تو چون خفاش در تاریک جائی %~% ندیده اندر اینجا هیچ جائی
# 268 شب تاریک چون خفاش پران %~% توئی اینجایگه در درد و درمان
# 269 نمیدانم چه گوئی ماند مسکین %~% چگویم چون نئی اینجاتو حق بین
# 270 نمیدانی تو و غافل بماندی %~% چنین در عشق کل بیدل بماندی
# 271 نمیدانی در اینجا کز کجائی %~% فتاده اندر اینجا از چه جائی
# 272 نمیدانی که اول چون بدی تو %~% در آخر چون بدانی چونشدی تو
# 273 نمیدانی که چون یابی تو دلدار %~% گهی هشیار و گه در خواب و بیدار
# 274 نمیدانی زنادانان راهی %~% که بیدل در نمود دید شاهی
# 275 نمیدانی که چون بد اولینت %~% کجا یابی در آخر آخرینت
# 276 نمیدانی که می آخر چه بودت %~% ز بهر چیست این گفت و شنودت
# 277 نمیدانی که چون حیوان حیران %~% بمانده اندر اینجائی تو نادان
# 278 نمیدانی که جسمت از کجایست %~% نمود جانت اینجا از چه جایست
# 279 نمیدانی که پیری پیشوایت %~% کنی تا او شود مر رهنمایت
# 280 بدان غافل مباش و این تو دریاب %~% بسوی پیر خود آخر تو بشتاب
# 281 چو پیرتست اینجا در درونت %~% همو باشدبکلی رهنمونت
# 282 چو پیر تست اینجا ره نموده %~% ترادر جان و دل آگه نموده
# 283 چو پیر تست اندر عین دیدار %~% اگر او را شوی از جان خریدار
# 284 ز پیرت راز کلی برگشاید %~% در اینجا گه ویت جانان نماید
# 285 ز پیرت واصلی باشد بعالم %~% وز این دم اوفتی در عین آدم
# 286 ز پیرت راحت جان بازیابی %~% که خود گنجشک و او شهباز یابی
# 287 ز پیرت در سلوک آخر بیفتد %~% که آه اینجا حقیقت بر سر افتد
# 288 ز پیرت راز کل آید پدیدار %~% تو پیر خویشتن در عین جان دار
# 289 ترا پیریست اندر جان نهانی %~% که اوگوید همه راز معانی
# 290 ترا پیریست اندر آرزویت %~% گرفته هم درون و هم برونت
# 291 ترا پیریست اینجاگاه حاصل %~% که او مر سالکان کردست واصل
# 292 ترا پیریست رهبر حق نماهم %~% که دارند اندر اینجا در بقاهم
# 293 ترا بنماید اینجاگاه آن پیر %~% کند در جانت اینجاگاه تدبیر
# 294 ترا آن پیر کل واصل کند زود %~% همه مقصود جان حاصل کند زود
# 295 ترا آن پیر کل با حق رساند %~% ولی چشمت عجب حیران بماند
# 296 ترا آن پیر اینجا دستگیر است %~% که رویش بهتر از بدر منیر است
# 297 ترا آن پیر گر بشتافتی باز %~% نماید او ترا انجام و آغاز
# 298 ترا آن پیر کل همراه بودست %~% از اول مر ترا همراه بودست
# 299 یکی پیریست یک بین در حقیقت %~% که بسپردست او راه شریعت
# 300 یکی پیریست همچون ماه تابان %~% بمعنی خوشتر ازخورشید تابان
# 301 یکی پیریست داد جمله داده %~% درون جان خود را برگشاده
# 302 یکی پیریست دائم با صفا او %~% که با هرکس کند اینجا وفا او
# 303 یکی پیریست حق را او بداند %~% از آن در عاقبت حیران بماند
# 304 یکی پیریست در عین فنایست %~% ز دید دید حق اندر بقایست
# 305 یکی پیریست جان درباخته او %~% کمال جان جان بشناخته او
# 306 یکی پیریست در لا راه برده %~% بدست اوست اینجاهفت پرده
# 307 یکی پیریست اندر راز الله %~% زند دم در عیان قل هوالله
# 308 یکی پیریست از وحدت زند دم %~% ندیده هیچ جز الله هر دم
# 309 یکی پیریست از راز نمودار %~% که کرده فاش او این جمله اسرار
# 310 یکی پیریست واصل از عیانی %~% اگر اینجا تو قدر او بدانی
# 311 یکی پیریست جانان دیده اینجا %~% شده در ذات کل اینجای یکتا
# 312 یکی پیریست نامش میندانم %~% وگردانم بر هر کس بخوانم
# 313 یکی پیریست در ذات الهی %~% که او دریافت آیات الهی
# 314 یکی پیریست ذات حق بدیده %~% بسی اسرار گفته هم شنیده
# 315 یکی پیریست روحانی صفاتست %~% عیان مشتق شده از نور ذاتست
# 316 یکی پیریست کز وحدت سرآید %~% کسی کو دید اندوهش سرآید
# 317 یکی پیری است عالم زوست پر نور %~% میان واصلان این سر مشهور
# 318 یکی پیریست اینجا لا ابر لا %~% زده دم تا بمانده جمله یکتا
# 319 یقین میدان که پیر رهبر آمد %~% که از دیدار رب اکبر آمد
# 320 یقین میدان که ره او بازیابی %~% وزو تو زینت و اعزاز یابی
# 321 یقین دارو یقین این سر جمله %~% کند اینجایگه تدبیر جمله
# 322 از او یابی تو اینجاگاه درمان %~% کند جان تو دراینجای جانان
# 323 حقیقت اوست اینجا رهنمایت %~% نماید ناگهی دید خدایت
# 324 حقیقت اوست دیدار خداوند %~% زبان اینجایگه ای دوست دربند
# 325 حقیقت فاش نتوان گفت به زین %~% درون جان نظر کن زود خودبین
# 326 حقیقت فاش کرد اندر نهادم %~% از آن کین پیر خود را داد دادم
# 327 حقیقت فاش گشت و راز شد حق %~% رخم بنمود اینجا یار مطلق
# 328 حقیقت فاش گشت و یار آمد %~% کنون بی زحمت اغیار آمد
# 329 حقیقت فاش گشت و جان برون شد %~% دلم ذرات کل را رهنمون شد
# 330 حقیقت فاش گشت و جان عیان دید %~% رخ دلدار بی نام ونشان دید
# 331 حقیقت فاش گشت و یار با ماست %~% نمود جزو و کل در خویش آراست
# 332 عیان شد آنچه پنهان بود اینجا %~% بدیدم آنچه بد مقصود اینجا
# 333 عیان شد یار اندر گفتگویم %~% ندانم تا دگر چیزی چگویم
# 334 عیان شد یار و از دیده نهانست %~% اگرچه جمله هم کون و مکانست
# 335 عیان شد یار و با ما آشنا شد %~% نمود جسم اندر جان فناشد
# 336 عیان شد یار و کل برقع برانداخت %~% همه آفاق را غلغل درانداخت
# 337 عیان شد یار و ناگه پرده برداشت %~% یکی بد هر که او در خود نظر داشت
# 338 عیان شد یار اینجاگه تمامی %~% نمیگنجد بر او نیکنامی
# 339 عیان شد یار و اینجا واصلم کرد %~% میان جمله بیجان و دلم کرد
# 340 عیان شد یار و دیدارش بدیدم %~% بآخر هم بکام دل رسیدم
# 341 عیان شد یار اندر ذات ما را %~% بجان کردش بدل در ذات ما را
# 342 عیان شد یار و بیجان گشت عطار %~% حقیقت عین جانان گشت عطار
# 343 عیان شد یار و در دیدار جمله %~% همی گوید یقین اسرار جمله
# 344 عیان شد یار و برگفت آشکارا %~% حقیقت فاش کرد اینجای ما را
# 345 عیان شد یار و او را کس ندیدست %~% اگرچه در همه گفت و شنیدست
# 346 عیان شد یاروکل عین لقایست %~% نمود ابتدا و انتهایست
# 347 عیان شد یار و میگوید دمادم %~% میان جان و دل اسرار آدم
# 348 عیان شد یار و عین راز برگفت %~% نبد کس خویشتن برگفت و بشنفت
# 349 بخود گفت آنچه بد اسرار پنهان %~% نمود خویشتن بنمود اعیان
# 350 رموز عشق اینجا کس نداند %~% که یار اینجا بخود کلی بخواند
# 351 رموز عشق کس نگشاد جز حق %~% که او عشقست و معشوقست مطلق
# 352 رموز عشق اگر اینجا بدانی %~% دل و جان بر رخ جانان فشانی
# 353 رموز عشق احمد برگشاد است %~% که او سر حقیقت داد دادست
# 354 رموز عشق بر وی منکشف شد %~% وجود او بحق کل متصف شد
# 355 رموز عشق در قرآن بیان کرد %~% وجود خویشتن کل جان جان کرد
# 356 رموز عشق کل بگشاد از دید %~% که خود حق دید و خود را نیز حق دید
# 357 رموز عشق اینجاگه بیابی %~% درون جان اگر پیشش شتابی
# 358 رموز عشق او اینجا گشاید %~% همه راز نهانت رو نماید
# 359 رموز عشق اینجاگه کند فاش %~% اگر مردی برو خاک درش باش
# 360 رموز عشق میگوید ترا او %~% درون جان تست ای مرد نیکو
# 361 رموز عشق ذرات دو عالم %~% طلبکارند اینجاگه دمادم
# 362 رموز عشق میجویند ایشان %~% از آن پیدا شد اینجا راز پنهان
# 363 که دید عشق احمد دید در خود %~% از آن اسرار کل میدید در خود
# 364 ز عشق اینجاست چندین شور و افغان %~% نمییابد کسی اسرار پنهان
# 365 ز عشق ار ذره واقف شوی تو %~% ابر ذرات کل واصف شوی تو
# 366 ز عشق ار ذره بوئی بری تو %~% در این میدان همی گوئی بری تو
# 367 ز عشق ار ذره پیدا نماید %~% نمود قطرهها دریا نماید
# 368 ز عشق ار ذره حاصل شود زود %~% حقیقت مرد را واصل شود زود
# 369 ز عشق ار ذره در جان درآید %~% ز هر قطره دو صد طوفان برآید
# 370 ز عشق ار ذره خواهی بده جان %~% که دریابی در اینجا جان جانان
# 371 نهان شو عشق را دریاب در کل %~% که افکنداست مر ذرات در ذل
# 372 نهان شو عشق بین بیخویشتن شو %~% در اینجا گه برافکن جان و تن شو
# 373 نهان شو عشق را اینجا عیان بین %~% تو عشق اینجا نمود جان جان بین
# 374 نهان شو عشق میگوید نهان شو %~% بصورت این جهان و آن جهان شو
# 375 نهان شو عشق میگوید ترا باز %~% حجاب جان توئی صورت برانداز
# 376 نهان شو در نمود عشق اینجا %~% که تا بینی نمود عشق اینجا
# 377 نهان شو عشق را معشوقه گردان %~% چنین کردند اینجا جمله مردان
# 378 نهان شو تا عیان بینی تو دلدار %~% چرائی بیخود آخر هان تو دلدار
# 379 نهان شو در بلائی دل میامیز %~% اگرمرد رهی با عشق مستیز
# 380 نهان شو تا عیان اصل بینی %~% دمادم در نهادت وصل بینی
# 381 نهان شو درنهان و بین تو پیدا %~% درون را با برون در شور و غوغا
# 382 نهان شو همچو مردان جهان تو %~% ببر گوئی از اینجا رایگان تو
# 383 نهان شو تا بمانی جاودانی %~% که چون گردی نهان کلی بدانی
# 384 نهان شو اصل اینست ای برادر %~% نمود عشق واصل نیست بنگر
# 385 نهان شو حق درون بین از نمودار %~% اگر باشی تو اندر عشق بیدار
# 386 نهان شود تا تو جان با آشکاره %~% ببینی در زمان اینجا ستاره
# 387 کنی او را درون جان نهانی %~% شوی واصل ز اسرار و معانی
# 388 اگر از وصل او بوئی بری راه %~% تو باشی چون رسی با جملگی شاه
# 389 اگر از وصل او خواهی نشانی %~% ز من بشنو در اینجاگه بیانی
# 390 اگر از وصل او جان باختی تو %~% عیان او یقین بشناختی تو
# 391 اگر از وصل او نابود گردی %~% درون جان و دل معبود گردی
# 392 اگر از وصل او یابی دمی تو %~% نهی بر ریش جانت مرهمی تو
# 393 اگر از وصل او آزاد گردی %~% در اینجا بی نشان چون بادگردی
# 394 اگر از وصل او یابی تو اعزاز %~% حجاب جسم وجان یکره برانداز
# 395 اگر از وصل او دیدی تو قربت %~% ترا تا جاودانی هست دولت
# 396 ز وصلش عاشقان جانباز بودند %~% ازآن اینجای در اعزاز بودند
# 397 ز وصلش عاشقان جان برفشاندند %~% نه بر مانند تو حیران بمانند
# 398 ز وصلش آنکه اینجا جان بدادست %~% میان عاشقان او داد داد است
# 399 ز وصلش جمله ذره درخروشند %~% در این دیگ فنا کلی بجوشند
# 400 ز وصلش جمله اشیا هست گردان %~% تو هم مانند ایشانی یقین دان
# 401 ز وصلش جمله حیرانند و مدهوش %~% ز خود دربسته و با عقل خاموش
# 402 ز وصلش بنگر ایشان را یقین تو %~% همه در تست گردان باز بین تو
# 403 ز وصلش جملگی حیران و مستند %~% چو بود یار اندر نیست مستند
# 404 ز وصلش آفتاب اینجاست گردان %~% بسر پیوسته اندر چرخ گردان
# 405 ز وصلش ماه هر مه میگدازد %~% عیان خویش بود یار سازد
# 406 ز وصلش آسمان جوهر فشان است %~% بسی ره کرد و هم رازی ندانست
# 407 ز وصلش جملگی نابود گردند %~% در آن نابود کل معبود گردند
# 408 ز وصلش گرچه آدم یافت جنت %~% اگرچه یافت آخر عین محنت
# 409 ز وصلش جان چنین اسرارگوید %~% همه ازدیدن دلدار گوید
# 410 ز وصلش گر عیان خواهی عیانست %~% درون جان بقای جاودانست
# 411 بقای جاودان دیدار یار است %~% کسی کو واقف اسرار یار است
# 412 بقای جاودان دانم معانی %~% که تو دیدم نشان بی نشانی
# 413 بقای جاودان زو بازدیدم %~% که از یار است این گفت و شنیدم
# 414 بقای جاودان دیدم رخ یار %~% رها کردم در اینجا پنج با چار
# 415 بقای جاودان دریاب در خود %~% که فارغ دل شوی از نیک و ز بد
# 416 بقای جاودان دیدم ز اعیان %~% شده در دید یار خویش پنهان
# 417 بقای جاودان خواهی برون شو %~% ز خود آنگه درون وهم برون شو
# 418 بقای جاودان گور است اینجا %~% نبیند خویش را جز عین یکتا
# 419 بقای جاودان راکس نداند %~% که جان شکرانه بر جانان فشاند
# 420 بقای جاودان معنی قرآنست %~% کزو مر جمله این اسرار پنهانست
# 421 بقای جاودان عشقست فانی %~% شو ای بیچاره تا او را بدانی
# 422 بقای جاودان سلطان عشقست %~% که این اسرارها برهان عشقست
# 423 بقای جاودان از عشق یابی %~% بوقتی کین نمود تن بیابی
# 424 بقای جاودان زو گشت حاصل %~% که جمله سالکان او کرد واصل
# 425 جهان دیدی که جمله در فنایست %~% ولی درسر همه عین بقایست
# 426 در آن سر جمله اندوه است و محنت %~% در آن سر جمله یابی عین قربت
# 427 در این سر جمله در غوغا فتادند %~% برستند آنکه اندر لافتادند
# 428 در آن سر هیچ شادی نیست تحقیق %~% در آن سر هست جمله عین توفیق
# 429 در این سر انبیا دیدند بلایش %~% در آنجا یافتند بیشک لقایش
# 430 در آن سر این همه اندوه ودردست %~% در آن سر جمله را یابی که فرداست
# 431 در این سر ماتم است اینجا دمادم %~% در آن سر نیست چیزی جز که آدم
# 432 از آن سری که آمد جمله پیدا %~% بدان سر بینی اینجابشنواز ما
# 433 در این سر کن تو حاصل آن سری را %~% که گفتست این بیان شیخ سری را
# 434 در این سر گر بیابی سر آن سر %~% اگر مردی ز یک بینی بمگذر
# 435 گر این سر آنسرست آنسر این سر %~% شوی واصل یکی بینی سراسر
# 436 از آن سر رفته است اینجا که دیدی %~% از آن سر سر آن سر میندیدی
# 437 از آن سر آمدند ذرات اینجا %~% در اینجا گه شدند بیشک هویدا
# 438 از آن سر آمدی پیدا شدی تو %~% از آن حیران دل و شیدا شدی تو
# 439 از آن سر آمدی ای سر ندیده %~% چرائی اول و آخر ندیده
# 440 از آن سر آمدی و فاش بودی %~% یقین دانم که بانقاش بودی
# 441 از آن سر آمدی تا بودی عالم %~% شدی پیدا و هستی بود آدم
# 442 از آن سر آمدی ای آدم جان %~% سفر کردی درون عالم جان
# 443 از آن سر آمدی در عین اینخاک %~% ندیدی جوهر اعیان افلاک
# 444 از آن سر آمدی بنگر که آنی %~% ولیکن چون کنم تا سر بدانی
# 445 از آن سر آمدی ای خفته در خواب %~% زمانی کرد بیدار و تو دریاب
# 446 از آن سر آمدی بیدار او شو %~% چرا مستی دمی هشیار او شو
# 447 از آن سر آمدی در جنت جان %~% ز پیدائی شدی در حق تو پنهان
# 448 از آن سر آمدی فارغ بماندی %~% چو طفلی هان تو نابالغ بماندی
# 449 از آن سر آمدی و باز ماندی %~% ز حرص وشهوت اندر آزماندی
# 450 از آن سر آمدی در جستجوئی %~% بهرزه دائمادر گفت و گوئی
# 451 از آن سر آمدی و جان جانت %~% در اینجاگاه هست اکنون عیانت
# 452 از آن سر آمدی و چشم بگشای %~% همه ذرات رادیدار بنمای
# 453 از آن سر آمدی بگشای رخسار %~% جمال خویش را گردان پدیدار
# 454 جمال خویشتن بنمای اعیان %~% جمال از دوستان خویش پنهان
# 455 مکن جانا که جمله عاشقانند %~% بلاکش بهر تو بی جسم و جانند
# 456 مکن جانا چرا پنهان بماندی %~% بیک ره دست بر ما برفشاندی
# 457 مکن جانا ترا این خو نباشد %~% به پیش عاشقان نیکو نباشد
# 458 جمال تو وصال عاشقانست %~% لقای تو کمال جاودانست
# 459 دل وجانی و جان از تو خبردار %~% تو هم از عاشقان خود خبردار
# 460 خبر داری که در فریاد و سوزم %~% بپایان آمدم شب گشت روزم
# 461 خبر داری که جانم هست حیران %~% ترا میجویم اندر دید مردان
# 462 خبر داری که در اندوه و دردم %~% عیان بنمای تا من شاد گردم
# 463 خبر داری که در کوی تو هستم %~% همیشه خسته دل سوی تو هستم
# 464 خبر داری و میدانی تو حالم %~% نمودی ناگهی عین وصالم
# 465 خبر داری که در وصلت چسانم %~% که هر شب آه بر گردون رسانم
# 466 خبر داری که اندر درد هجران %~% چو شمعی ماندهام پیوسته سوزان
# 467 خبر داری که چون خورشید فردم %~% گهی سرخی نموده گاه زردم
# 468 خبر داری که چون ماهم گدازان %~% بر خورشید رویت ای دل و جان
# 469 خبر داری کم از جنت براندی %~% نپرسیدی که آخر چون بماندی
PageV01P063
# 1 بلای عشق قربت برکشیدم %~% که تادر عاقبت رویت بدیدم
# 2 بلای عشق قربت دارم و دل %~% بماندستم چو مرغ نیم بسمل
# 3 بلای عشق قربت در نهادم %~% نهادی و من اینجا داد دادم
# 4 بلای عشق و قربت میکشم من %~% درون آتشم با تو خوشم من
# 5 بلای عشق قربت دیدهام من %~% بلای تو زجان بگزیدهام من
# 6 بلای عشق و قربت یافتم من %~% در اینجا گاه دولت یافتم من
# 7 بلای عشق و قربت در وجودم %~% خود اینجا من عیان بود بودم
# 8 بلای عشق قربت گشت پیدا %~% مرا اینجا بکلی کرد یکتا
# 9 بلای عشق قربت جمله مردان %~% کشیدند و بدیدند جان جانان
# 10 بلای عشق قربت یار باشد %~% پس انگه دیدن دلدار باشد
# 11 بلای عشق قربت یافت آدم %~% شد از جنت برون تا عین آندم
# 12 بلای عشق قربت در دل او یافت %~% بسوی لامکان آنگاه بشتافت
# 13 بلای قرب خوش هم عشق خوشتر %~% یکایک نزد عاشق هست خوشتر
# 14 بلای دوست کش تادوست بینی %~% حقیقت مغز جانت پوست بینی
# 15 بلای قرب جانان خوش بلائیست %~% اگر پوشد کسی او را عطائی است
# 16 بلاکش تا لقا آید پدیدار %~% بده جان تا خدا آید پدیدار
# 17 بلاکش ای ندیده هیچ اینجا %~% بمانده چو مغاری پیچ اینجا
# 18 گره داری نهادت اینچنین است %~% ولکین جانت اینجا پیش بین است
# 19 تو جان را رهنما کن تا بدانی %~% عیانت را خدا کن تا بدانی
# 20 خدا از خود ببین و خود مبین تو %~% که تا گردی بکل عین الیقین تو
# 21 خدا امروز با تست وندیدی %~% عیان امروز اندر دید دیدی
PageV01P064
# 1 طلب کن گر بدیدی تو در اینجا %~% عیان دوست ای پیوسته شیدا
# 2 ز شیدائی نیابی عقل کل تو %~% بمانی دائما در عین ذل تو 
# 3 ز شیدائی نیابی راز جانان %~% بمانی تا ابد در خویش پنهان
# 4 ز شیدائی نمیدانی سر از پای %~% روی چون سایه از جای برجای
# 5 ز شیدائی بماندی در تف و سوز %~% از آن اندر گدازی در شب و روز
# 6 ز شیدائی دلت ناچیز داری %~% از آن مسکن تو در دهلیز داری
# 7 ز شیدائی شدی دیوانه و مست %~% اگر بر خود بگیری جای آن هست
# 8 ز شیدائی بمانی خوار و رسوا %~% نخواهی یافت اینجا سر یکتا
# 9 ز شیدائی بلای جان کشیدی %~% از ایرا درد بیدرمان کشیدی
# 10 ز شیدائی کجا یابی دل و جان %~% دل و جان خواهی ای اسرار پنهان
# 11 ز شیدائی ندیدی هیچ اینجا %~% بر دستی در ده دمی باش رسوا
# 12 دل و جانت بلای خویش دیدند %~% کسانی کان عیان از پیش دیدند
# 13 چنان آهسته بودند اندر این راه %~% همیشه با ادب در حضرت شاه
# 14 کنون از خود برون کردند یکبار %~% که تا آمد عیان کل پدیدار
# 15 نمیگنجد در اینجا دامن تر %~% کسی باید که باشد پیش دلبر
# 16 نهاده عاشق آسا جان و دل او %~% بکف تا مینگردد هم خجل او
# 17 کسی کو بر دل و بر جان بلرزد %~% بنزد عاشقان کاهی نیرزد
# 18 کسی کو وصل خواهد اصل جوید %~% درون را با برون کلی بشوید
# 19 ز نقش بی نشانی در فنا باش %~% که تاگردد ترا اسرارها فاش
# 20 مگیر ای دوست بر جان تو زنهار %~% که جانت نیست جز بر دست دلدار
# 21 چرا خود دوست داری دائما تو %~% که گنجی داری اینجا بی بها تو
# 22 نه از تست گنج تو از وی حذر کن %~% زمار و گنج اینجاگه حذر کن
# 23 نه آن تست گنج آخر چگوئی %~% ز بهر او تو اندر جستجوئی
# 24 یکی گنجی عجب داری درونت %~% ولی ماریست اندر بند خونت
# 25 یکی گنجی درون جان تو داری %~% نمود گنج را پنهان تو داری
# 26 یکی گنجی است ماری بر سر آن %~% فتاده دائما تو غمخور آن
# 27 یکی گنجی است مخفی زان یارست %~% ترا با گنج او اینجا چکار است
# 28 یکی گنجی است نزد آن طلسم است %~% مر آن را دائما مخفیش اسم است
# 29 در این گنجست جای اژدهائی %~% حذر کن تا نبینی زو بلائی
# 30 در این گنجست گوهرهای اسرار %~% نمیآید بهر کس آن پدیدار
# 31 تو گر این گنج میخواهی که بینی %~% چرا در بند خود دائم چنینی
# 32 تو گر این گنج میخواهی که یابی %~% چنین اینجایگه آسان نیابی
# 33 بآسان کی بدست آید چنین گنج %~% اگر این گنج میخواهی ببر رنج
# 34 اگر این گنج میخواهی بزودی %~% که یابی گنج حق اینجا تو بودی
# 35 در این گنج تو اسرار عیانست %~% کنون این گنج از دیده نهانست
# 36 در این گنجست گنج اریار جوئی %~% نهادتست و تو دیدار اوئی
# 37 ولی زن گنج دائم در حجیبی %~% که از مار طبیعت در نهیبی
# 38 ز مار نفس اگر یابی رهائی %~% بیابی گنج اینجا پادشاهی
# 39 تو داری گنج و اندر گنج خویشی %~% چرا پیوسته اندر رنج خویشی
# 40 طلسم آزاد کن اندر سوی گنج %~% نظر کن تا بیابی گنج بیرنج
# 41 زهی گنجی که اندر جمله پیداست %~% دل عشاق اندر گنج شیداست
# 42 بسا کس از برای گنج مردند %~% بسوی گنج کل بوئی نبردند
# 43 کسی این گنج یابد از نهانی %~% هموفاش آورد اندر معانی
# 44 از این گنجست اینجا شور و غوغا %~% از این گنجست پنهانی و پیدا
# 45 از این گنجست اینجا پرده بسته %~% وجود پرده اندر پرده جسته
# 46 اگر خواهی که گنج آسان دهد دست %~% ترا باید طلسم اینجای بشکست
# 47 طلسم بود خود بشکن تو اینجا %~% مکن چون دیگران تو شور و غوغا
# 48 طلسم صورت خود زود بشکن %~% مگو هرگز تو دیگر ما و یا من
# 49 طلسم چرخ اینجا صورت آمد %~% نمیدانی از آن معذورت آمد
# 50 همه مردان در اینجا گنج دیدند %~% ولی کلی بلا و رنج دیدند
# 51 طلسم و گنج پیوستست با هم %~% ولی پیدا شد اینجاگه بآدم
# 52 از آن دم گنج حق آمد پدیدار %~% که آدم بود اینجا دید دیدار
# 53 از آدم گنج کل پیدا نمود است %~% از او این فتنه و غوغا نموداست
# 54 از آدم گنج اینجاگه شده فاش %~% ولی اینجا نمییابند نقاش
# 55 طلسم آدم شکست و گنج دریافت %~% ولی او خویشتن زیر و زبر یافت
# 56 طلسم آدم شکست و گنج بنمود %~% وگرنه گنج دراول نهان بود
# 57 طلسم آدم شکست و راز دریافت %~% به پنهان و به پیدا راز دریافت
# 58 طلسم آدم شکست و راز پیداست %~% کنون آن گنج بر اصل هویداست
# 59 طلسم آدم شکست و بود آدم %~% حقیقت گشت گنج او در این دم
# 60 عیان شد آدم از گنج نمودار %~% ز گنج ذات او آمد پدیدار
# 61 ز گنج ذات بد آدم حقیقت %~% سپرده راه کل اندر طریقت
# 62 ز گنج ذات بود آدم نهانی %~% وزو پیدا شد اینجا هرمعانی
# 63 ز گنج ذات بود آدم هویدا %~% از او افتاده اینجا شور و غوغا
# 64 ز گنج ذات بود و راز او دید %~% درون جنت اینجاناز او دید
# 65 ز گنج ذات او سر نهان داشت %~% درون خودزمین و اسمان داشت
# 66 ز گنج ذات بود اندر صور او %~% ولی از مار و شیطان بیخبر او
# 67 ز گنج ذات گر بوئی بری باز %~% در این میدان کل گوئی مر این راز
# 68 ز گنج ذات اسراری ز آدم %~% نفخت فیه تو داری دمادم
# 69 ز گنج ذات داری زندگانی %~% نشاید گر چنین حیران بمانی
# 70 ز گنج ذات اعیانی در آفاق %~% بمعنی اوفتادی در جهان طاق
# 71 ز گنج ذات اینجا بهره برگیر %~% گهرها را از اینجا ناخبر گیر
# 72 بوقتی گنج یابی کز نمودار %~% تو بشناسی یقین شیطان ابا مار
# 73 بوقتی گنج یابی رایگانی %~% که هم شیطان و تو هم مار دانی
# 74 بوقتی گنج یابی در صفا تو %~% که باشی در عیان مصطفی تو
# 75 همه گنج او زدید مصطفایست %~% درون گنج اویت رهنمایست
# 76 سوی آن گنج او راهت نماید %~% بنور شرع ناگاهت نماید
# 77 سوی آن گنج رو از وی بدانحال %~% که آسانت نماید گنج فی الحال
# 78 از او گنج حقیقت شد پدیدار %~% کسی کز شرع او باشد خبردار
# 79 نماید گنج اندر نور شرعش %~% نماید سر گنج از اصل و فرعش
# 80 نماید گنج او اندر دل و جان %~% که او آمد یقین اعیان دوجهان
# 81 حقیقت گنج او بشناس مطلق %~% کزو دریافت منصور این اناالحق
# 82 حقیقت گنج ازو شد آشکاره %~% ولی کردندش اینجا پاره پاره
# 83 حقیقت گنج بنمود و فنا شد %~% ز راز خویشتن کلی خدا شد
# 84 حقیقت گنج بنمود از نمودار %~% ز عشق خویشتن بر رفت بردار
# 85 حقیقت گنج بنمود او بعالم %~% که او را بود کل اعیان آدم
# 86 اناالحق حق عیان گفت و نمودش %~% درون جان او کلی نمودش
# 87 یقین اسرار اینجا مصطفی گفت %~% همه سر عیان با مرتضی گفت
# 88 یقین اسرار او گفت از معانی %~% بحیدر گفت سر من رآنی
# 89 بحیدر گفت گوید صاحب راز %~% علی نور خدا بد بیشکی باز
# 90 بچاه صورت اینجاگه بیان گفت %~% درون چاه او راز نهان گفت
# 91 از آنجا چون برآمد نی کمر بست %~% در اسرار معانی راز پیوست
# 92 همه نالش از آن دارد درون او %~% که حیدر بودش اینجا رهنمون او
# 93 خروش و ناله در تست بسیار %~% که میگوید عیان در عین گفتار
# 94 که میگوید چه میگوید نهان نی %~% که او در چاه تن خورده است از آن می
# 95 ازآن میخورد نی اندر خروش است  %~% گهی نالان شده گاهی خموش است
# 96 از آن میخورد نی دریافت بوئی %~% همی گوید عیان در گفتگوئی
# 97 از آن میخورد نی اندر بن چاه %~% شدش ز اسرار حق اینجای آگاه
# 98 از آن میخورد نی نالان و زارست %~% که اسرار خدائی بیشمار است
# 99 از آن میخورد نی اسرار گوید %~% همه سر نهان یار گوید
# 100 از آن میخورد نی تا مست آمد %~% درونش نیست شد تاهست آمد
# 101 از آن میخورد نی کاندر نمودست %~% درونش نیستی اندر نمود است
# 102 از آن میخورد نی تا زخم خوردست %~% در اینعالم بسی فریاد کردست
# 103 از آن فریاد می دارد نهانی %~% که بشنفتست اسرار نهانی
# 104 از آن فریاد میآید ز جانش %~% که بشنود از علی راز نهانش
# 105 از آن فریاد می دارد که خویشش %~% ز سوراخش نموده زخم ریشش
# 106 از آن فریاد می دارد که یارش %~% ز دست اینجای ضرب بیشمارش
# 107 از آن فریاد می دارد که از خویش %~% نمود خویشتن برداشت از پیش
# 108 از آن فریاد می دارد نهانی %~% که بشنودست سر کل معانی
# 109 از آن فریاد می دارد نمودار %~% که اندر وی بدی بیشک دم یار
# 110 دم یارست کآن فریاد دارد %~% کس کاین سر جانان یاد دارد
# 111 دم یارست یاری و خروشش %~% از آن اینجا نشاید شد خموشش
# 112 دم یارست اینجا شور و مستی %~% از این سر با خبر شو گر توهستی
# 113 دم یارست چون مردان دمادم %~% زند فریادها در عین عالم
# 114 بیان راز میگوید از آن دم %~% که اینجا چون فشاند اسرار آدم
# 115 همه دردست زیرا درد دارد %~% جراحت در درون مرد دارد
# 116 همه دردست او را عین درمان %~% بود پیوسته از اسرار جانان
# 117 همه دردش نهان اندر نهانست %~% همه گفتن زبان بیزبانست
# 118 همه درد وی از اسرار یارست %~% که زخم او عجائب بیشمارست
# 119 درون جان اودردست دائم %~% نفخت فیه او دیدست قائم
# 120 دم رحمانست نالان نی دم نی %~% که هر دم میزند نفخات در وی
# 121 نفخت فیه من روحست گفتش %~% کسی این راز او داند شنفتنش
# 122 که آدم باید اینجا اندر این دم %~% بداند تا چه بد مردرد آدم
# 123 نی از درد وی اینجا یافت دردی %~% که آدم همچو نی فریاد کردی
# 124 ز درد آدم اینجا نفخه یافت %~% ازآن در رازها در عشق بشتافت
# 125 ز درد آدم اینجا اوست نالان %~% از آن در چرخ بین صاحب وصالان
# 126 کسی کو درد دارد در دم نی %~% نهانی بشنود اسرار از وی
# 127 همی گوید بزاری زار زاری %~% که گر مرد رهی پائی بداری
# 128 چوآدم باش تو کار اوفتاده %~% خر اندر گل شده بار اوفتاده
# 129 چو آدم باش با درد و ملامت %~% که صاحب درد را اندر قیامت
# 130 همی دیدار باشد اندر آن درد %~% میان انبیا باشد بکل فرد
# 131 اگردردی درون جان تو داری %~% چو مردان اندر اینجا پایداری
# 132 چو نی باش اندر اینجا مرهم جان %~% بزن دمها تو در اسرار اعیان
# 133 چو نی باش اندر این عالم خروشان %~% که ذراتند اینجا حلقه گوشان
# 134 چو نی باش و کمر بر بند محکم %~% که تا یابی نهان اسرار آدم
# 135 چو نی باش و حقیقت در فشان تو %~% بگو با جملگی راز نهان تو
# 136 چو نی باش و درون جان همی نال %~% که بگشاید در او جان تو فی الحال
# 137 چو نی اندر سر خود معرفت باش %~% میان جزو و کل تو نی صفت باش
# 138 چو نی در سر خود می نال و می سوز %~% که ناگاهی ترا اینجا یکی روز
# 139 از آن دم این دم تو برگشاید %~% عیان دلدار خود رویت نماید
# 140 چو نی در شورش و در شوق آید %~% دل عشاق اندر ذوق آید
# 141 یکی باید کز آن دم دم ببیند %~% نمود عالم و آدم ببیند
# 142 از آن دم دمدمه اندر وی افتد %~% همه ازنالش و راز نی افتد
# 143 از آن دم نی دمادم راز گفتست %~% همه با واصلان او باز گفتست
PageV01P065
# 1 چه میگوئی همی گوید که بشتاب %~% برون از نه فلک اسرار دریاب
# 2 چو من نه زخم دارم در حقیقت %~% گذشتستم ز نه پرده حقیقت
# 3 ده و دو پرده اینجا مینوازم %~% دل عشاق در پرده نوازم
# 4 ده و دو پرده دارم در درون من %~% شدم عشاق کل را رهنمون من
# 5 ده و دو پرده دارم بر دریده %~% عیان اینجا منم خود راز دیده
# 6 ده و دو پرده در یک پرده دارم %~% از آن من پردهها گم کرده دارم
# 7 بگاهی کاندر آیم من بآواز %~% کنم من پردهها اینجایگه باز
# 8 چو اندر پرده سازم پرده سازی %~% نمایم در درون پرده رازی
# 9 چو آیم در خروش اینجا نهانی %~% کنم من پردهها پاره عیانی
# 10 دل عشاق از پرده برآرم %~% درون را با برونش شاد دارم
# 11 دل عشاق را اندر نوایم %~% حقیقت سر ربانی نمایم
# 12 دل عشاق از من ناز بیند %~% عیان راز من او باز بیند
# 13 دل عشاق از من یافت اسرار %~% که میگوئیم اینجا قصه یار
# 14 زبان بیزبانی یافتم من %~% نشان بی نشان یافتم من
# 15 زبانم بیزبان اسرار گوید %~% همه اینجایگه از یار گوید
# 16 کسی گوید که ساز من شناسد %~% پس آنگه دید را از من شناسد
# 17 کسی باید که دریابد در آن دم %~% که من زاری کنم اینجادمادم
# 18 ز درد من خبر یابد زمانی %~% ز من او گوش دارد داستانی
# 19 ز درد خود بداند درد خود او %~% اگر این سر بدانی هست نیکو
# 20 ز درد من خبر دریاب از جان %~% که بنمایم ترا اسرار پنهان
# 21 ز درد من خبر داری در اینجا %~% که از بهرچه دارم شور و غوغا
# 22 دمی ز آندم عیانی یافتم من %~% وز آندم کل معانی یافتم من
# 23 دمی ز آندم مرا دردم نمودند %~% از آندم مرهم دردم نمودند
# 24 دمی ز آندم مرا اندر دم آمد %~% تو گوئی زخم ما را مرهم آمد
# 25 دمی دارم از آندم درخروشم %~% وز آندم اینچنین در عین جوشم
# 26 دمی دارم از آندم یافته من %~% که درد عشق آدم یافته من
# 27 دمی دارم از آندم یافته راز %~% همی نالم که هستم سخت افگار
# 28 دمی دارم از آندم در نمودم %~% از آن زاری در آنجاگه نمودم
# 29 دمی دارم من اندر دم شده جان %~% از آن میگویمت اسرار پنهان
# 30 از آن دم یافتم این دمدمه من %~% کنم اندر دم تو زمزمه من
# 31 چو من بگشایم آندم ازدم تو %~% شوم در جان و در دل همدم تو
# 32 چو من بگشایم اندر زار زاری %~% کنم فریادها در بیقراری
# 33 اگر مردی چو من پیوسته می زار %~% که تو هم زخمها داری ز دلدار
# 34 چو من گر ناله و فریاد داری %~% وز آن دم اندر این دم یار داری
# 35 چو من اینجا بدانی تو دمادم %~% که مر چون اوفتاد اسرار آدم
# 36 در آندم آدم آمد قصه او %~% که آمد اندر اینجا غصه او
# 37 در آندم چون درون جنت افتاد %~% ز شیطان ناگهی در محنت افتاد
# 38 دریغا این همه اعزاز و رفعت %~% دریغا آن همه اعیان و قربت
# 39 که از ابلیس دون افتاد بر باد %~% از آن میآیدم اندر نفس یاد
PageV01P066
# 1 نفس با من همی گوید نهانی %~% که چون افتاد آدم را عیانی
# 2 نفس با من همی گوید که چون بود %~% که شیطانش بگندم رهنمون بود
# 3 نفس با من همی گوید همی باز %~% که چون بد در عیان انجام و آغاز
# 4 نفس با من همی گوید یقینش %~% که چون بد اولین و آخرینش
# 5 نفس با من همی گوید عیانی %~% که من بنواختم لیکن تو دانی
# 6 نفس با من همی گوید یقین دوست %~% که ایندم در دم من از دم اوست
# 7 چو دم اندر دمت اینجا دمیدم %~% یقین بر کام دل اینجا رسیدم
# 8 از آن دم دمدمم آدم نماید %~% دل عشاق کلی میرباید
# 9 دل عشاق پردرد است از یار %~% نمیگنجد در این دم هیچ اغیار
# 10 دل آن دم کآمدم از چاه بر جاه %~% نمودم سر خود با حیدر آنگاه
PageV01P067
# 1 ز من پرسید حیدر کیستی تو %~% بگو کاین جایگه بر چیستی تو
# 2 در اینجاآمدی بیرون ز ساعت %~% سعادت داری اینجا یا شقاوت
# 3 چه داری آنچه داری راست برگو %~% ز من این سر دل درخواست برگو
# 4 بدو گفتم که ای جان جهانم %~% یقین دانم که من راز نهانم
# 5 ز سر تو شدم پیدادر این دم %~% ز تو گویم حقیقت راز آن دم
# 6 ز سر تو در اینجا دید دیدم %~% به یک لحظه بکام دل رسیدم
# 7 ز راز تو شدم پیدا نهانی %~% بخواهم گفت اسرار معانی
# 8 بگفتی کیستی من خود که باشم %~% بنزد ذاتت ای حیدر که باشم
# 9 که باشم من نیم خود نیستم من %~% در این دنیای دون خود کیستم من
# 10 نیم من نیستیم دارم بباطن %~% ز ظاهر بازگویم کار باطن
# 11 نیم من اندرونم هیچ نبود %~% سراپایم بجز از هیچ نبود
# 12 سراپایم همه بر هیچ افتاد %~% بنای باطنم بر هیچ افتاد
# 13 ندارم هیچ و در پیچی فتادم %~% یقین دانم که در پیچی فتادم
# 14 ندارم هیچ و میدانی تو رازم %~% تو خواهی بود حیدر کار سازم
# 15 ندارم هیچ و پایم رفته درچاه %~% شدم پیدا در اینجاگاه ناگاه
# 16 چو پایم اندراین چاه بلا ماند %~% درونم اندر این عین فنا ماند
# 17 چو پایم در درون چاه ماندست %~% منم حیران بدید شاه ماندست
# 18 بجز درد جگر اینجا ندارم %~% بمانده دردرون چاه خوارم
# 19 جگر پرخون و دل سوخته من %~% ولیکن سر ز تو آموخته من
# 20 جگر پر خون و دل پر درد دارم %~% در این چه مانده سرگردان و خوارم
# 21 نیم حیدر کنون ما راتو دانی %~% که ما را داده راز نهانی
# 22 کمر در خدمت تو بستهام من %~% که با رازت کنون پیوستهام من
# 23 کمر بستم علی آسا به پیشم %~% که تا مرهم نهی بر جان ریشم
# 24 کمر بستم علی آسا برت من %~% که کردستی مرا اسرار روشن
# 25 کمر بستم علی آسا کنونم %~% که در اسرار هستی رهنمونم
# 26 کمر بستم زجانت بندهام من %~% سر اندر نزد تو افکندهام من
# 27 کمر بستم منش تا روز محشر %~% که بودی اولین راهم تو رهبر
# 28 کمر بستم ز اسرارت نگردم %~% یکی لحظه ز گفتارت نگردم
# 29 کمر بستم که میدانم ترا حق %~% ز تو دارم کنون من سر مطلق
# 30 کمر بستم که میدانم که جانی %~% که گفتستی مرا راز نهانی
# 31 کمر بستم بنزدت تا قیامت %~% کشم در راه تو بیشک ملامت
# 32 کمر بستم کنون نزدیکت ای جان %~% بگویم بیزبان با عاشقان آن
# 33 کمر بستم بنزدت بی یقین باز %~% مرابنمای اینجا اولین راز
# 34 کمر بستم که جانی در تن و دل %~% کنی اسرار اینجا روشن دل
# 35 زنی چون حیدر این اسرار بشنید %~% نظر کرد و وجودش ناتوان دید
# 36 ز سر تا پای او پیوسته درهم %~% چو محکومان کمر بربسته محکم
# 37 در او اسرار جانان یافت اینجا %~% حقیقت راز پنهان یافت اینجا
# 38 وجودش ناتوان و اندرون پاک %~% بمانده پای او در آب و در خاک
# 39 درون چاه معنی بازمانده %~% ولیکن صاحب پر راز مانده
# 40 چون آن اسرار از او بشنید حیدر %~% که خوش آمد ورا آن لحظه خوشتر
# 41 جوابش داد کایمر تو ز هستی %~% ز عشق دوست تو سر الستی
# 42 الست عشق داری چون نه تو %~% ز جام عشق کل مست مئی تو
# 43 ز راز سر جانان مست گشتی %~% چونی گفتی کنون تو مست گشتی
# 44 تو هستی این زمان از هست اسرار %~% که خواهی بود بیشک مست اسرار
# 45 تو هستی راز دار هر دو عالم %~% بگوئی بیزبان سر دمادم
# 46 تو هستی راز دان خالق پاک %~% که پروازت بود از عین افلاک
# 47 تو هستی این زمان اسرار گفته %~% ابا حق گفته و ز حق شنفته
# 48 تو هستی این زمان مر سر بیچون %~% که برگوئی ز هر رازی دگرگون
# 49 تو هستی این زمان اسرار ما را %~% بگوئی هر زمان گفتار ما را
# 50 تو هستی این زمان سر الهی %~% بگو اسرار چندانی که خواهی
# 51 تو داری و تو هستی راز جانان %~% بگو با عاشقان اسرار سبحان
# 52 ترا بخشیدم این دم سر آن دم %~% برو با عاشقان می گو دمادم
# 53 بگو با عاشقان سر نهانی %~% بزن دمهای شوق لامکانی
# 54 بگو با عاشقان آنچه شنفتی %~% که با من خوب اسرارت بگفتی
# 55 بگو با عاشقان هر لحظه راز %~% حجاب از پیششان کلی برانداز
# 56 بگو با عاشقان هر لحظه پنهان %~% نمود عشق سر دوست اعیان
# 57 بگو با عاشقان گفتار ما را %~% که تا دانند هان اسرار ما را
# 58 ترا دادیم اکنون داد ده تو  %~% وجود خویشتن بر باد ده تو
# 59 سر و پایت بیفکن همچو عشاق %~% که بیسر سرها گوئی در آفاق
# 60 سر و پایت بیفکن بیسر و پای %~% رموز عشق را اینجا تو بگشای
# 61 سر و پایت بیفکن تا توانی %~% که بیسر بازدانی آنچه دانی
# 62 سر و پایت بیفکن راز برگوی %~% که با عشاق گردانی تو چون گوی
# 63 که چون تو اندر آئی در سخن تو %~% بگوئی جملگی راز کهن تو
# 64 همه عشاق از رازت در آواز %~% ببیند جان جان اینجایگه باز
# 65 سماع عشق جانان گوش دارند %~% نمود جسم و جان بیهوش دارند
# 66 سماع جسم و جان عین فنا دان %~% فنا را جملگی راز بقا دان
# 67 بوقتی کاندر آید نی بگفتار %~% بنالد ناگهی از شوق دلدار
# 68 دل عشاق در پرواز آید %~% در آندم در نمود راز آید
# 69 کند بیهوش جان عاشقان را %~% براندازد زمین را و زمان را
# 70 دل و جان محو گرداند بیکبار %~% نماید رخ ز ناگاهیت دلدار
# 71 در آندم وانماید عاشقانش %~% که ازنی بازداند عاشقانش
# 72 که او اینجا چه میگوید زنالش %~% ز درد عشق بنماید جمالش
# 73 چو دم در نی شود بیچون بماند %~% که داند تا که گفتن چون بداند
# 74 دل صادق از آن دم جان ببیند %~% رخ معشوق خود پنهان ببیند
# 75 دل صادق در آندم یار جوید %~% عیان ذات در اسرار جوید
# 76 دل صادق بداند کان چه حالست %~% دم نی عاشقان اینجا وصال است
# 77 دل عشاق آندم دم زند کل %~% نهاد خویش بر عالم زند کل
# 78 دم عشاق آندم عین هستی %~% بیابد بی نمود بت پرستی
# 79 دل عشاق در اسرار آید %~% عیان در دیدن دیدار آید
# 80 دل عشاق آندم گر بجوید %~% همه اسرار با دلدار گوید
# 81 در آندم گر سماع بی سماعش %~% بر آید جان کنی اینجا وداعش
# 82 اگر مرد رهی آندم که بیند %~% سزد گر جسم و جان اینجا نبیند
# 83 در آندم رحم کن گر مرد راهی %~% بگوید بی عیان سر الهی
# 84 در آندم جهد کن تا راز اول %~% بیابی چون کنی جسمت مبدل
# 85 در آندم جهد کن کز جان بر آئی %~% که چون بیجان شوی عین بقائی
# 86 در آندم جهد کن تا راز گوئی %~% نباشی تو ابا حق بازگوئی
# 87 در آندم جهد کن تا دل نباشد %~% حجاب نقش آب و گل نباشد
# 88 در آندم جهد کن تا باز دانی %~% ابی خود جمله اسرار معانی
# 89 در آندم جهد کن بیخویشتن تو %~% که پی بردی نمود جان و تن تو
# 90 عیان بینی جمال اندر جلالش %~% رسی بیجان و دل اندر وصالش
# 91 عیان بینی تو بی خود روی دلدار %~% شود اسرار مخفی بر تو اظهار
# 92 عیان بینی درون خود بقایش %~% در آندم باز جو کل لقایش
# 93 عیان بینی نمود جمله مردان %~% فلک همچون تو اندر رقص گردان
# 94 در آندم چون فلک در رقص آئی %~% ترا پیدا شود عین خدائی
# 95 فنا شو اندر آن دم در فنا تو %~% که تا یابی همه عین لقا تو
# 96 فنا شو در خدا تو از دم نی %~% تو همچون او بخور یک دم از آن می
# 97 از آن دم مست شو در حالت جان %~% که تا بینی رخ معشوق اعیان
# 98 از آن می مست شو در بیخودی تو %~% که بیرون آئی از نیک و بدی تو
# 99 از آن می مست شو اندر نمودار %~% حجاب مستیت از پیش بردار
# 100 از آن می مست شو پس مست حق باش %~% دمادم همچو نی تومست حق باش
# 101 از آن می مست شو مانند گوئی %~% بزن در عشق اینجا های و هوئی
# 102 از آن می مست شو مانند افلاک %~% برافشان نور قدس خویشتن پاک
# 103 از آن می مست شو جانان نظر کن %~% تمامت ذرهها در خود خبر کن
# 104 از آن می مست شو مانند حلاج %~% وجود خود چو نی کن همچو آماج
# 105 از آن می مست شو مانند منصور %~% چو نی در دم بجوش جان خود صور
# 106 از آن می مست شو اعیان مطلق %~% مزن از بیخودی از حق اناالحق
# 107 از آن می مست شو تو جان جانی %~% چرا در خویشتن اکنون نهانی
# 108 از آن می مست شو اسرار بشناس %~% نمود نقش خود کن دید نقاش
# 109 از آن می مست شو تا چند خود بین %~% توئی اکنون دمادم سر حق بین
# 110 از آن می مست شو بنمای مطلق %~% تو چون منصور کل سر اناالحق
# 111 چونی اندر میان جمع نالان %~% یقین دانند عیان صاحب وصالان
# 112 که بیچونست ازگفتار او راست %~% که اسرار معانی نیست پیداست
# 113 ز سر عشق دارد نی وصالی %~% که میدارد که مینالد ز حالی
# 114 ز سر عشق نی نالان درآمد %~% ز بهر عاشقان او رهبر آمد
# 115 ز سر عشق مردان راز گفتند %~% حقیقت هر یکی از راز گفتند
# 116 از او هر یک بیانی کرد اینجا %~% که از بهر چه دارد شور و غوغا
# 117 فغان نی ز اسرارست دردم %~% که میگوید ز عشق درد آندم
# 118 فغان نی علی دانست یکبار %~% که او دانستش و بخشید اسرار
# 119 فغاننی عیان میدان که حیدر %~% یقین دانسته همچون راز اکبر
# 120 فغان نی همه از درد باشد %~% کسی داند که مرد مرد باشد
# 121 ز درد عشق مینالد ز اسرار %~% سماع جان کسی داند که از یار
# 122 که چون او جان و دل سوراخ دارد %~% همیشه سوز و درد و آخ دارد
# 123 اگر تو صاحب دردی فغان کن %~% وجود خویشتن اینجا نهان کن
# 124 اگر تو صاحب دردی در این راز %~% حجاب آندم ز پیش خود برانداز
# 125 اگر تو صاحب دردی در این بین %~% خدا را در نهادت خود یقین بین
# 126 اگر تو صاحب دردی بهرحال %~% بجز حق میمبین خود هیچ احوال
# 127 در آن ساعت که دل بیخویش گردد %~% نمود عشق جمله درنوردد
# 128 یکی باشد سماع عشق در جان %~% که بنماید حقیقت روی جانان
# 129 چونی باش ای ندیده جوهر راز %~% دم خود کرده در اسرار کل باز
# 130 همه زان تو و تو در سماعی %~% بکرده جان و جسمت را وداعی
# 131 همه مردان ره حق باز دیدند %~% سماع دوست در جان بازدیدند
# 132 سماع دوست در جانست نه در نی %~% تو خوردستی از آن جام ازل می
# 133 دم آدم چو در نی سالها کرد %~% بسی در هر صفت آوازها کرد
# 134 دم آدم همه اسرار برگفت %~% هر آنچه دید بد از یار برگفت
# 135 دم آدم چو در نی شد نهانی %~% بگفت اسرار کلی در معانی
# 136 دم آدم تو داری و توئی نی %~% بهر رازی تو مینالی تو از وی
# 137 دم رحمان توداری و مشودور %~% دمادم میدمد درجان تو صور
# 138 زند سوراخ در بود وجودت %~% عیان کردست مر اسرار بودت
# 139 ز چاه آمد برون ناله ز انوار %~% نمود این جایگه او بود دیدار
# 140 ز چاه آمد برون تا سر بگوید %~% نمود راز خود اینجا بجوید
# 141 همه اسرار جان دارد در اینجا %~% همه انوار جان دارد در اینجا
# 142 از آنجا آمد اندر جاه دنیا %~% که تا گردد ز راز آگاه دنیا
# 143 چو حق در جاه دنیا راز برگفت %~% یقین هم جاه دنیا راز بشنفت
# 144 علی بودست اگر این سر بدانی %~% ز من بشنو تو اسرار معانی
# 145 چو زین چاهت برآمد صورت بود %~% همی جوئی از آن اسرار معبود
# 146 سر و پایت بیفکن تا که این راز %~% بدانی در زمان انجام و آغاز
# 147 نهادت برگره افتاد در پیچ %~% درونت همچو نی خالیست در هیچ
# 148 نهادت برگره کردند از آغاز %~% نمییابی تو راز اولین باز
# 149 از آن جامی که جانها مست او شد %~% نبد پیدا نمود هست او شد
# 150 از آن جامی که خوردست عین منصور %~% که نامش بود کل تا نفخه صور
# 151 از آن جامی که اشیا یافت بوئی %~% بسرگردانست دائم همچو گوئی
# 152 از آن جامی که خورشید جهانتاب %~% چشیدست و بسرگردانست از تاب
# 153 از آن جامی که مه خوردست در ره %~% شود ازتاب او مر جوهر مه
# 154 از آن جامی که آتش یافت خانه %~% از آن مستی همی سوزد زمانه
# 155 از آن جامی که رطلی یافته باد %~% از او شد عالم ارواح آباد
# 156 از آن جامی که یکدم خاک دیدست %~% از آن اسرار صنع پاک دیدست
# 157 از آن جامی که در آب روانست %~% از آن از عشق او ازجان روانست
# 158 از آن جامی که در کهسار افتاد %~% یکی قطره ز هستی زار افتاد
# 159 وجودش پاره شد اندر غم یار %~% همی گردد شده ریزه ز تیمار
# 160 مئی کان بحر خورد و میزند جوش %~% کجاهرگز تواند بود خاموش
# 161 مئی کان جسم ناگه یافت بوئی %~% فتاد اندر درونش های و هوئی
# 162 مئی کین دل از او یک قطره خوردست %~% ز بوی عشق در اندوه و دردست
# 163 مئی کان جان بخورده درمعانی %~% همی گوید همی راز نهانی
# 164 مئی کان سالکان اینجای خوردند %~% فتاده درره و وز خود بمردند
# 165 مئی کان عاشقان لاابالی %~% دمادم میخورند اینجا بحالی
# 166 مئی کان چون خورند عشاق اینجا %~% نواها میزنند آفاق اینجا
# 167 مئی کان جسم جان یک قطره دریافت %~% سوی کون و مکان دزدیده بشتافت
# 168 مئی کان خورد عطار اندر اینجا %~% نماید لحظه لحظه سر یکتا
# 169 درون او سماع یار دارد %~% دل از جمله جهان بیزار دارد
# 170 نمیداند که خود آخر چه گفته است %~% که او درهای پر معنی بسفتست
# 171 نماندش عقل و هوش و عین ادراک %~% برافکند است کلی جسم و جان پاک
# 172 ز زیر عشق در آفاق جانها %~% زند اوداستانها در بیانها
# 173 دمادم میزند این زیر عشاق %~% که او دارد عیان تدبیر عشاق
# 174 دمادم میدمد ازنفخه صور %~% اناالحق میزند مانند منصور
# 175 اناالحق میزند در کل آفاق %~% میان جمله عشاق است اوطاق
# 176 نوای پرده عشاق دارد %~% عیان آیات فی الافاق دارد
# 177 نوار پرده عشاق سازد %~% همه ذرات در جان مینوازد
# 178 ز زیر عشق دایم در خروش است %~% ز بحر لامکان اینجا بجوش است
# 179 ز زیر عشق این دستان که بنواخت %~% سر عشاق در عالم برافراخت
# 180 ز زیر عشق عشاق جهان او %~% همه در رقص کردستش جهان او
# 181 چو زیر عشق هر دم مینوازد %~% ز سوزش جمله عشاق سازد
# 182 چو زیر عشق او را دردم آید %~% از آن دم یادش اینجا زادم آید
# 183 که آدم چون برون آمد ز جنت %~% درونش پر خروش و عین قربت
# 184 شب و روزش نبد جز ناله و درد %~% بمانده در میان دهر او فرد
# 185 سماع درد و زیر شوق جانش %~% همی زد در درون جان نهانش
# 186 از آن دردی که آدم یافت اینجا %~% کنون اندر درون افتاد ما را
# 187 از آندردم دمادم من خروشان %~% بدیگ عشق اینجاگاه جوشان
# 188 همه ذرات من اندر سماعند %~% بکرده عقل جان اینجا وداعند
# 189 برافکندند کلی دل از این خاک %~% که اینجا بازدیدند صانع پاک
# 190 برافکندند کلی پرده از رخ %~% چو بشنیدند کل از یار پاسخ
# 191 برافکندند اینجا کل هستی %~% رها کردند بیشک بت پرستی
# 192 برافکندند اینجا هستی خود %~% چو افتادند اندر مستی خود
# 193 برافکندند آنچه بود پیدا %~% شدند از لامکان دید پیدا
# 194 ز دیده دید حق را باز دیدند %~% نظر کردند و اندر حق رسیدند
# 195 ز دیده دید جانان راز بنمود %~% مر انسان را نمودش باز بنمود
# 196 همه ذرات من درحق رسیدند %~% نمود جان جان از حق بدیدند
# 197 همه ذرات من جویای یارند %~% ورا دید نهان گویای یارند
# 198 همه ذرات من در ترجمانند %~% دمادم جمله در شرح و بیانند
# 199 همه ذرات من اندر فنا اند %~% بکلی در عیان عین بقا اند
# 200 همه ذرات من نابود گشتند %~% سراسر جملگی معبود گشتند
# 201 همه ذرات من اندر نمودار %~% عیان بنموده در اینجای دیدار
# 202 همه ذرات من در شوق جانند %~% کنون افتاده اندر ذوق جانند
# 203 همه ذرات من در آشکاره %~% چو منصورند کلی پاره پاره
# 204 همه ذرات من منصور گشتند %~% سراسر جملگی پر نور گشتند
# 205 همه ذرات من اندر اناالحق %~% فرو گفتند راز یار مطلق
# 206 همه ذرات من چون یاردیدند %~% زهر سوئی بسوی او رسیدند
# 207 همه ذرات من اینجا نهانند %~% ز دید یار خود اندر عیانند
# 208 همه ذرات من در اولین باز %~% بدیده جمله را از آخرین باز
# 209 مرا چون وقت کشتن آمده باز %~% همی گوید حقیقت گو ز سرباز
# 210 مرا چون وقت کشتن در رسیدست %~% که چشم جانم اینجا حق بدیداست
# 211  همه ذرات من گردان عشقند %~% از آن اینجای سرگردان عشقند
# 212 که وصلم ناتمامی باشد اینجا %~% مرا ناپخته خامی باشد اینجا
# 213 چو وقت کشتن آمد در وصالم %~% نمانده ذره عین وبالم
# 214 چو وقت کشتن آمد جان جانان %~% شوم اینجا ز دید دوست پنهان
# 215 مرا چون وقت کشتن پیش آمد %~% نمود عشقم اینجا بیش آمد
# 216 مرا چون وقت کشتن زود دیدم %~% برافکندم همه معبود دیدم
# 217 مرا چون وقت کشتن آمدست هان %~% نخواهم دید جز که جمله جانان
# 218 مرا چون محو شد در دیدن دوست %~% یقینم شد که درگفتار کل اوست
# 219 مرا خود جان چه باشد خود قبولست %~% که او اندر اصول دل نزول است
# 220 دل و جان رفت جانانست تنها %~% که اینجا میکند او شور و غوغا
# 221 دل و جان رفت جانان رخ نمودست %~% درون جان و دل گفت و شنودست
# 222 دل و جان رفت تا بنمود دیدار %~% بجز جانان نمیبینم پدیدار
# 223 دل و جان رفت و او میبینم و بس %~% بجز اونیست در عالم مراکس
# 224 دل و جان رفت تا دیدار دیدم %~% نظر کردم بکلی یار دیدم
# 225 دل و جان رفت و سلطان گشت عطار %~% نمود جانش جانان گشت عطار
# 226 دل و جان رفت جانان جان گرفتست %~% درون جسم و جان پنهان گرفتست
# 227 دل و جان رفت جانانست تحقیق %~% مرا در داده اینجاگاه توفیق
# 228 دل و جان رفت دید او را ز اول %~% ندارد زان بجان و دل معول
# 229 دل و جان رفت و حق اسرار گفتست %~% خود او در وصال او بسفتست
# 230 دل و جان رفت شد جمله ابر باد %~% که تا شد عالم ارواح آباد
# 231 نمود جمله عشاقم من از جان %~% که در من کرده است او راز پنهان
# 232 نمود جمله عشاقم من از دل %~% که بگشودم در این جا راز مشکل
# 233 نمود جمله عشاق جهانم %~% که من کل آشکارا و نهانم
# 234 نمود جمله عشاقم در آفاق %~% که از من شور خواهند کرد عشاق
# 235 نمود جمله عشاقم بمعنی %~% که دارم شرح عشق ونور تقوی
# 236 نمود جمله عشاقم نهانی %~% مرا شد منکشف جمله معانی
# 237 نمود جمله عشاقمخبردار %~% که چون منصور هستم من ابردار
# 238 نمود جمله عشاقم که دیدم %~% نمود یار آنگه سربریدم
# 239 نمود جمله عشاقم بکشتن %~% بخواهم یک دم از سردرگذشتن
# 240 نمود جمله عشاقم که در کل %~% کشیدستم چو آدم من بسی ذل
# 241 نمود جمله عشاقم چو آدم %~% که دارم جنت جانان در این دم
# 242 دم من دمدمه در عالم انداخت %~% وجود عاشقان چون شمع بگداخت
# 243 دم من دمدمه دارد نهانی %~% که او دیدست کل عین العیانی
# 244 دم من سالکان را کرد واصل %~% که دارد جملگی مقصود حاصل
# 245 دم من وصل دارد ازنمودار %~% که اینجا میندارد هیچ پندار
# 246 دم من عین ذات لامکانست %~% حقیقت راست خواهی جان جانست
# 247 دم من هست سلطان شریعت %~% از آن دم زد بکلی از حقیقت
# 248 دم من زان دم است اینجا بدیده %~% چو منصورم بکام دل رسیده
# 249 دم من زان دم است و آدم آمد %~% که ما را راز از جان دم دم آمد
# 250 دم من ذات دارد در صفاتست %~% یقین داند که او کلی زذاتست
# 251 دم من میزند اینجا اناالحق %~% نظر هم بین تو در تقوای مطلق
# 252 دم من هو زند یا هو ندیده %~% نمود لابکل در هو بدیده
# 253 دم من هو زند از ذات اعظم %~% دمادم خواند او آیات اعظم
# 254 دم من هو زند کو دید هو است %~% ز عین ذات در الله هو است
# 255 دم من هو زند اند رسموات %~% که دارد اندر اینجا نفخه ذات
# 256 دم من هو زند جز هو ندیدست %~% که اینجا گه زلا درهو رسیدست
# 257 دم من هو زند در عشق جانان %~% نمود صورت اینجا کرده پنهان
# 258 دم من هو زند کو واصل آمد %~% عیان ذات او را حاصل آمد
# 259 دم من هو زند چونعاشقان او %~% که کل دیدست اینجا جان جان او
# 260 منم واصل که کل دیدار دیدم %~% در اینجا من عیان یار دیدم
# 261 من و یاریم و کل پیوسته با هم %~% دل وجانست و جان و دل در این دم
# 262 بهشت روی جانان هست معنی %~% که معنی دارم اندر عین تقوی
# 263 بهشت روی جانان در رخ ماست %~% که او اسرار گفت و پاسخ ماست
# 264 در این دنیا مرا شادی از آنست %~% که ما را سر معنی جان جانست
# 265 در این دنیا که دیدست جان جانان %~% که من دریافتم در خویش اعیان
# 266 در این دنیا بسی زیندم زنندش %~% ولی مانند احمد کی بدندش
# 267 در این دنیا نباشد چو محمد(ص) %~% چو او منصور دائم هم مؤید
# 268 در این دنیا جز او دیگر نباشد %~% چو او پیغامبر و رهبر نباشد
# 269 خدا بود او ولی بر قدر هر کس %~% نمود اسرار خود از این سخن بس
# 270 درون جان عطارست تحقیق %~% که اودارد در اینجا راز توفیق
# 271 درون جان عطارست احمد %~% بکرده فارغ از نیکی و از بد
# 272 درون جان عطارست گویا %~% ولی عطار را او هست جویا
# 273 درونم اوست هم بیرونم از اوست %~% که او دیدم حقیقت مغز هر پوست
# 274 از او میگویم و من او شدستم %~% عیان تحقیق ذات او بدستم
# 275 از او میگویم اینجاگه از اویم %~% ز بهر دید او در گفتگویم
# 276 مرا گفتست اندر خواب دلدار %~% که خواهیمت بریدن سر بناچار
# 277 سر و جانم فدای روی او باد %~% همیشه روی من در سوی او باد
# 278 سر و جانم فدای خاک پایش %~% که اینجا من نمیبینم ورایش
# 279 کسی کو بهتر از وی باشد اینجا %~% که او جانست پنهانی و پیدا
# 280 چو صیت اوست در عالم گرفته %~% نمود ذات او همدم گرفته
# 281 دم مردم از او صوری روانست %~% از اوهر جان یقین نور عیانست
# 282 کسی کو میشناسد همچو عطار %~% شود کل از وجود خویش بیزار
# 283 کسی کو میشناسد دید حق اوست %~% که اندر آفرینش مرسبق اوست
# 284 کس کو راست از جان خواستگارش %~% ورا زینجا ببیند آشکارش
# 285 کسی کو راست او از دل ببیند %~% نه اندر عین آب و گل ببیند
# 286 کسی کو راست اینجاگه غلامش %~% درون جان کند اینجا پیامش
# 287 نماید حق درون جان عیان او %~% که دارد اولین و آخرین او
# 288 نماید حق که او تحقیق حق است %~% وجود پاک او با حق بپیوست
# 289 کنون حقست اندر جزو و کل جان %~% که او راهست این اسرار اعیان
# 290 محیط مرکز جانهاست احمد %~% که او را دردو عالم بد مؤید
# 291 درون جان حقیقت جان جانست %~% چگویم آشکارا و نهانست
# 292 چو مر عطار او را دید بشناخت %~% عیان جسم و جان پیشش برانداخت
# 293 در آخر کرد اینجا واصلم اوست %~% همه مقصود کلی حاصلم اوست
# 294 بگفت احمد چو دیدم صاحب درد %~% که من بودم میان سالکان فرد
# 295 بگفت اسرارها در گوش جانم %~% نمود اینجایگه عین العیانم
# 296 عیان بنمود ما را در حقیقت %~% چو حق بسپردمش راه شریعت
# 297 ره شرعش سپار و دم ازین زن %~% وجود خویش بر چرخ برین زن
# 298 ره شرعش سپار و جان فنا ساز %~% نقاب از لعبت صورت برانداز
# 299 ره شرعش سپار اندر نهانی %~% که او بنمایدت کل معانی
# 300 ره شرعش سپار و حق یقین یاب %~% نمود او خدا عین الیقین یاب
# 301 از او واصل شو و زو گوی دائم %~% که بود اوست اندر ذات قائم
# 302 از او واصل شو وحاصل کن اعیان %~% ازو بشنو حقیقت نص قرآن
# 303 از او واصل شو و دم دم همی زن %~% کز او گرددهمه اسرار روشن
# 304 از او واصل شو و زو گوی اسرار %~% در او شو ناگهی تو ناپدیدار
# 305 چه گوئی می ندانی آن معانی %~% وگر دانی از او حیران بمانی
# 306 خدا و مصطفا هر دویکی است %~% بنزدیک محقق بیشکی است
# 307 خدا و مصطفا درجان نهانند %~% مرا این جایگه شرح و بیانند
# 308 خدا و مصطفا در جان بدیدم %~% چو مه در پیش اشیا ناپدیدم
# 309 منت بگداخته از بهر ایشان %~% بجان دارم از ایشان ذوق ایشان
# 310 یکی اندر حقیقت دیدهام یار %~% مرا برداشت اینجا عین پندار
# 311 یکی اندر حقیقت یافتستم  %~% از او بیخود بکل بشتافتستم
# 312 یکی اندر حقیقت بین تو دلدار %~% که میگوید دمادم در سخن یار
# 313 منم در جان و پنهان بود بودم %~% همه معبود بودم تا که بودم
# 314 اگر مرد رهی کلی فنائی %~% در آن دید فنا تو در بقائی
# 315 لقای یار بی صورت بود هان %~% چرا هستی بدیده دید برهان
# 316 دلا تاچند گوئی سر اسرار %~% چو جانت گشت کلی عین دیدار
# 317 نمود جمله مردان دیدی از خویش %~% حجاب صورتت چون رفت از پیش
# 318 ز جنت آمدی بیرون چو آدم %~% چرا اسرارها گوئی دمادم
# 319 تو اینجاگه غریبی ای دل آزار %~% ولیکن هستی اندر عین دیدار
# 320 تو اینجاگه در آخر راز دیدی %~% نمود یار خود را باز دیدی
# 321 نمود یار داری در فنا باز %~% ترا مکشوف شد انجام و آغاز
# 322 سرانجامت چنین افتاد دانی %~% که خواهی گشت در کشتن تو فانی
# 323 سرانجامت چنین افتاد از حق %~% که بیخود میزنی اینجا اناالحق
# 324 اناالحق را ز الحق در دو حرفست %~% چنین معنی بشرع اینجا شگرفست
# 325 تو الحق گوی تا رازت شود فاش %~% اناالحق خود بگوید نیز نقاش
# 326 همو گفتست در منصور اناالحق %~% تراگوید ابی سر کل اناالحق
# 327 همان کو گفت بر منصور بادار %~% بگوید در نهاد تو بیکبار
# 328 همان کو گفت در منصور انالحق %~% همان گوید حقیقت نی اناالحق
# 329 همان کو گفت هم او بازگوید %~% در اینجاگه همه کل راز گوید
# 330 همان کو گفت هم آنکس شنفتست %~% که او گفتست اناالحق او شنفتست
# 331 همان کو گفت خود را کرد بردار %~% تو گر مردی از این معنیت بردار
# 332 همان کو گفت اینجا سربرید او %~% جمال خویشتن بی سر بدید او
# 333 همان کو گفت در یک دیده باشد %~% کسی باید که صاحب دیده باشد
# 334 که تاداند یقین اینجا اناالحق %~% که جز حق مینگوید خود اناالحق
# 335 اناالحق از نمود حق عیانست %~% که این در ذات او راز نهانست
# 336 اناالحق آنکه برگوید ابی دید %~% نباید اندر اینجا روی او دید
# 337 کسی باید که او کل دیده باشد %~% درون جز و کل گردیده باشد
# 338 اناالحق گوید اندر عین هستی %~% خورد آن جام را کلی ز مستی
# 339 چو منصوری شود تا سر بداند %~% بجز وی هیچ چیزی مینداند
# 340 چو منصوری شود اندر فنایش %~% ببیند عاقبت دید بقایش
# 341 چو منصوری شود جوید اناالحق %~% سزد کز دید گوید او اناالحق
# 342 چو منصوری شود در عین خواری %~% کند در پای دار او پایداری
# 343 چو منصوری شود هستی آن ذات %~% بگوید راز کل از جمله ذرات
# 344 چو منصوری شود اینجا عیانی %~% پذیرد او نشان بی نشانی
# 345 نشان بی نشان گردد در این راز %~% که او بنماید اینجا راز حق باز
# 346 ببازی نیست این گفت حقیقت %~% که تا نسپارد اینجاگه طریقت
# 347 طریقت بسپر و دریاب الحق %~% چو در کلی رسی حق گوی الحق
# 348 کسانی کین طلب دارند اینجا %~% نیاید راست آن در عین غوغا
# 349 کسی مردست اندر دید عشاق %~% که چون منصور گردد کل عیان طاق
# 350 کسی مردست همچون او نمودار %~% که آوردند او را بر سر دار
# 351 کسی مردست همچون او عیانی %~% که گردد او نشان در بی نشانی
# 352 نشان اینجانگنجد بی نشان باش %~% حقیقت راز مردان جهان باش
# 353 نشان صورت اینجاگه بیفکن %~% که گردد مر ترا این راز روشن
# 354 نشان صورت اینجا محو گردان %~% که اول راز این باشد ز اعیان
# 355 نشان صورت و معنی بر افکن %~% اگر مردی تو بی دعوی بیفکن
# 356 نشان ذات کلی بی نشان است %~% که عاشق در نهاد ذات فانی است
# 357 اگر تو مرد ذاتی بی نشان شو %~% پس آنگاهی چو مردان جهان شو
# 358 چو گردد بی نشان صورت در این راه %~% بباید اندر این جا دیدن شاه
# 359 چو گردد بی نشان با بود باشد %~% یقین در دید حق معبود باشد
# 360 چو گردد بی نشان دادار گردد %~% ز دید خویشتن بیزار گردد
# 361 چو گردد بی نشان هستی پذیرد %~% وجود او بمیرد حق نمیرد
# 362 بماند زنده جاوید آنکس %~% که جز یکی نبیند در جهان کس
# 363 بماند زنده جاوید عاشق %~% که اندر بیخودی حق یافت صادق
# 364 اگر زنده دلی هرگز نمیری %~% اگر هستی چنین حق بی نظیری
# 365 اگر زنده دلی مرده مشو تو  %~% چو یخ اینجای افسرده مشو تو
# 366 چو عیسی زنده میر ای زنده دل تو %~% که تا اینجا نباشی آب و گل تو
# 367 چو عیسی زنده میر از خویشتن پاک %~% برافکن همچو عیسی جان و دل پاک
# 368 چو عیسی زنده میر و جان جان بین %~% تو روحالله شو عین العیان بین
# 369 چو عیسی زنده میر ای زنده پاک %~% که تا چون خر نمانی در گو خاک
# 370 چو عیسی زنده زنده میرو ذات حق بین %~% بجز حق خودمدان و خویش حق بین
# 371 چو عیسی زنده دل باش و فنا گرد %~% چو رفتی از میان دید خداگرد
# 372 چو عیسی زنده دل باش و یقین باش %~% نمود اولین و آخرین باش
# 373 چو عیسی گر شوی از جسم و جان پاک %~% ببینی ذاتحق اندر عیان پاک
# 374 چو عیسی گر شوی در حق مجرد %~% شوی فارغ تو از هر نیک و هر بد
# 375 چو عیسی گر شوی تو روح الله %~% زنی دم همچو او در قل هوالله
# 376 چو عیسی گر شوی نور علی نور %~% تو روح الله شوی تا نفخه صور
# 377 تو روح الله باشی همچو عیسی %~% شوی مانند او در ذات یکتا
# 378 تو روح الله هستی و یقینی %~% ولیکن بود خود اینجا نبینی
# 379 چو روح الله باش و روح بردار %~% که تا الله کل آید پدیدار
# 380 چو روح الله باش اندر طریقت %~% حذر کن از پلیدی طبیعت
# 381 خدای اولین و آخرین بین %~% چو روح الله باش و سر یقین بین
# 382 چو روح الله دم زن از نمودار %~% که مرده زنده گردانی ز دلدار
# 383 چو روح الله دم زن تا دم آئی %~% ترا پیدا شود دید خدائی
# 384 چو روح الله شو جانبخش مرده %~% برافکن از نمود ذات پرده
# 385 چو روح الله مرده زنده گردان %~% فلک را با ملک کل زنده گردان
# 386 چو روح الله گر این راز دانی %~% حقیقت مرده جانبخشی که جانی
# 387 تو جانانی اگر این دید یابی %~% بیان من نه از تقلید یابی
# 388 تو جانانی ولی پنهان ذاتی %~% کنون افتاده در عین صفاتی
# 389 تو روح الله را اینجا ندیدی %~% چه گر عمری در این عالم دویدی
# 390 تو داری آنچه گم کردی بجو باز %~% که تا یابی یقین اینجا بجو باز
# 391 تو عیسی در درون داری حقیقت %~% ولیکن باز ماندی در طبیعت
# 392 طبیعت دور کن تا جان شوی تو %~% حقیقت در صفت جانان شوی تو
# 393 چو عیسی صورت و معنی برافکن %~% که تا گردی حقیقت جان روشن
# 394 چو عیسی صورت و جان را یکی کن %~% چو روح الله در اعیان یکی کن
# 395 نداری تاب آن کین سر بدانی %~% نیابی باز اسرار نهانی
# 396 توئی افتاده چون عیسی گرفتار %~% بدست ناکسان مردم آزار
# 397 توئی افتاده چون عیسی همه روح %~% نه سر تا پای تو یکتا همه روح
# 398 تو روحی جسم را کلی رهاکن %~% عنایت را چو عیسی ابتدا کن
# 399 چو جان گردی اگر جانان شوی تو %~% بدین گفتار از جان بگروی تو
# 400 تو جان گردی چو عیسی روح الله %~% شوی گر جان جان بینی تو ناگاه
# 401 ولی اینجا بلا یابی ز اول %~% شوی اینجایگه ناگه مبدل
# 402 بلابین و بلاکش اندر اینجای %~% که تا گردی چو عیسی عین آلای
# 403 بلاکش همچو او گر پایداری %~% که چون عیسی کنون در پای داری
# 404 که بد کز جان بلا اینجا ندیدست %~% که بد کاینجا لقا پنهان ندیدست
# 405 بلا را با لقا پیوسته میدار %~% کسی کامد بلای او خریدار
# 406 هر آنکو در بلا پائی ندارد %~% میان آن بلا شکری گذارد
# 407 بود او را همیشه عاقبت خیر %~% اگر در کعبه باشد او اگر دیر
# 408 بنزد جان جان هر دو یکی است %~% بلا را خیر در حق بیشکی است
# 409 بلا نفس است شیطان نفس بنگر %~% چو شیطانست نفس ای نیک منظر
# 410 چو از نفست بلایت میرسد بیش %~% از اوئی دائما مسکین و دلریش
# 411 ز نفست این همه اینجا بلایست %~% از اینجانت بماند ابتلایست
# 412 بلای نفس دیدن جمله مردان %~% اگرمردی ز نفست رخ بگردان
# 413 بلای نفس بیشک دید آدم %~% از آن مجروح شد بی عین مرهم
# 414 بلای نفس دید آنکس که ابلیس %~% بر او ساخته یک لحظه تلبیس
PageV01P068
# 1 از آن تلبیس چون شیطان نهان شد %~% عجب آدم بماند و ناتوان شد
# 2 نمیدانست اینجا سر این کار %~% که چون شد در بر او ناپدیدار
# 3 بخود میگفت آیا او کجا رفت %~% نهان شد از برم آخر چه جا رفت
# 4 ندانم این چه کس بود او نمودار %~% که گفتم راز و او شد ناپدیدار
# 5 بخود اندیشه این میکرد آدم %~% بمانده در تعجب او دمادم
# 6 بخود میگفت برمیکرد پنهان %~% که تا او را چه پیش آید از آنسان
# 7 عجائب مانده بد حیران و غمخوار %~% نظر میکرد گندم در برابر
# 8 بخود میگفت کاینجا مزد حق بود %~% که ما را ناگهانی روی بنمود
# 9 بمن گفت آنچه بد مر راست اینجا %~% ندارم من دروغی قول او را
# 10 خورم من گندم اینجادر نهانی %~% اگر باشد قضای آسمانی
# 11 چه آید بر سرم از صانع پاک %~% تو خواهی زهر باش و خواه تریاک
# 12 چنان کآید چنان باید یقین دان %~% نداند جز خدا این راز پنهان
# 13 چنان بد آدم از وسواس غافل %~% که مانده بود اینجاگاه بیدل
# 14 شده ابلیس او را در رگ و پوست %~% بدو میگفت بین چون جمله از اوست
# 15 بخور گندم چرا حیران شدستی %~% در اندیشه سرگردان شدستی
# 16 بخور گندم مخور یک لحظه تو غم %~% چرا حیران بماندستی تو آدم
# 17 بخور گندم مترس از بود بودت %~% چنین بیدل شدی چنین چه بودت
# 18 بخور گندم که حق گفتست این خور %~% یقین اینجایگه فرمان حق بر
# 19 بخور گندم ز قول حق بیندیش %~% حجاب خوف را بردار از پیش
# 20 بخور گندم که اسراریست آدم %~% که حق بنماید از تو در بعالم
# 21 بسی اسرار اینجاگه نهانست %~% ولی آدم عیان آنجاندانست
# 22 که ابلیس است او را برده از راه %~% قضای حق ببین آدم که ناگاه
# 23 بزد دست و یکی خوشه از آن چید %~% نهاد اندر دهان و خوش بخائید
# 24 یکی طعم لذیذ اندردهانش %~% پدید آمد عجب راز نهانش
# 25 فرو برد آنگهی آن گندم آدم %~% سه خوشه دیگرش بر کند آدم
# 26 بحوا داد گفتا هان بخور این %~% که خوش چیزیست نغز و خوب و شیرین
# 27 بخور زیرا که این راز نهانست %~% که حق ما را ندیم جاودانست
# 28 همو گفتا مخور هم اودگر گفت %~% بخورد حوا چو این اسرار بشنفت
# 29 درون هر دو بد شیطان مکار %~% ز چشم هم دو گشته ناپدیدار
# 30 بحوا گفت بستان و بخور زود %~% که تا آدم کنی از خویش خشنود
# 31 نه او خورد و نبد رنجی وراهم %~% ببر تو این زمان فرمان آدم
# 32 ترا نیکو بود اما چو خوردی %~% چوآدم نیز تو هم گوی بردی
# 33 ستد حوا از آدم گندم خوب %~% ببردش عاقبت فرمان محبوب
# 34 نهاد اندر دهان و خورد حوا %~% مر او را گشت مر لرزی هویدا
# 35 چو حوا گندم ازحیرت بخائید %~% ز سر تا پای چون بیدی بلرزید
# 36 بحای حله از هر دو جدا شد %~% نمود هر دومنثور و هبا شد
# 37 بپرید از برهر دو چو دو طیر %~% همی کردند ایشان هر دو آن سیر
# 38 در آن اسرار چون حیران بماندند %~% عجائب خوار و سرگردان بماندند
# 39 چنان حیران شدند ایشان و خاموش %~% ز حیرانی عجب گشتند مدهوش
# 40 برهنه هر دو تن شیدا بمانده %~% میان حوریان رسوا بمانده
# 41 ز رسوائی و شرم اهل جنت %~% فتاده هر دو در اندوه و محنت
# 42 ز رسوائی که آنجا یافت آدم %~% بتر از مرگ او را بد دمادم
# 43 تمامت اهل حوران و قصوران %~% فرومانده عجب در حال ایشان
# 44 عجب در حال ایشان مانده بودند %~% نه چون ابلیسایشان رانده بودند
# 45 از آن ابلیس بد شادان و خندان %~% که بر آدم شده جنت چو زندان
# 46 بشادی هر زمان خوش خوش بخندید %~% چو آدم سر خود آن دم چنان دید
# 47 سر افکنده به پیش از شرمساری %~% ز دیده همچو باران بهاری
# 48 بزاری زار و گریان گشت آدم %~% جگر از سوز بریان گشت آدم
# 49 ستاده قائم و دستش پس و پیش %~% ز بهر ستر خود او مانده دلریش
# 50 نمیدانست تا او را چه آید %~% که کامش جملگی از پیش بستد
# 51 نمیدانست چه چاره کند او %~% شکسته مر سبو اندرلب جو
# 52 چه چاره چون بشد از دست تدبیر %~% بباید کرد در هر کار تأخیر
# 53 چوکاری میکنی اینجا یقین تو %~% سزد کاینجای باشی پیش بین تو
# 54 همیشه پیش بین کار خود باش %~% که تا گردد ترا اسرار آن فاش
# 55 نکردی پیش بینی دل در آن کار %~% فرومانی تو اندر رنج و تیمار
# 56 نکردی پیش بینی جان بدادی %~% بهر زه در بلای دل فتادی
# 57 نکردی پیش بینی همچو او تو %~% زدی بر سنگ و بشکستی سبو تو
# 58 نکردی پیش بینی و بماندی %~% خود از درگاه حق هرزه براندی
# 59 نکردی پیش بینی و شدی خوار %~% بسرگردان شدی مانند پرگار
# 60 نکردی پیش بینی همچو مردان %~% بلای عشق را بیحد و مرز دان
# 61 نکردی پیش بینی در بلا تو %~% شدی مانند آدم مبتلا تو
# 62 نکردی پیش بینی بر سر چاه %~% بچاه انداختی خود را بناگاه
# 63 نکردی پیش بینی اول کار %~% که تا آخر شدی در غم گرفتار
# 64 نکردی پیش بینی از پس راز %~% بماندی همچو مرغان در تک و تاز
# 65 نکردی پیش بینی در نظر تو %~% از آن ماندی چنین زیر و زبر تو
# 66 نکردی پیش بینی همچو حوا %~% فتادی همچنین مجروح و رسوا
# 67 نکردی پیش بینی چند گویم %~% که تا مردرد جانان چاره جویم
# 68 دریغا نیست سودی جز زیانت %~% که شد فاش اندر اینجا داستانت
# 69 بدست خود زدی بر پای تیشه %~% درخت شوق برکندی ز ریشه
# 70 بدست خود زدی خود بر سر خود %~% که خود بودی در اینجا رهبر خود
# 71 بدست خود تبه کردی تو سودت %~% چه چاره چونکه دزدی فاش بودت
# 72 بدست خود بچاه انداختی خود %~% وجود خویشتن درباختی خود
# 73 بدست خود تو گندم خورده خود %~% در اینجا خویش رسواکرده خود
# 74 تو رسوای جهانی ای دل آزار %~% فرومانده عجائب سخت افگار
# 75 تو رسوای جهانی در نظاره %~% چو آدم می نداری هیچ چاره
# 76 تو رسوائی و اندر خون فتادی %~% ز عز پردهات بیرون فتادی
# 77 تو رسوائی و اکنون چاره نیست %~% بجز حق مر ترا خود چاره نیست
# 78 توئی رسوا و شیدا خون شده دل %~% که بگشاید ترا این راز مشکل
# 79 بتن عریان و بی ستری وغمخوار %~% فرومانده عجائب سخت افگار
# 80 در این دنیای غداری فتاده %~% بدست خود تو سر بر باد داده
# 81 در این دنیای غداری چو مردار %~% فتاده در نهاد خود گرفتار
# 82 چو خود کردی کرا تاوان کنی تو %~% که تا مر درد خود درمان کنی تو
# 83 چودر دردی فتادی نیست درمان %~% مدان این درد خود ای دوست آسان
# 84 چو در دردی چنین تو مبتلائی %~% چو آدم این زمان عین بلائی
# 85 چو آدم آنچنان بد ایستاده %~% تن اندر حکم ایزد باز داده
# 86 تن اندر حکم و جان اندر کف دست %~% ستاده در بلای نیستی هست
PageV01P069
# 1 بحالی جبرئیل آمد ز داور %~% بگفت آدم نمود خویش بنگر
# 2 ببین تا بر سرت اکنون چه آمد %~% ندیدی کین بلایت از که آمد
# 3 نگفتم مر ترا گندم مخور تو %~% همی فرمان دیو انجام مبر تو
# 4 بگفتم مر ترا فرمان نبردی %~% بقول دیو مر گندم بخوردی
# 5 ز فعل زشت شیطان در بلائی %~% چنین استاده رسوا مبتلائی
# 6 نبردی هیچ فرمان خداوند %~% فتادی این چنین مجروح در بند
# 7 کسی هرگز کند آنچه تو کردی %~% که مر فرمان زخود راه ببردی
# 8 ز نافرمانی اکنون دور ماندی %~% بماتم در میان سور ماندی
# 9 زنافرمانی اکنون خوار گشتی %~% تو و حوا چنین غمخوار گشتی
# 10 کنون این درد را درمان نباشد %~% که کار حق چنین آسان نباشد
# 11 چو خود کردی و خود خوردی سرانجام %~% بشد ننگ و بشد یکبارگی نام
# 12 ملایک درتو حیرانند جمله %~% ز اندوه تو گریانند جمله
# 13 تمام حوریان از بهرت آدم %~% در اینجا خون دل افشان دم دم
# 14 زمین و آسمانها در خروشست %~% ز بهرت جمله چون دیگی بجوشست
# 15 ترا از ره ببرد و دادگندم %~% فکندت ناگهان اینجایگه گم
# 16 ترا از ره ببرد آن زشت مکار %~% کند شیطان بعالم این چنین کار
# 17 ترا بد خصم آدم نفس و شیطان %~% ترا افکنده از ره او بدینسان
# 18 ترا بد دشمن و شد دوست اینجا %~% وطن کرده درون پوست اینجا
# 19 ترا او دشمن است و خوار کردست %~% چنین اینجایگه افگار کردست
# 20 ترا از ره ببرد و قول او گوش %~% بکردی و شدت حق کل فراموش
# 21 بقول او خودت بر باد دادی %~% تو قول حق زجان دادی ندادی
# 22 ز قول اوگنهکاری در این دم %~% ز من بشنو درست اکنون تو آدم
# 23 ز قول او گنهکاری گنهکار %~% بقول حق سزاواری سزاوار
# 24 ز قول او خود اندر چه فکندی %~% که تاحیران و زار و مستمندی
# 25 ز قول او چنین رسوائی آدم %~% چنین حیران دل و شیدائی آدم
# 26 ستاده آدم اندر نزد جبریل %~% سیه رخ مانده او از سر تاویل
# 27 شده از دست کار و گشته افگار %~% فرومانده ضعیف و خوار وبی یار
PageV01P070
# 1 ندا آمد زحضرت ناگهانی %~% ز من بشنو تو این سر معانی
# 2 که ای آدم نگفتم مر تراهان %~% بخوردی گندمت آخر بخورهان
# 3 بگو تاگندم از بهر چه خوردی %~% تو فرمان من اینجاگه نبردی
# 4 ز نافرمانیت اکنون چسازم %~% ترا در آتش غیرت گدازم
# 5 بسوزانم کنونت در تف نار %~% ایا آدم همی روزی بصد بار
# 6 تو هستی بیخبر اکنون ز ذاتم %~% تو افکندی عیان اینجا صفاتم
# 7 بگو با من کنون و ده جوابم %~% وگرنه ز آتش غیرت بتابم
# 8 بسوزانم بیک لحظه دل وجانت %~% بگو با من کنون اسرارو برهانت
# 9 ز شرم و خجلت آنجاگاه آدم %~% بعجزی برگشاد آن لحظه او دم
# 10 زبان بگشاد کای دانای اسرار %~% تو میدانی چگویم من بگفتار
# 11 تو دانائی من اینجاگه چگویم %~% ستاده مبتلا و زرد رویم
# 12 تو دانائی و میدانی ز حالم %~% که این دم اوفتاده در وبالم
# 13 تو دانائی و آگاهی ز اسرار %~% نمییارم زدن دم را بگفتار
# 14 گنه کارم فتاده در چه و گل %~% که از قولت نبودم آگه دل
# 15 گنهکارم فتاده در بن چاه %~% مرا ابلیس گردانید گمراه
# 16 مرا ابلیس اینجا وسوسه کرد %~% بدادم گندم اینجا را ابر خورد
# 17 مرا ابلیس اینجا رهنمون شد %~% دلم از خویشتن کلی برون شد
# 18 مرا ابلیس کرد اینجا بخواری %~% نکردم من ز رازت پایداری
# 19 مرا از ره ببرد و داد گندم %~% مرا کرد ازوصالت ناگهان گم
# 20 مرا از ره ببرد و کرد خوارم %~% تبه کرد او بهرزه روزگارم
# 21 مرا از ره ببرد و داوری ساخت %~% چو مومم ناگهان در نار بگداخت
# 22 مرا از ره ببرد و کرد رسوا %~% تو میدانی که هستی ذات یکتا
# 23 تو میدانی کس اسرارت نداند %~% که آدم اینچنین مسکین بماند
# 24 تو میدانی و دانائی ترا است %~% که ذات تو ببود جان بپیوست
# 25 کنون تو حاکمی بد کرد آدم %~% بر این ریش دلش هم نه تومرهم
# 26 اگرچه من بدی کردم در اینجا %~% شدم اندر نمود خویش رسوا
# 27 اگرچه من بدی کردم در آخر %~% توئی دانا توئی اول تو آخر
# 28 بدی کردم ببخشم رایگان تو %~% که هستی مر خدای غیب دان تو
# 29 بدی کردم در اینجا بد مگیرم %~% میان این بلا تو دستگیرم
# 30 بدی کردم بنفس خویشتن من %~% شده تاریک چون شب روز روشن
# 31 بدی کردم بنفس خود نهانی %~% فتادم در بلا اکنون تودانی
# 32 بدی کردم بنفس خود یقین من %~% نبودم اندر اول پیش بین من
# 33 بدی کردم ندانستم گنهکار %~% منم تو عالم سری و ستار
# 34 بدی کردم بپوشان سرم اینجا %~% که در درگاه تو هستیم رسوا
# 35 ز رسوائی کنون طاقت ندارم %~% که سر در حضرت جانان برآرم
# 36 ز رسوائی مرا طاقت شده طاق %~% که در درگاه تو ماندم چنین عاق
# 37 ز رسوائی که آمد بر سر من %~% توخواهی بود اینجا رهبر من
# 38 برسوائی چنین مگذار آدم %~% که عاجز مانده است او اندر این دم
# 39 چنین مگذار آدم را تو حیران %~% بفضل خود تو او را شاد گردان
# 40 چنین مگذار آدم را چنین خوار %~% بپوشان سر او دانای ستار
# 41 چنین مگذار آدم را دلش خون %~% بمانده در بهشتت زار و محزون
# 42 چنین مگذارم و تو دستگیرم %~% که کس نبود بجز تو دستگیرم
# 43 چنین مگذار اینجا مبتلا باز %~% چنینم در بلای عشق مگداز
# 44 دلم خون شد در این رسوائی خود %~% که میدانم که بد کردم همین بد
# 45 بدی من ببخش و درگذارم %~% که هستی در دو عالم کردگارم
# 46 چو شیطانم بدی کرد و بدی ساخت %~% چنین بازی مرا اینجا بپرداخت
# 47 چنین بازیچه دادم در بهشتم %~% چو یاد تو من از خاطر بهشتم
# 48 چنین بازیچه دادم بیخود اینجا %~% ابا من کرد شیطان مر بد اینجا
# 49 چو شیطان بود اینجا همچو دشمن %~% چنین کرد اودر اینجایم ابامن
# 50 ولیکن من زخود دیدم ز شیطان %~% توئی ستار و هم غفار و رحمان
PageV01P071
# 1 پس آنگه حق تعالی گفت آدم %~% عجب عجز آوریدی اندر این دم
# 2 ز عجزخویشتن مسکین نمودی %~% کنون اسرار ما را در فزودی
# 3 چو میگوئی که بد کردم بدی دان %~% بدی از نفسخود هر دم بدی دان
# 4 بدی کردی و اکنون راز گفتی %~% بعجز خویش با من باز گفتی
# 5 بدی کردی بدی آمد به پیشت %~% ولی مرهم نهم بر جان ریشت
# 6 بدی کردی گنهکار بساعت %~% فتادستی کنون اندر شقاوت
# 7 کنون از جنتم خیز و برون رو %~% زمن اکنون نمود جان تو بشنو
# 8 تو اکنون رانده مانند ابلیس %~% نمیگنجد برم سالوس و تلبیس
# 9 تو اکنون رانده رو از بهشتم %~% که از عین عقوباتت گذشتم
# 10 عقوبت خواستم کردن ترا من %~% ولیکن هست رازت هم تو با من
# 11 کنون بیرون زجنت بی عقوبت %~% بسی باشد ترا اندوه و محنت
# 12 ترا این بس بود در هردو عالم %~% که این خواری ترا باشد دمادم
# 13 ترا این بس بود در عین خواری %~% بلای قرب ما را پایداری
# 14 بلای قرب ما کش این زمان تو %~% که بخشیدیم اینجا رایگان تو
# 15 بلای قرب ما می کش در اینجا %~% که خواهی بود زنی بس تو به تنها
# 16 بلای قرب ما می کش تو از جان %~% که ما داریم با تو راز پنهان
# 17 بلای قرب میکش تا توانی %~% کنون چون خوار و رسوای جهانی
# 18 بلای قرب ماکش آدم پیر %~% که ازدستت برون شد رأی و تدبیر
# 19 بلای قرب ماکش خود بسوزان %~% که ناگاهت ببخشائیم آسان
# 20 کنون ازجنت ماتو برون شو %~% بدنیا خوار و سوئی رهنمون شو
# 21 سوی آن رهنمون شو خانهاش بین %~% ولی اینجایگه بیگانهاش بین
# 22 کنون خواهی شدن در سوی غدار %~% در اینجا خویشتن اکنون نگهدار
# 23 کنون خواهی شدن نزدیک او تو %~% ابا اوهست اینجا گفتگو تو
# 24 کنون خواهی شدن با او رفاقت %~% بسوی ما بود هم اشتیاقت
# 25 کنون خواهی بدن اندر بر تو %~% تو باشی دائمادر آذر تو
# 26 کنون آدم اباتست و یقین هم %~% زما بشنو کنون این راز آدم
# 27 چو خوردی گندم او بد رهنمونت %~% کنون خواهد بدن در بندخونت
# 28 که تا خونت بریزد او بخواری %~% سزد گر گفت ما را پایداری
# 29 چو اینجا داده انصاف از خود %~% بلا آید پیت ازنیک وز بد
# 30 بلا آید بسی اندر سرت باز %~% ولی من بگذرانم از برت باز
# 31 تو با من باش هر جائی که باشی %~% دمی باید ز ماغافل نباشی
# 32 تو با من باش اندر درد و محنت %~% که ناگاهت دهم هر لحظه راحت
# 33 تو با من باش وز من جو دوایت %~% که من خواهم بدن کل رهنمایت
# 34 تو با من باش و اکنون یاد میدار %~% بهرحالی توام از یاد مگذار
# 35 تو با من باش اکنون راز گفتم %~% نمود عشق باتو باز گفتم
# 36 بهرکاری که پیش آید فراتو %~% درون جان نگر و اندر لقا تو
# 37 مرا بر خوان که ای ستار سبحان %~% وجود آدم از این غم تو برهان
PageV01P072
# 1 کنون جبریل بیرون بر تو آدم %~% که گستاخی ندارد او در این دم
# 2 برون کن از بهشتم تا رود زود %~% که تا گردم از او این بار خشنود
# 3 برون شد آدم و حوا ز جنت %~% فتاده هر دو اندر رنج و محنت
# 4 فتاده هر دو در اندوه نایافت %~% بحالی جبرئیل اینجا و بشتافت
# 5 گرفته دست آدم را بزاری %~% چنین میگفت آدم پایداری
# 6 نداری چاره و من ندارم %~% که در فرمان حی کردگارم
# 7 زبان خود نکو میدارو بشتاب %~% مر این پند دگر از من تو دریاب
# 8 چو خود کردی چه تاوانست بر کس %~% همی گو دائما الله را بس
# 9 بهرکاری که آید در بر تو %~% بود الله بیشک رهبر تو
# 10 بهر کاری که پیش آید ترا هان %~% بجز الله مخوان الله را دان
# 11 ندارد چاره جبریل اینجا %~% که تا سازد ترادرمان در اینجا
# 12 کنون آدم مبین خود را زمانی %~% که خواهی یافت از حق داستانی
# 13 سوی دنیا تراخواهد فرستاد %~% که دادی روزگارت جمله بر باد
# 14 سوی دنیا تو خواهی شد کنونت %~% همه خواهد بدن مر رهنمونت
# 15 سوی دنیا تماشای دگر دان %~% رخ از جانان بهر حالی مگردان
# 16 سوی دنیا ترا اسرار بسیار %~% ز حق خواهد شد ای آدم پدیدار
# 17 ترا در سوی دنیا راه دادست %~% بسی اندوه بهر تو نهادست
# 18 قلم رفتست اندر لوح بر راز %~% نخواهی یافت مر جنت دگر باز
# 19 خیالی بود کاینجا مینمودت %~% گنه کردی وز خود در ربودت
# 20 خیالی بود آن فر الهی %~% فتادی این زمان ازمه بماهی
# 21 خیالی بود بگذشته از این زود %~% چه چاره آدم اکنون بودنی بود
# 22 خیالی بود همچون تیر بگذشت %~% ره خود دید اندر کوه و در دشت
# 23 بشد آن عین دیداری که دیدی %~% بجز عین خیالی تو ندیدی
# 24 بدادی عمر خودبر باد ناگاه %~% فتادی از سر ره در بن چاه
# 25 قضا بد از سر تو اینچنین راند %~% دلت درحسرت جنت چنین ماند
# 26 قضا بد رفته اینجا بر سر تو %~% که باشد بعد از این مر غمخور تو
# 27 قضا بد رفته پیش از آفرینش %~% نداند هیچکس علم الیقینش
# 28 هر آن چیزی که میخواهد کند او %~% بکن جانا که نیکو هست نیکو
# 29 هر آنچیزی که خواهد کرد آدم %~% اگر شادی بود آرد دگر غم
# 30 بنه تن تا بمالد روزگارت %~% که هم خواهد بدن در دهر کارت
# 31 بلای دوست کش آدم بخواری %~% که او را هست با تودوستداری
# 32 کنون آدم بفرمان خداوند %~% ز جنت دور باش و رخت بربند
# 33 برون شد آدم و حوا ابا من %~% فتاده هر دو اندر گفت و در گو
# 34 بهرجائی که آدم میشد از دور %~% ز درد عشق بد در ظلمت و نور
# 35 یکی بادی برآمد بس پریشان %~% ز هم دور افکند زینجای ایشان
# 36 کنون گرمرد راهی باز دانی %~% تو از عطار کل راز نهانی
# 37 نمیدانی دلاکز که جدائی %~% فتاده در میان صد بلائی
# 38 جدا افتاده و میندانی %~% به هرزه ماند در دنیای فانی
# 39 جدائی این زمان از یار خود تو %~% بسر کردی بسی مر نیک و بد تو
# 40 جدائی مانده وندر صدر جان نار %~% فتادستی میان خاک ره خوار
# 41 جدائی در بلا تو صبر کرده %~% بماند در درون هفت پرده
# 42 شدی در پرده دنیای غدار %~% نهان دره نمیآید پدیدار
# 43 ز یار خود جدا ماندی از آن دم %~% جداگشتی تو چون حوا ز آدم
# 44 در این دنیا چه خواهی یافت آخر %~% زمانی باش اندر یافت آخر
# 45 نمیدانی که دلدارت کدامست %~% همه میل تو اندر ننگ ونام است
# 46 نمیدانی دلا اسرار بودت %~% ولی جانی تو میدانی چه بودت
# 47 تو جان میدانی آخر کز کجائی %~% در این دهر فنا کل از کجائی
# 48 تو ز آنجائی که جنت در بر آن %~% کجا باشد حقیقت همسر آن
# 49 تو ز آنجائی که جای انبیایست %~% سکون انبیا و اولیایست
# 50 تو ز آنجائی که جان جمله ز اینجاست %~% در آخر عین راز جمله آنجاست
# 51 تو ز آنجائی که هیچی در نگنجد %~% ملک آنجا بیک حبه نسنجد
# 52 تو ز آنجائی که آدم بودش آنجاست %~% در آخر عین راز جمله ز آنجاست
# 53 تمامت انبیا آنجا مقیمند %~% همه حوران درآن مجلس ندیمند
# 54 مقام جان در آنجاهست بیشک %~% نمیگنجد دوئی آنجا بجز یک
# 55 مقام وحدت کل بیشک آنجاست %~% ز بهر آن قیام این شور وغوغاست
# 56 ز بهر آن مقام اینجاست گفتار %~% که آنجا گاه باشد دید دیدار
# 57 مقام صادقان و عاشقانست %~% مقام رهبران و عارفانست
# 58 مقام جمله مردانست آنجا %~% که ذات حق یقین اعیانست آنجا
# 59 یکی باشد در آنجا هر چه بینی %~% اگر تو مرد راهی پیش بینی
# 60 بمیر از خویش و بگذر تو ز صورت %~% که تا دائم بود اینجا حضورت
# 61 فناگردی ز صورت همچو عطار %~% بقای جاودان آید پدیدار
# 62 جهان جاودان ذاتست تحقیق %~% ولی هر کس در آنجا نیست توفیق
# 63 اگر از خود بمیری ناگهانی %~% مر این گفتار را آنجا بدانی
# 64 اگر از خود بمیری زنده گردی %~% نظر کن این زمان چون حق تو گردی
# 65 اگر از خود بمیری در فنا تو %~% بیابی بود بود ابتدا تو
# 66 اگر از خود بمیری جان شوی کل %~% یقین اینجایگه جانان شوی کل
# 67 اگر از خود بمیری و دو عالم %~% گذاری جنت اینجاگه چو آدم
# 68 رها کن جنت و در خاک و خون رو %~% بکش دردی تو زین عالم برون رو
# 69 برون رو زین بهشت آباد دنیا %~% میاور بعد از این تو یاد دنیا
# 70 برون رو زین بهشت ناتمامی %~% که تا پخته شوی زیرا که خامی
# 71 برون شو زین بهشت پرخیالی %~% که ناگاهت رسد زینجا وبالی
# 72 برون رو زین بهشت و زود بگذار %~% که ناگهی شوی مانند او خوار
# 73 رها کن این بهشت دوزخ آسا %~% که تا ناگه نگردی هان تو رسوا
# 74 رها کن این بهشت و زودبگذر %~% اگر مردی رهی آنراتو منگر
# 75 دل خود در بهشت اینجا تو بستی %~% عجب فارغ در اینجاگه نشستی
# 76 برون خواهی شدن اینجا بخواری %~% خبر زین سر که میگویم نداری
# 77 بخواری زین بهشت خوش براند %~% که تاب هجر ناگه بر تو خواند
# 78 براند زین بهشتت ناگهان خوار %~% بمانی عاجز و مسکین و غمخوار
# 79 براند زین بهشتت رایگانی %~% ز ناگه خوارو سرگردان بمانی
# 80 براند زین بهشتت خوار و افگار %~% میان صد بلا ماند گرفتار
# 81 ز جسم و جان خبرداری که روزی %~% مر ایشان راست اینجا درد و سوزی
# 82 جدا خواهند بود از هم یقین دان %~% که حق گفتست این اسرار مردان
# 83 جدا خواهند شد در دهر فانی %~% تو آنگه قدر این دم بازدانی
# 84 جدا خواهند بد اینجا حقیقت %~% یقین خواهد سپردن در طریقت
# 85 نداری توخبر زین راز آخر %~% که خواهی رفت از اینجا باز آخر
# 86 نداری تو خبر زین دهر خونخوار %~% که خواهد ریخت اینجاخون تو خوار
# 87 بریزد خونت ایندنیا بزاری %~% چه گر او را تو از جان دوستداری
# 88 بریزد خونت اندر خاک دنیا %~% گذرکن زود از این ناپاک دنیا
# 89 همه دنیا بکاهی مینیرزد %~% که عشق و دوستی با او بورزد
# 90 ترا خواهد بزاری کشت اینجا %~% اگر مردی بدو کن پشت اینجا
# 91 بدین کن پشت و رویت درحق آور %~% بدنیا هرچه اندر اوست منگر
# 92 بگردان رویت اینجا همچو مردان %~% بعقبی آر و جانت شاد گردان
# 93 بگردان رویت از وی تا توانی %~% که تا اینجا سرآید زندگانی
# 94 چنان از وی حذر میکن بناچار %~% که عاقل بنگرد این دهر غدار
# 95 یکی غدار دان دنیای ملعون %~% که دائم داردت او خوار و محزون
# 96 یکی غدار ناپاینده باشد %~% که ناگه جان و دلها میخراشد
# 97 چنان بفریبدت این گنده پیر %~% کند هر لحظه او صد رای و تدبیر
# 98 چنانت اول اینجا شاد دارد %~% ز هر غم پیش خود آزاد دارد
# 99 که گوئی به از او هرگز نبینم %~% بر او دائما شادان نشینم
# 100 ولی در آخر کارت بیکبار %~% کند چون خونی دزدی گرفتار
# 101 گرفتارت کند چون مرغ در دام %~% فرومانی تو در بندش بناکام
# 102 گرفتارت کند در عین زندان %~% که سجن مؤمن است اینجای ویران
# 103 همه شادی اینجا دان بلاتو %~% مرو جز بر طریق انبیا تو
# 104 تمامت انبیا دیدند بلایش %~% شدند در عاقبت اندر فنایش
# 105 تمامت انبیای کار دیده %~% ازو هم رنج وهم تیمار دیده
# 106 تمامت انبیا گشتند از او دور %~% ز ظلمت آشنا گردند در نور
# 107 همه رنج وبلای او کشیدند %~% اگر در عاقبت دلدار دیدند
# 108 چو این دنیا تلی خاکست پرغم %~% مقام حیرتست و جای ماتم
# 109 همه دنیا مثال گلخنی است %~% در این گلخن دلت چون شاد بنشست
# 110 در این گلخن که جای آتش آمد %~% به پیش انبیا بس ناخوش آمد
# 111 گذر کردند از او و شاد گشتند %~% ز زندان بلا آزاد گشتند
# 112 گذر کردن از او دوری گزیدند %~% که تا آخر بکام دل رسیدند
# 113 گذر کردن از او چون باد در دشت %~% ترا هم عمر همچون باد بگذشت
# 114 دریغا درگذشتت عمر ناگاه %~% بماندی خوار تو اندر سر راه
# 115 دریغا بر گذشت و عمر کم شد %~% وجودت ناگهی عین عدم شد
# 116 دریغا هست عقل و هوش و رایت %~% از آن او میبرد جائی بجایت
# 117 دریغا رنج بردت ضایع آمد %~% تو را از تو عجب دنیات بستد
# 118 نمیدانی که چون باشد سرانجام %~% که بشکسته شود ناگاهت این جام
# 119 اگر مرد رهی اول ببین باز %~% که چون خواهد بدن انجام و آغاز
# 120 گرت ملک زمین زیر نگین است %~% بآخر جای تو زیر زمین است
# 121 نماند کس بدنیا جاودانی %~% بگورستان نگر گر میندانی
# 122 بگورستان نگر آخر دمی تو %~% چو مردان باش دائم در غمی تو
# 123 بگورستان نگر ای دل زمانی %~% که نشنیدی ز مردان داستانی
# 124 بگورستان نگر ای مرد غمناک %~% ببین آن رویها بنهاده در خاک
# 125 بگورستان نگر وین سر نظر کن %~% ولی خود را زمانی تو خبر کن
# 126 بگورستان نگر در آخر کار %~% که تو زو نیز خواهی شد گرفتار
# 127 بگورستان نگر ای مرد غافل %~% که خواهی رفت روزی زیر این گل
# 128 بگورستان نگر ای دیده بنگر %~% حقیقت کله فغفور و قیصر
# 129 بگورستان نگر ایشان همه خاک %~% شده ذرات شان در عین افلاک
# 130 بگورستان نگر پر خاک و پر خون %~% که ذاتت آمدست از چرخ بیرون
# 131 دمی بنگر قطار اندر قطارست %~% ز حد بگذشت او بس بیمارست
# 132 نهان او خرابی در خرابی است %~% بسا تنها که آنجا در عذابی است
# 133 خراباتست گورستان نظر کن %~% دل تو بیخبر زیشان خبر کن
# 134 خرابات فنا اندر فنایست %~% ولی عین بقا اندر بقایست
# 135 خراباتیست پر از ماتم اینجا %~% براه راست نبود مرهم اینجا
# 136 همه پاکان در آنجاگه مقیمند %~% که پاکان نیز اندر خوف و بیمند
# 137 بسا دلها که خونشد زیر این خاک %~% پریشان برگذشت دوران افلاک
# 138 همه در خاک و در خون مانده ایشان %~% ولی مائیم اینجاگه پریشان
# 139 چو ایشان ما هم اندر خاک و خونیم %~% گهی در عقل و گاهی درجنونیم
# 140 اگر میریم از خود زنده باشیم %~% خدا را بنده پاینده باشیم
# 141 بمیر ای دل چو ایشان نیز از خود %~% که تا فارغ شوی ازنیک وز بد
# 142 بمیر ای دل چو خواهی مرد ناچار %~% گذر کن این زمان از پنج وز چار
# 143 تو ای دل هم در این دنیا چرائی %~% بگو تا چند از این دستان سرائی
# 144 زدی بسیار اینجا مهره در طاس %~% چو مهره خرد گشتی اندر این آس
# 145 بهر مکری که میکردی فسونی %~% بهر دیوانگیها چون جنونی
# 146 ترا اینجا سؤالست و جوابست %~% ز قول حق ترا بیشک عذابست
# 147 در اینجا چه گدا چه میر باشد %~% چو افتادی چهات تدبیر باشد
# 148 از اینسان تا سخن آمد پدیدار %~% شدی عطار اندر خود گرفتار
# 149 گذر چون کرده بودی بازگشتی %~% مکن رجعت ز هرچه بازگشتی
# 150 که مردان ره از هرچه گذشتند %~% نه چون مرغان بیهش بازگشتند
# 151 ز جان و دل گذشتی تو بیکبار %~% ز آب و گل گذر کردی بیکبار
# 152 مرو بار دگر درخانه محبوس %~% که ناگه زار مانی خوار و مدروس
# 153 چو آمد دوش جان تن شدستی %~% چو کفارت چرا بت میپرستی
# 154 بت نفس و هوا را باز بشکن %~% که تا رسته شوی از ما و از من
# 155 چرا در بت پرستی همچون کفار %~% دمادم میشوی از جان گرفتار
# 156 بترک هرچه گفتی آن مبین تو %~% اگر مرد رهی اندر یقین تو
# 157 بجز اومنگر اندر عین وحدت %~% حدود نفس را از دید کثرت
# 158 بیک ره محو کن اندر فنا تو %~% که داری در جهان جان بقا تو
# 159 به یک ره محو کن این صورت خویش %~% که دیدستی حقیقت رازت از پیش
# 160 بیک ره محو کن بود وجودت %~% چو دیدستی عیان مربود بودت
# 161 به یک ره محو کند این جانمودار %~% شوی از جسم و جانت ناپدیدار
# 162 قدم زن همچو مردان طریقت %~% چو شد رازت همه فاش حقیقت
# 163 حقیقت بود اصل عاشقانست %~% ترا زینجایگه زینسان بیانست
# 164 که داری جوهر ذات هوالله %~% زنی دم دائما در صبغةالله
# 165 دم تو دم زده است اینجا چو منصور %~% شدت از نفس بت اینجایگه دور
# 166 دم تو از دم عین الیقین است %~% چو مردان اندر اینجا راز بین است
# 167 دم تو زان دمست ای مرد واصل %~% که ذرات جهان زین گشت واصل
# 168 دم تو زان دمست اینجا نهانی %~% که شد زو فاش اسرار و معانی
# 169 دم تو زان دمست اینجا دمادم %~% که الحق میزند او دم از آن دم
# 170 دم تو زان دمست ای جان جانان %~% درون دل همی بینی باعیان
# 171 دم تو در جهان بس نادر افتاد %~% که راز مشکل عشاق بگشاد
# 172 دم تو از بقای ذات آمد %~% نمود جمله ذرات آمد
# 173 دم تو زان دمست از کل سزاوار %~% از ایندم شد حقیقت آن پدیدار
# 174 دم تو ز آن دم رحمان که آمد %~% مراد خود ز معنی دیدبستد
# 175 دمی داری که آن دم آن ندارد %~% ترا آن دم حقیقت درگذارد
# 176 دمی داری که دید انبیایست %~% از آن پیوسته در عین بقایست
# 177 دمی داری عجائب در معانی %~% که پیدا میکند راز نهانی
# 178 دمی داری که آن جوهر فشان است %~% برای زاد جمله رهروانست
# 179 دمی داری که ذات کل یقین است %~% در این دم اولین و آخرین است
# 180 دی این دم هیچ غیری در نگنجد %~% جهان دو بیک ذره نسنجد
# 181 در این دم آن دم اینجا کرده فاش %~% نمودستی حقیقت دید نقاش
# 182 در این دم جمله مردان الهست %~% یقین دانی که این دیدار شاهست
# 183 در این دم منکشف عین الیقین است %~% در این دم اولین و آخرین است
# 184 در این دم مر دمادم سر اسرار %~% همی آید ز یک معنی پدیدار
# 185 در این دم هرچه بودست فاش گفتی %~% عیان این جوهر اسرار سفتی
# 186 در این دم بحرمعنی مر تو دیدی %~% چو مردان اندر او جوهر گزیدی
# 187 در این دم دم مزن جز از یکی تو %~% که دیدستی در اینجا بی شکی تو
# 188 در این دم دم زدی از جمله مردان %~% ترا جاگه شدست این چرخ گردان
# 189 در این دم دم مزن جز از دم یار %~% چو گشتی در حقیقت همدم یار
# 190 در این دم دم مزن جز از نمودش %~% چو پیدا کردی اینجا بود بودش
# 191 در این دم دم مزن جز از حقیقت %~% نگه میدار اسرار شریعت
# 192  در این دم دم مزن جز از عیان تو %~% یکی بین در تمامت جان جان تو
# 193 در این دم دم مزن جز ذات بیچون %~% برافکن عرش و فرش هفت گردون
# 194 برافکن هفت گردون از نظر تو %~% که تا مر ذات بینی سر بسر تو
# 195 دم او زن که او بنمایدت راز %~% همو بینی تو در انجام و آغاز
# 196 دم او زن بجز او غیر منگر %~% سراسر در یکی در سیر منگر
# 197 دم او زن که اوهمدم ترا شد %~% نمود عشق هم آدم ترا شد
# 198 ترا بنمود از دیدار خود او %~% همیت دان حیقت مر خدا تو
# 199 ترا بنمود از خود در جلالش %~% عیان چون تو ببردی در وصالش
# 200 ترا بنمود از خود او بعالم %~% که شرح او کن از جان تو دمادم
# 201 ترا بنمود از خود تا شد او کم %~% ازو بودت حقیقت گفتگو هم
# 202 ترا بنمود از خود ناگهانی %~% از اودیده چنین شرح و معانی
# 203 ترا بنمود از خود تا بدانی %~% زنی دم تو از اودر لامکانی
# 204 تو ذات پاک بیچون خدائی %~% چو از بود خودت اینجا جدائی
# 205 از او گوی و وز او بشنو دمادم %~% مزن عطار جز یکی از او دم
# 206 یکی دیدی تو او بی مثل و مانند %~% وجود جانت شد با دوست پیوند
# 207 یکی شد جانت اندر دیدن یار %~% نمیگنجد بجز او هیچ دیار
# 208 یکی شد بود بودت در بر او %~% کند درجانت جانان رهبر او
# 209 یکی شد جانت اندر جوهر ذات %~% همه جان گشت اندر دوست ذرات
# 210 یکی شد جانت و گم شد دویی باز %~% بدیدی بیشکی انجام و اغاز
# 211 یکی شد جانت اندر نزد دلدار %~% حقیقت جسم شد زو ناپدیدار
# 212 یکی شد جانت ای دل در بقایش %~% فنا بنگر عیان دید لقایش
# 213 یکی شد جانت و جانت بقا دید %~% نهان کرد و نمود خود فنا دید
# 214 یکی شد جانت ودلدار دریافت %~% بجز خود جملگی دلدار دریافت
# 215 چو دیدی ناپدیداری کنون تو %~% مشو اینجا دمادم در جنون تو
# 216 چودیدی دید دیدار خدائی %~% از این صورت گزیدی تو جدائی
# 217 چو دیدی آنچه گم کردی حقیقت %~% بدیدی باز در عین شریعت
# 218 چودیدی یار گم کرده در اینجا %~% حقیقت بر گرفتی پرده زانجا
# 219 چو دیدی یار خود جان جهانی %~% ترا زیبد کنون سر معانی
# 220 حقیقت یار بنمودست دیدار %~% ولی در بی نشانی ناپدیدار
# 221 حقیقت یار بنموست خود را %~% یکی کرده در اینجا نیک و بد را
# 222 حقیقت یار بنمودست رویم %~% از او باشد حقیقت گفتگویم
# 223 حقیقت جز یکی نبود نمودش %~% یکی باشد در اینجا بود بودش
# 224 حقیقت یار ما عین العیانست %~% ولی از بود پیدا و نهانست
# 225 حقیقت یار ما ذات و صفاتست %~% صفاتش بیشکی دیدار ذاتست
# 226 حقیقت یار ما در هر چه دیدم %~% بجز او هیچ دیگر میندیدم
# 227 حقیقت یار ما در جمله پنهانست %~% نمود جملگی و جان جانانست
# 228 حقیقت یار ما با جمله یارست %~% ولی صورت چو معنی بیشمارست
# 229 حقیقت یار ما گویای خود شد %~% در اینجاگاه او جویای خود شد
# 230 حقیقت یار ما جان جهان شد %~% بر واصل بکل عین العیان شد
# 231 حقیقت یار ما گفت و شنودست %~% اگردانی تمامت بود بودست
# 232 حقیقت یار ما هم اولین است %~% نمود انبیا و مرسلین است
# 233 حقیقت یار ما دیدار خویش است %~% در این اسرارها گفتار خویش است
# 234 بسی آوردم و بنمودهام شان %~% بآخر در فنا بنمودهان شان
# 235 بسی آوردم و بشکستم اینجا %~% ز ذات خود بخود پیوستم اینجا
# 236 بسی بنمودم و من بس نمایم %~% دمادم دید راز خود گشایم
# 237 منم پیدا و پنهان گشته درخود %~% که بنمودم حقیقت نیک و هم بد
# 238 دوعالم دیدهام از خود هویدا %~% ز خود گردم در اینجاگاه پیدا
# 239 ز خود مر خود نمودم آشکاره %~% ز خود در خویشتن کردم نظاره
# 240 ز خود گویا شدم در هر زمانم %~% من اندر هر زبان عین العیانم
# 241 ز خود بینایم و دانای اسرار %~% ز خود بنمودم اینجا جسم و رفتار
# 242 ز خودشان جملگی واصل کنم من %~% نمود خویششان حاصل کنم من
# 243 دو عالم دید بیچون من آمد %~% نمود هفت گردون من آمد
# 244 ز خود دائم توانم مینمانم %~% که من جمله بدید حق رسانم
# 245 حقیقت جسم و جان پرداختم من %~% ز دید خویشتن بشناختم من
# 246 حقیقت جسم و جان دیدار ما است %~% زبان جملگی گفتار ما است
# 247 من اندر هر زبان گویای خویشم %~% من اندر هر دلی جویای خویشم
# 248 من اندر دست جمله دستگیرم %~% خداوند جهان بی نظیرم
# 249 نمود من منم خود هیچکس نیست %~% بجز من هیچکس فریاد رس نیست
# 250 نمود من دو عالم آمد و بس %~% بهشت و عین آدم آمد و بس
# 251 جمال خود نمودم عاشقان را %~% نمایم سالکان و واصلان را
# 252 جمال من درون جان ببیند %~% همه با من ز من در من نشیند
# 253 جمال من همه آفاق دارد %~% نموددیده عشاق دارد
# 254 جمال من ز هر ذرات پیداست %~% که ذاتم از نمود جمله یکتاست
# 255 جمال من عیان جمله آمد %~% ولی در کل پنهان جمله آمد
# 256 جمال من کسی اینجا ببیند %~% که با من خیزد و با من نشیند
# 257 جمال من یکی بیند سراسر %~% نمود نار و ریح و ماه و آذر
# 258 جمال ماست اینجا هر چه دیدی %~% اگر بینی چنین بیشک رسیدی
# 259 جمال ماست اینجا جمله اشیا %~% منم اینجایگه در جمله پیدا
# 260 جمال ماست در خورشید انور %~% که پیدا میکنم ذرات یکسر
# 261 جمال ماست در خورشید تابان %~% ز دید ماست در هر روز رخشان
# 262 جمال ماست اینجا نور او بین %~% اگر مرد رهی او را نکو بین
# 263 جمال ماست کو را میدواند %~% که تا ناگه بمقصودش رساند
# 264 جمال ماست در بدر منیرم %~% که رخشانست عین بی نظیرم
# 265 جمال ماست اندر ماه هر ماه %~% که نور اندازدم از وی بناگاه
# 266 جمال ماست کو را میگدازد %~% کسی کو تا که خود چون او ببازد
# 267 جمال ماست اندر هر کواکب %~% که رخشانست هر شب این عجائب
# 268 جمال ما همه نور و ضیایست %~% چو گلشنها صفا اندر صفایست
# 269 جمال ماست در عرش آمده کل %~% ز دیدارم ابر فرش آمده کل
# 270 جمال ماست در لوحی نمودار %~% قلم از من نوشته سر اسرار
# 271 جمال ماست اندر عین جنت %~% که دید حوریان ازذات قربت
# 272 جمال ماست اندر جان نهانی %~% که بنمایم همه راز نهانی
# 273 جمال ماست چنین دیدار کردست %~% که اشیا نور ما اظهار کردست
# 274 ز نور ماست اینجا جوهر جان %~% بمانده از نمود خویش پنهان
# 275 ز نور ماست دل روشن نموده %~% در اعیان هفت گلشن رانموده
# 276 ز نور ما است عین دیده راز %~% حجابم کرد از دیدار خود باز
# 277 ز نور خود همه پیدا نمودم %~% بهرجانب دوصد غوغا نمودم
# 278 همه غوغای من بگرفت جانها %~% نمودم فتنهها اندر جهانها
# 279 ندارم جز نمود خود یکی من %~% که دایمدر عیان کل بیشکی من
# 280 ندارم اول و آخر بدیدار %~% هم آر اول و آخر بدیدار
# 281 ندارم اول و آخر نمایم %~% نمود اول از ظاهر نمایم
# 282 ندارم اول و آخر نمودم %~% در آخر راز جمله برگشودم
# 283 ز صنع خود ببودم آشکاره %~% ز خود کردم یقین در خود نظاره
# 284 بدیدم دید خود را من ز اول %~% در آخر ذات خود کردم مبدل
# 285 نمود ذات خود کردم صفاتم %~% نمودار از نهان دیدار ذاتم
# 286 نمود خویش اندر جسم دو جهان %~% ز پیدائی شدم در جمله پنهان
# 287 بهر نوعی برآوردم نمودم %~% ظهور آوردم اینجا بود و بودم
# 288 نمودم تا مرا از من شناسند %~% اگرچه جمله بی فهم و قیاسند
# 289 نمودم تا یکی گردانم آخر %~% براندازم نهان دیدار ظاهر
# 290 حقیقت یار ما خود رخ نمودست %~% گره از کار خود او برگشودست
# 291 حقیقت یار خود برگفت اسرار %~% دمادم در یکی معنی بتکرار
# 292 همی گوید که من جان جهانم %~% نمود آشکارا و نهانم
# 293 همی گویم که من بشناس و من بین %~% بجز من هیچ غیری را تو مگزین
# 294 همی گوید که من دیدار دیدم %~% ز خود گفتم یقین از خود شنیدم
# 295 همی گوید که من عین وصالم %~% درون جمله در دید جلالم
# 296 جلال من که میداند که چونست %~% که دید من ز عقل و جان برونست
# 297 جلال من یقین جمله آمد %~% وجود عاشقان از خویش بستد
PageV01P073
# 1 جلال من فنای جاودانیست %~% نمود من بقای جاودانی است
# 2 جلال من ز ذاتم در صفاتست %~% همه ذرات من در عشق ماتست
# 3 جلال من کجا هرگز کسی دید %~% اگرچه عقل اینجا پیر گردید
# 4 جلال من ندید اینجا عیانی %~% بسی دم زد ز اسرار معانی
# 5 جلال من ندید و هم فرو ماند %~% اگرچه دائمادر گفت و گو ماند
# 6 جلال من وصال جاودانست %~% کسی یابد که بی نام ونشانست
# 7 جلال من همه دارند اینجا %~% همه ذرات حیرانند در ما
# 8 بعالم در نمود جمله پیداست %~% که ذاتم در درون جان هویداست
# 9 جلالم انبیا اینجای دیدند %~% ز وصل ما بکام دل رسیدند
# 10 مرا زیبد که بنمایم جلالم %~% رسانم جملگی اندر وصالم
# 11 مرا زیبد که پیدائی نمایم %~% پس آنگه دید یکتائی نمایم
# 12 مرا زیبد بعالم پادشاهی %~% منم رحمان منم حی و الهی
# 13 درون جملهام هم در برونم %~% من آوردم همه من رهنمونم
# 14 نمایم راه هر کس را بر خویش %~% حجاب آخر چو بردارم من از پیش
# 15 نمایم راه جمله سالکانم %~% نمود راز ایشان من بدانم
# 16 نمایم راه را ذرات عالم %~% بر خود در عیان اینجا دمادم
# 17 صفاتم هست موجود حقیقی %~% منم اینجایگه بود حقیقی
# 18 صفاتم هست اسرار نهانی %~% نمایم جمله ذرات از معانی
# 19 همه در بود خودشان راه دادم %~% ز دید خود دل آگاه دادم
# 20 همه در بود من کلی فتادند %~% سراندر راه من مردم نهادند
# 21 مرا جویا و من خود جمله هستم %~% بسی آوردم و اینجا شکستم
# 22 بسی آوردهام از پرده بیرون %~% ز دید دید خود من بیچه و چون
# 23 بسی آوردهام در کن یقین من %~% که هستم اولین و آخرین من
# 24 چو خود بنمودهام خود بودهام باز %~% عیان خویش در انجام و آغاز
# 25 نمایم تا همه اینجا بدانند %~% همه در دید من حیران بمانند
# 26 کمالم را ندانند رایگانی %~% ببینندم همه اینجا نهانی
# 27 بچشم سر نبیند هیچکس من %~% که من هستم یقین اسرار روشن
# 28 بچشم سر جمال من نبیند %~% چه گر بسیار درخلوت نشیند
# 29 ندارم غیر هستم قل هوالله %~% منم در جزو و کل پیدای الله
PageV01P074
# 1 منم الله ودرعین کمالم %~% منم الله ودر دید وصالم
# 2 منم الله و در یکتا صفاتم %~% منم الله و کلی نور ذاتم
# 3 منم الله و اندر هر زبانها %~% کنم در وصف خودشرح و بیانها
# 4 منم الله و اندر دیده بینا %~% شدم در دیده خود عین الله
# 5 منم الله خود در خود بدیدم %~% بخود گفتم کلام خود شنیدم
# 6 منم الله ودیدار خلایق %~% شدم بر خویشتن از خویش عاشق
# 7 منم الله جویای عیانند %~% چرا در بود من خود میندانند
# 8 منم الله و یکتا در نمودار %~% تمامت اندر اینجا سر اسرار
# 9 تو ای عطار اندر بود مائی %~% نمود ما شده اندر لقائی
# 10 تو کردی فاش ما را از حقیقت %~% ز دید ما ببردستی طریقت
# 11 ز دید ما چنین اسرار ما را %~% بیان کردی بما گفتار ما را
# 12 ز دید ما عجب صادر شدی تو %~% عجب در دید ما کافر شدی تو
# 13 نمیبینی بجز من کل تو آنی %~% ببخشیدم همه راز نهانی
# 14 همه معنی ز من داری و آئی %~% نگردی یک دمی از ما جدائی
# 15 همیشه در حضور مانشستی %~% در غیرت بروی خود ببستی
# 16 همه در ذات ما پیدا نمودی %~% چوموسی تو ید بیضا نمودی
# 17 ز گفتاری که داری زان ما تو %~% کنی هر لحظه پنهان ما تو
# 18 بدانند که تو داری سر اسرار %~% که میآری پدید اینجا بگفتار
# 19 ز گفتاری که از ما یافتی تو %~% ایا عطار درما بافتی تو
# 20 در آندم یابی اینجا یافت ما را %~% که گردی انتها و ابتدا را
# 21 دم وحدت زدی مانند منصور %~% گذرکردی ز جنات و هم ازحور
# 22 ز جنت آمدی بیرون چو آدم %~% نهان راز میگوئی دمادم
# 23 دمادم راز ما گوئی ز اعیان %~% تو کردی فاش ما را کل از اینسان
# 24 دمادم وحدت کل مینمائی %~% وجود عاشقان را میربائی
# 25 دمادم وحدت اینجا فاش گوئی %~% تو در میدان وحدت همچو گوئی
# 26 زهی اسرار ربانی مطلق %~% همه ذرات اینجاگه اناالحق
# 27 نه پنهان و کس اینجاگه ندیدست %~% که ذرات جهان کلی پدیدست
# 28 همه در پیش من گویای عشقند %~% در اینجا گه نهان جویای عشقند
# 29 زبانشان من همی دانم یقین %~% که من کردم ز اول پیش بینی
# 30 نهان جملگی از پیش دیدم %~% نمود خویش اندر خویش دیدم
# 31 که باشد تا شود فانی چو من باز %~% که تا بیند عیان اینجای شهباز
# 32 رخ شاه اندر این آیینه پیداست %~% بر عشاق این مرموز ما راست
# 33 بسی جانها برفت و کس ندیدند %~% که اینجا گه بکلی ناپدیدند
# 34 رخ شاه است پنهانی و پیدا %~% نمیباید در اینجا عقل شیدا
# 35 رخ شاهست دیدار دل و جان %~% دلی از احولی دانست پنهان
# 36 رخ شاه است اینجا آشکاره %~% همه در روی او دارند نظاره
# 37 رخ شاهست اینجا بر دل و جان %~% درون جمله ذره ماه تابان
# 38 نموده شاه رخ در جمله ذرات %~% تمامت گمشده در نور آن ذات
# 39 همه جویای او اودر میان است %~% چرا کو آشکارا و نهانست
# 40 ز دید جمله پیدا نیست تحقیق %~% ولی هر کس که یابد او ز توفیق
# 41 ورا ناگاه اینجا گه بدانند %~% درون پردهاش حیران بمانند
# 42 نه چندانست او را صنع اینجا %~% که بیند هر کسی اینجا هویدا
# 43 نه چندانست گفتن در زبانها %~% که بتوان یافت کلی در بیانها
# 44 ز یک تن ظاهرست این عین اسرار %~% زهی معنی زهی ترکیب گفتار
# 45 از این گونه کسی هرگز نه گفتست %~% در اسرار از اینسان کس نسفتست
# 46 مسلم آنگهی باشد ز گفتار %~% که همچون من شود او ناپدیدار
# 47 نه من میگویم و نه من نوشتم %~% که فارغ گشته ازنار و بهشتم
# 48 نه من میگویم این اسرار او گفت %~% همان کو گفت کل از خویش بشنفت
# 49 نه مردیدی که دید خویشتن دید %~% نمود جان و تن پیمان و تن دید
# 50 نمود جان و تن کلی برانداخت %~% چو خود شد در فنا هم خویش بشناخت
# 51 ز دید خویشتن دیدار خود دید %~% ز نور خویشتن اسرار خود دید
# 52 همه اسرار این گفت در یکی یافت %~% خدا را در درون او بیشکی یافت
# 53 یکی دید و دم از یکی زد اینجا %~% درون ذات شد در دید یکتا
# 54 یکی دیدار بنمودش عیانی %~% بدید آمد ورا کل معانی
# 55 یکی شد صورت خود برفکند او %~% نمود خویشتن گفتار بند او
# 56 نموداری نمودی سالکان را %~% نمود اینجایگه او جان جان را
# 57 چو جانان را بدید او گشت عاشق %~% ز دید شرع اینجا گشت صادق
# 58 بسی جان داده است تا جان بدیدست %~% که او را در جهان گفت و شنیدست
# 59 یکی دید و دم از یکی زد اینجا %~% درون ذات شد در دید یکتا
# 60 یکی دیدار بنمودش عیانی %~% نمودش فاش کرد اینجای فانی
# 61 همه راز نهان بیشک عیان کرد %~% زهر رازی یکی معنی بیان کرد
# 62 بیان او همه آفاق بگرفت %~% نمود اودل عشاق بگرفت
# 63 دل عشاق بر بود او بیکبار %~% که جانان کرد اینجاگه بدیدار
# 64 دل عشاق از او اینجا بجوش است %~% وز او هم بحر اعظم در خروش است
# 65 درون بحر اعظم جوهر ذات %~% نمود اینجایگه در سر آیات
# 66 نمود اینجا زجوهر ذات خود کل %~% برون آمد یقین از رنج وز ذل
# 67 عیان شد یار چون شد رنج و خواری %~% که کردم درد او را پایداری
# 68 عیان شد آنچه ناپیدای کل بود %~% از آن صورت عیان رنج و ذل بود
# 69 ز درد یار درمان میفزاید %~% که جان در عاقبت جانان نماید
# 70 ز درد یار جمله در حجابند %~% میان آتش عشق و نهیبند
# 71 کسی کاین درد را درمان کند او %~% عیان جان خود جانان کند او
# 72 کسی باید که دردنیای غدار %~% چو آدم او کشد بسیار آزار
# 73 کسی که خون دل آنجا خورد او %~% نمود شرع را فرمان برد او
# 74 نمود شرع اینجا پایدارند %~% چو مردان شرط آن بر جای دارند
# 75 بمعنی و بتقوی راز یابد %~% بهر رازی بیان باز یابد
# 76 بسی در ماتم صورت نشیند %~% که تا آخر دمی معنی گزیند
# 77 بمعنی او رسد در جوهر یار %~% بسی اینجاکشد او رنج و تیمار
# 78 ز اصل ذات جویا باشد اینجا %~% درون راز با فرمان یکتا
# 79 کند تا راز محو مطلق آید %~% نمود دید ودیدار حق آمد
# 80 ز سر تا پای در معنی بود او %~% ظهورش تا برون تفوی بود او
# 81 درون را با برون یکسان بباید %~% ز خود هر لحظه دیگرسان بباید
# 82 نظر در جزو و کل یکی شناسد %~% ز مار جان ستان او کی هراسد
# 83 حقیقت ذات یابد در صفات او %~% عیان بیند نمود نور ذات او
# 84 ز نور خویش نابودی گزیند %~% بجز یکی حقیقت حق نبیند
# 85 نه هرکس این بیان داند بتحقیق %~% کسی کو را بود اینجای توفیق
# 86 سعادت را نه هر کس رخ نماید %~% که تا دیدار جان پاسخ نماید
# 87 ز جان تا سوی جانان صورتت نیست %~% یقین آنگه بداند کز منت چیست
# 88 تو جان در بازی اندر پیش دلدار %~% کنی مرنوش اینجا نیش دلدار
# 89 بلای او کشی هر لحظه از جان %~% مدان دشوار این اینجا تو آسان
# 90 نه آسانست درد عشق در دل %~% کسی اینجا بداند راز مشکل
# 91 که چون عطار بیند راز از پیش %~% که او خواهد بریدن هم سر خویش
# 92 بخواهد او بریدن سر بناچار %~% که تا بردارد اینجا پنج باچار
# 93 رموز او گشادهاند اینجا %~% سراسر از یقین بگشاید اینجا
# 94 دل و جان پیش جانان هیچ باشد %~% که صورت جملگی از پیچ باشد
# 95 یقین عطار اینجاگه خدا دید %~% اگرچه عاقبت عین بلا دید
# 96 بچشم سر بدیدش آشکاره %~% ولی کردش در آخر پاره پاره
# 97 نترسید او زجان خویش زنهار %~% بخوست اینجایگه از عجز دلدار
# 98 مر او را دید چون عشاق بیخود %~% گذشته همچو منصور از سر خود
# 99 دم عشق اناالحق در معانی %~% همی زد او در اسرار معانی
# 100 دم عشق آمده در جان جانش %~% دمادم حق ز حق معبود جانش
# 101 بحق میزد اناالحق تا خدا یافت %~% در آن عین فنا جان بقا یافت
# 102 اناالحق زد ز خود بگذشت حق دید %~% ز بود آفرینش حق بحق دید
# 103 حق اینجاحق تواند دید کس نی %~% که چیزی نیست جز الله بس نی
# 104 نباشد هیچ جزدر حق نهادم %~% میان عاشقان دادی بدادم
# 105 بدادم داد تا بردم چنین گوی %~% در این میدان منش بردم یقین گوی
# 106 بدادم داد حق اینجا نهانی %~% که تا بخشیدم اینجاگه معانی
# 107 کسی جانان شناخت اینجا یقین باز %~% که میگوید یقین سر این چنین باز
# 108 دلم خون شد میان خاک دنیا %~% که گردم من هم از افلاک دنیا
# 109 دلم خون گشت تا بیچون بدیدم %~% عجب بیچون کل را چون بدیدم
# 110 دلم خون گشت تا بنمود پاسخ %~% ز بعد آن نمودم در میان رخ
# 111 رخ او آفتاب جانست گوئی %~% عجب پیدا و هم پنهانست گوئی
# 112 رخ او آفتاب عاشقانست %~% ولی در چشم هر کس اونهانست
# 113 رخ او آفتاب دید اوجست %~% کسی را از عیان فتح و فتوحست
# 114 رخ او آفتاب جان جانست %~% بر ما این زمان عین العیان است
# 115 در این خورشید حیرانست عطار %~% کنون در جسم جانانست عطار
# 116 در این خورشید کو را دید دیدست %~% نمود آن کسی اینجاندیدست
# 117 منم چون ذره در نزدیک خورشید %~% که خواهم بود اینجاگاه جاوید
# 118 اگرچه ذرهام خورشید گشتم %~% عیان سایهام جاوید گشتم
# 119 تمامت ذره اینجا غرق نورست %~% بر معشوق جان اینجا حضورست
# 120 حضوری چون ترا آید پدیدار %~% کسی کو را بود از جان خریدار
# 121 حضوری گر ترا همراه باشد %~% دلت پیوسته با درگاه باشد
# 122 حضور دل به از طاعت بر ماست %~% حضور اینجایگه چو رهبر ماست
# 123 حضور دل همه مردان گزیدند %~% پس آنگاهی بکام دل رسیدند
# 124 حضور دل نماید آنچه جوئی %~% سزد گر راز کل اینجا بجوئی
# 125 حضور دل نماید بر دل و جان %~% تو باشی در نهاد ذات پنهان
# 126 حضور دل محمدﷺ یافت در خویش %~% حجاب جان و دل برداشت از پیش
# 127 حضور دل یقین همراه او بد %~% که خود جبریل پیک راه او بد
# 128 حضور دل در اینجا در یقین یافت %~% درون را اولین و آخرین یافت
# 129 حضور دل بگفتش من رآنی %~% چو در اینجا رسی این سر بدانی
# 130 حضور دل بجز جانان نبیند %~% نمود جسم و دید جان نبیند
# 131 حضور دل کسی بیند بهرحال %~% نگردد او بگرد قیل هر قال
# 132 حضور دل حقیقت مصطفی داشت %~% که در خلق و ارادت او صفا داشت
# 133 خدا را دید در خود از حقیقت %~% نمودش حق نمودند از شریعت
# 134 ز نورش پرتوی در جان منصور %~% درافتاد و اناالحق زد در آن نور
# 135 به نتوانست شد خاموش اینجا %~% که میزد همچودریا جوش اینجا
# 136 نه بتوانست ز آن می نوش کردن %~% درون خویشتن خاموش کردن
# 137 درونش با برون در نور افتاد %~% شد اندر ذات او منصور افتاد
# 138 بشد منصور و حق آمد بدیدار %~% نهانی فاش کرد آنگاه اسرار
# 139 بشد منصور و حق زد بس اناالحق %~% عیان او سر خود بنمود الحق
# 140 نبد منصور حق میگفت مائیم %~% که اندر جان و دل کلی خدائیم
# 141 نبد منصور حق میگفت الحق %~% عیان ذات خود مطلق اناالحق
# 142 نبد منصور ذات او بقا بود %~% که منصور از فنا کلی فنا بود
# 143 نبد منصور الا ذات بیچون %~% اناالحق میزد اینجا بی چه و چون
# 144 نبد منصور الا نفخه ذات %~% اناالحق گوی کل در عین ذرات
# 145 نبد منصور حق کلی عیان بود %~% اناالحق در همه کون و مکان بود
# 146 یکی دید او برون شد از مسما %~% رموز عشق بگشودش معما
# 147 چنان ره برد او در عالم جان %~% که پیدائی صورت کرد پنهان
# 148 چنان ره برد اندر عالم دل %~% که کلی برگشاد او راز مشکل
# 149 چنان ره برد و صورت برفکند او %~% که بد میدید اندر ذات نیکو
# 150 چنان ره برد واصل شد پدیدار %~% که غیرش در نمیگنجد خریدار
# 151 چنان ره برد او تا راه عیان یافت %~% نمود ذات خود در کن فکان یافت
# 152 چنان ره برد اندر وصل عشاق %~% که افکند دمدمه در کل آفاق
# 153 چنان ره برد سوی ذات اول %~% که جسم خود بجان کردش مبدل
# 154 تنش جان گشت چون شد ذات جانان %~% که حق میدید اندر ذات پنهان
# 155 تنش جان گشت تادیدار حق دید %~% درون کون بیرون در نگنجید
# 156 تنش جان گشت تا حق دید آنگاه %~% ز رخ پرده عیان برداشت آنگاه
# 157 چو او آگه بد آگه مر چه باشد %~% چو او کل شاه بد مر شه چه باشد
# 158 چو اودم زد ز هستی صفاتش %~% که بتواند نمودن سر ذاتش
# 159 دم او دمدمه در عالم انداخت %~% میان واصلان او سر برافراخت
# 160 ز ذات پاک او کون و مکان دید %~% نمود دوست را عین العیان دید
# 161 ز ذات پاک همچون شد در اشیا %~% عیان راز پنهان گشت و پیدا
# 162 ز ذات پاک بیچون او فنا شد %~% در اینجا گه نهان عین بقا شد
# 163 کسی مانند او هرگز نیاید %~% چو خورشیدی دگر هرگز نیابد
# 164 کسی مانند او واصل نگردد %~% نمود ذات او حاصل نگردد
# 165 یقین شد مر ورا آثار جمله %~% که او بد در عیان اسرار جمله
# 166 یقین شد زانکه او جز خود یکی نیست %~% بجز جانان یقین اینجا شکی نیست
# 167 یقین بگذاشت شک برداشت از پیش %~% بجز جانان نیابی در یقین بیش
# 168 چو ذات خویش در خود اوعیان دید %~% بیک ذره وی از اعیان نگردید
# 169 یقین میخواست تا بنماید اسرار %~% نمود کل کند اینجای اظهار
# 170 فنا دید او نمود هست اشیا %~% فنا بد دائم و قائم بیکتا
# 171 فنا یکتا بد و اشیا ز اعداد %~% نبد او را در اعیان هیچ بنیاد
# 172 فنا یکتا بد و لاجان جان بود %~% ولی از دیده اشیا نهان بود
# 173 فنا یکتا بد و برخاسته جان %~% شده اشیا ز دید ذات پنهان
# 174 فنا یکتا بد و اشیاگم آمد %~% چو یک قطره که عین قلزم آمد
# 175 فنا یکتا بد و اشیا در او سیر %~% نمود کعبه باز افتاد در دیر
# 176 فنا یکتا بد و دوئی نمانده %~% تمامت جوهر از کل برفشانده
# 177 چنان در سیر کل تأخیر کل یافت %~% که خود را در میان تدبیر کل یافت
# 178 ز وصل ذات او را بود الحق %~% عیان جانان و گفتارش اناالحق
# 179 ز وصل ذات اسرار نهان گفت %~% اناالحق با همه خلق جهان گفت
# 180 چنان میخواست او تا جمله ذرات %~% زنند این دم چو او در نفخه ذات
# 181 چنان میخواست تا جمله بتحقیق %~% دهد این بخت را جمله ز توفیق
# 182 چنان میخواست او تا هر دو عالم %~% براندازد ز حق دیده بیکدم
# 183 چنان میخواست تا سر نهانی %~% بگوید فاش اینجا رایگانی
# 184 همه ذرات را واصل کند او %~% مراد جمله را حاصل کند او
# 185 همه ذرات را جانان نماید %~% نمود جمله از خود در رباید
# 186 اگرچه بود او در اصل الله %~% عیان ذات دیده اصل الله
# 187 ولی این فعل فرع شرع افتاد %~% از آن کین جمله اصل و فرع افتاد
# 188 ولی او را نبد اشیای عالم %~% که دردم داشت او ذرات عالم
# 189 بدو بگشود کلی راز اسرار %~% وز او شد این نهان راز اظهار
# 190 از او اظهار شد چون هیچ عاقل %~% نیارستی شدن اینجای واصل
# 191 به گردون همچو او دیگر نیاید %~% نمود ذات هم او را رباید
# 192 که تا برگوید او اسرار بیچون %~% اگر خاکش در آمیزند با خون
# 193 چنان چون او نباشد دیگر اینجا %~% که در ذرات آید رهبر اینجا
# 194 وصال سالکان و سر عرفان %~% نمود عاشقان و ذات سبحان
# 195 رموز مخزن سرالهی %~% کمال صنع و عز پادشاهی
# 196 عیان کشف و برهان حقیقت %~% سپهسالار وصل اندر شریعت
# 197 کمال سر او کشف الغطا او %~% نمود راز دیدار خدا او
# 198 نیامد هیچکس چون او دگر بار %~% که برگوید در اینجا سر اسرار
# 199 نیامد هیچکس مانند منصور %~% نیاید نیز هم تا نفخه صور
# 200 چنان بد عاشق صادق بهرکار %~% که اینجاگه نیندیشید از دار
# 201 فدای یار شد در عین مقصود %~% که اورا بود کل دیدار معبود
# 202 فدای یار شد چون دید او راست %~% نهاد راستی در ذات او راست
# 203 فدای یار شد ازگفتن یار %~% بگفت اینجا حقیقت جمله با یار
# 204 فدای یار شد در عین صورت %~% برون شد در عیان کل صورت
# 205 ز دید یار اینجا راستی دید %~% ز عین راستی اینجا نگردید
# 206 ز دید یار او در حق چنان حق %~% یقین میدید اندر راز مطلق
# 207 که جز او هیچکس اینجایگه نیست %~% یقین دانست کین دلدار یکیست
# 208 یقین دانست کین جمله خدایست %~% ولیکن عقل از عین بلایست
# 209 مقام حسرت آبادست دنیا %~% نمیگنجد یقین در ذات اینجا
# 210 نه این نی آن به یک ره هیچ دید او %~% ز سر تا پا همه در پیچ دید او
# 211 یقین دانست کین دنیا نه جائی است %~% بنزد صادقان دل گواهی است
# 212 بلا و رنج را بر خویش بنهاد %~% گذشت از خویش و حق را داد کل داد
# 213 بلا و رنج دنیا کرد آسان %~% نشد از خوف و ترس آن هراسان
# 214 بلا و رنج دنیا نیست دائم %~% ولیکن ذات حق بشناس قائم
# 215 ز دنیا کرد تحقیق او کناره %~% که هم حق کرد اندر خود نظاره
# 216 همه دنیا برش مانند کاهی %~% نکرد اینجایگه در وی نگاهی
# 217 همه دنیا برش بد چون سرابی %~% سما را بر سر دنیا قبایی
# 218 همه دنیا برش بد هیچ و حق یافت %~% از آن اندر یکی دیدن سبق یافت
# 219 بجز حق هیچکس دیگرنگنجید %~% ز قول و فعل یک ذره نسنجید
# 220 همه قرب بلا بر خویشتن او %~% نهاد و درگذشت از جان و تن او
# 221 یقین دانست تن عین زمین است %~% نمود جان بحق عین الیقین است
# 222 یقین را گوش کرد و بیگمان شد %~% گمانش نیز هم عین العیان شد
# 223 یقین را گوش کرد و راز برگفت %~% ز خود برگفت و هم از خویش بشنفت
# 224 یقین ذات را او منکشف شد %~% نمود جسم و جانش متصف شد
# 225 یقین میدید حق را در دل و جان %~% ز دید حق نظر کن راز پنهان
# 226 سجود خویش کن تا دل بیابی %~% نمود جسم اندر دل بیابی
# 227 سجود خویش کن اندر فراغت %~% اگرداری چو مردان تو بلاغت
# 228 سجود خویشتن کن تا رهائی %~% ترا باشد همی اندر بلائی
# 229 سجود خویش کن حق و تو بشناس %~% مرو چندین تو اندر عین وسواس
# 230 سجود خویشتن کن تا بدانی %~% که تو سر خداوند جهانی
# 231 سجود خویشتن کن با دلارام %~% که تا اینجایگه یابد دل آرام
# 232 سجود خویشتن کن در بر یار %~% که دیدی در نهانی رهبریار
# 233 سجود خویشتن کن در حقیقت %~% که بسیاری کنون اندر طریقت
# 234 سجود خویشتن کن بازدان خود %~% که فارغ دل شوی از نیک و از بد
# 235 سجود خویشتن کن چون یار دیدی %~% اگرچه غصه بسیار دیدی
# 236 سجود خویش کن در وصل دلدار %~% که این فرمود اندر اصل دلدار
# 237 سجود خویش کن وانگه فنا شو %~% که در عین فنا عین بقا شو
# 238 اگرواصل شوی زین سجده باشد %~% وگرنه واصی هرگز نباشد
# 239 حقیقت وصل یار اندر نمازست %~% اگر کردی چنین کارت بسازست
# 240 زمانی غافل از سجده مشو هان %~% که در سجده نماید روی جانان
# 241 که سجده کردن اینجا یاربینی %~% وگرنه غصه بسیار بینی
# 242 ز سجده برگشاید راز اسرار %~% شود هر دم نمود حق پدیدار
# 243 اگر از سجده واصل شوی تو %~% بدین گفتار از جان بگروی تو
# 244 ز سجده گردی اینجا حاصل یار %~% نگر تا خود ببینی حاصل یار
# 245 ز سجده گردی اینجا عین جانان %~% وجود خویش کن در خویش پنهان
PageV01P075
# 1 یکی پرسید ازمنصور حلاج %~% که ای بر فرق معنی بوده تو تاج
# 2 ایا دانای راز لامکانی %~% یقین دانم که تو راز نهانی
# 3 توئی سلطان سر لایزالی %~% مرا برگوی این اسرار حالی
# 4 که سر دوست اینجاگه چه باشد %~% بگفتا سجده کردن گر نباشد
# 5 گمان در خاطر واندیشه در دل %~% که تا سجده نگردد زود باطل
# 6 نماز آنست کاینجا راز بینی %~% یقین عین العیان را باز بینی
# 7 نمازت آنچنان باید ز اسرار %~% که گرد خاطر تو هیچ تکرار
# 8 نگردد جز یکی اندر یکی بس %~% ولیکن این نباشد سر هر کس
# 9 کسی باید که این اسرار داند %~% که خود کلی وجود یار داند
# 10 کسی باید که بگذارد چنین او %~% که باشد دائما عین الیقین او
# 11 که تا عین یقین اندر نمازش %~% کند واصل ز یکی کارسازش
# 12 ز دید دوست در یکی نهانی %~% بیابد او نشان بی نشانی
# 13 حضور جان و دل را در یکی او %~% خدا بیند در آن طاعت یکی او
# 14 بجز یکی نگردد در ضمیرش %~% که یکی باشد اینجا دستگیرش
# 15 نماز صادقان راز اله است %~% نماز عاشقان دیدار شاه است
# 16 نماز زاهدان بهر ثوابست %~% اگرچه اندر اینجا بس جوابست
# 17 نماز واصلان اعیان ذاتست %~% که این معنی حقیقت بی صفاتست
# 18 نمازی کان نماز عاشقانست %~% چه جای فهم و وهم و جسم و جانست
# 19 نگنجد هیچ اندر نزد جانان %~% شرائط هر کسی را راز پنهان
# 20 کجا آرد بجا اینجای دارد %~% بجز آنکس که باشد صاحب درد
# 21 اگر تو صاحب دردی چو حیدر %~% ز من دریاب و زین معنی تو بگذر
# 22 نماز اینجا چو حیدر کرد باید %~% ولی در عشق مرد مرد باید
# 23 که تا اینجا نمازی آنچنانش %~% کند روزی حقیقت جان جانش
# 24 نماز او حقیقت جان جان بود %~% که حیدر بیشکی سرب عیان بود
# 25 همه دنیا براو بودخاشاک %~% مبین حیدر چنین اینجا تو حاشاک
# 26 که حیدر بود اسرار حقیقت %~% بیان شرع و انوار طریقت
# 27 نماز او نمازی بود دانی %~% نه همچون دیگران فعل معانی
# 28 در آن دم گر حضور یار بودش %~% عیان در لیس فی الدیار بودش
# 29 نه دنیا و نه عقبی را بخاطر %~% بدش جز دوست در اسرار ظاهر
# 30 که از پایش چنان پیکان الماس %~% برون کردند و نامد هیچ وسواس
# 31 درون خاطرش حق در نظر بود %~% از آن حیدر ز صورت بیخبر بود
# 32 چنین کن گر کنی اینجا نمازت %~% که تا باشد ترا دائم اجازت
# 33 دمی بینای جسم و جان و دل باش %~% نه بینای نمود آب و گل باش
# 34 بیکباره چنین مغرور گشتی %~% از اینجا چونکه دور دورگشتی
# 35 تو پنداری تو نزدیکی تو دوری %~% که از نفس طبیعت در غروری
# 36 ز نفس صورت اینجا خود چه دیدی %~% که جز رنج و بلا چیزی ندیدی
# 37 چو تو سر بر زمین هر دم نهی تو %~% کجا داد خداوندی دهی تو
# 38 چومردان باش اندر عین طاعت %~% که تا بیرون شوی کل از شقاوت
# 39 دلت راکن خبر از طاعت دوست %~% برون آئی دمی چون مغز از پوست
# 40 دلت را کن خبر از طاعت یار %~% چرا اینجا تو خوانی راز بسیار
# 41 نه آنست آنچه اندیشیده تو %~% چه گر عمری بخون گردیده تو
# 42 نه چندان سال طاعت کرد ابلیس %~% نمیگنجید در وی مکر و تلبیس
# 43 ولی او را ز خود بینی که بودش %~% در آنساعت ز حق سودی نبودش
# 44 چو او آخر نمود خویشتن دید %~% پس آنگاهی بلای جان و تن دید
# 45 ز قربت بعد میآید پدیدار %~% بر واصل بود این سر نمودار
# 46 تو قربت کن عیان را حاصل کل %~% که چون مردان شوی تو واصل کل
# 47 نه چون ابلیس خود بین باش اینجا %~% مکن دعوی تو چون او باش اینجا
# 48 بمعنی باش و طاعت را گزین تو %~% که تا حق بین شوی اندر یقین تو
# 49 یقین بر خاطر خود داردائم %~% دلت راحاضر جان دار دائم
# 50 یقین بشناس حق را خود یقین تو %~% نمود اولین و آخرین تو
# 51 یقین بشناس و دائم در فنا باش %~% چو تو گردی فنا عین بقا باش
# 52 ز طاعت یک نفس غافل مشو تو %~% در ایندنیا چنین بیدل مشو تو
# 53 بطاعت خوی کن مانند ابلیس %~% ولی گرمی نباشد مکر و تلبیس
# 54 از آن رو او همه مکر و ریا بود %~% ولی عین العیانش منتها بود
# 55 بدید او اوج رفعت همچو عشاق %~% که آمد لعنتی در کل آفاق
# 56 نه همچون او شو الا همچو او باش %~% بطاعت کردن خوب و نکو باش
# 57 ز طاعت یابی اینجا دید مردان %~% ز طاعت گر تو مردی رخ مگردان
# 58 چو او در دار دنیا عاقلی تو %~% ز خود بیرون شده بس بیدلی تو
# 59 دل و جان را منور کن بنورش %~% ز طاعت جوی اینجاگه حضورش
# 60 تمامت انبیا کردند طاعت %~% صبوری کن خموشی کن قناعت
# 61 بکردند اختیار اندر صفاتش %~% کزین یابند اینجاگاه ذاتش
# 62 دمی طاعت بهست ازکل عالم %~% که فیض نور میبخشد دمادم
# 63 دمی طاعت بهست از هشت جنت %~% که اعیانست در وی نور قربت
# 64 دمی تو طاعت و فرمان حق بر %~% ز جمله ذرهها اینجا خبر بر
# 65 بود طاعت کم آزاری مردم %~% چنین کن تا نگردی در بلا گم
# 66 بود طاعت همه فرمان ببردن %~% چو فرمان آید آنگه جان سپردن
# 67 بود طاعت همه تسلیم بودن %~% ابا او گفتن و با او شنودن
# 68 ز راز او کس آگاهی ندارد %~% یقین میدان که آنکس راز دارد
# 69 که جان آرد فدای روی جانان %~% سراندازد میان کوی جانان
# 70 بکل دست از خود و عالم فروشوی %~% بزن آخر چو مردان مر یکی گوی
# 71 چو گوئی باش تسلیم اندر این خاک %~% که چون گوئیست اینجا عین افلاک
# 72 نمیبینی که اینجا درسجودست %~% همیشه عاشق آن بود بودست
# 73 بر گردانست دائم در سجودش %~% که بوئی برده است از بود بودش
# 74 تو چون او باش دائم در صفاتو %~% که باشی در میان اندر لقا تو
# 75 مشو خود نیز چون شیطان مکار %~% چو مردان باش در حق شو کم آزار
# 76 کم آزاری بهست از ملک عالم %~% کس کاینجا نهد بر ریش مرهم
# 77 نباشد بهتر از خلق خوش اینجا %~% نمود جسم و جان دارد مصفا
# 78 دمی بادوست درخلوت تو بنشین %~% اگر تو مرد رازی جمله حق بین
# 79 چو غیری نیست اینجا پس چرا تو %~% چو دق گیران زنی این ماجرا تو
# 80 چو غیری نیست اینجا جمله جانانست %~% چرا ذات تو هر دم نوع گردانست
# 81 چو غیری نیست یک بین باش اینجا %~% مکن چندین فغان ای مرد شیدا
# 82 خدا داند که او مر جمله او بود %~% بصنع خویش او خوب و نکو بود
# 83 هر آن چیزی که اینجا شد حقایق %~% به نتواند کسی اینجا دقایق
# 84 گرفتن چون همه خود اوست کس نیست %~% بجز او در درونت هیچ کس نیست
# 85 بجز او هیچ دیگر غیر نبود %~% اگرچه پیش واصل سیر نبود
# 86 چگویم این همه عین رموزات %~% که تا ذرات گردد جمله در ذات
# 87 همه ذرات و ذات اندر دل و جانست %~% ولی این راز از اوباش پنهانست
# 88 محقق باش و این عین الیقین بین %~% دل و جان اولین و آخرین بین
# 89 محقق باش و جان و دل بر انداز %~% اگرمرد رهی چون شمع بگداز
# 90 فنای محض شو چون جمله مردان %~% بیکباره تو خود آزاد گردان
# 91 فنای محض باش و خرمی کن %~% درون تست چون او همدمی کن
# 92 چرانادان و سرگردان چنینی %~% از آن زین راز کل رمزی نبینی
# 93 که خود بینی و دور افتادی از حق %~% تو ناحق را مدان اینجایگه حق
# 94 چو جز حق نیست هم باطل مبین تو %~% نمود ذات کل را بازبین تو
# 95 بگو تا کی چنین آخر تو ای مرد %~% چنین باشی بلاشک اندر این درد
# 96 دمی درمان جان کن تا باسرار %~% غم ودرد ازنهاد خویش بردار
# 97 دوا کن خویشتن را پیش از مرگ %~% دوائی نیست عاشق را به از ترک
# 98 بکن ترک همه تادوست گردی %~% چرا چندین بگرد پوست گردی
# 99 بکن ترک وجود خویش زنهار %~% که در این است بیشک جمله اسرار
# 100 اگر تو ترک خود گیری خدائی %~% چرا چندین تو در عین بلائی
# 101 تو ترک خویش گیر و جان اسرار %~% منور دان همچون ماه انوار
# 102 تو ترک خویش گیر و صورت خود %~% رها کن تا شود محو از بلا حد
# 103 تو چون مردان ره عین فنا شو %~% اگر باشد میان صد بلا شو
# 104 که چون منصور راحت در بلا دید %~% ز گفت خود یکی لحظه نگردید
# 105 چنان بنهاده بد در پیش خود او %~% که فانی است کلی در احد او
# 106 بجز خود میندید و خویش حق داشت %~% بیک ره پرده را از پیش برداشت
# 107 چو تو در پرده خود گم شدی باز %~% کجا بینی چو او انجام و آغاز
# 108 تو چون او کی شوی تا حق ببینی %~% چو شیطانی که دائم در کمینی
# 109 همی خود را بحق از خود فرو شوی %~% فرو رو آنگهی در توی هر توی
# 110 چو بیرون آئی از پرگار پرده %~% نمود جملگی بر باده برده
# 111 مده بر باد عمر زندگانی %~% که تا این راز را کلی بدانی
# 112 بسوزان پرده بود وجودت %~% بیک ره کن تو پیدا بود بودت
# 113 ز دار لابه الا باز شو لا %~% که تاگردی منزه در مبرا
# 114 مبرا شو ز جفت و جان و فرزند %~% که تا بگشائی از هم اینچنین بند
# 115 مبرا شو تو چون مردان دین دار %~% ز بود خویشتن یکباره بیزار
# 116 فنا بگزین و بس عین بقا بین %~% همه اشیا تو در عین فنا بین
# 117 دمی از خود فنا شو ای دل ریش %~% بیک ره جمله را بردار از پیش
# 118 نظر کن ابتدا و انتها یاب %~% همه گمگشته در عین خدا یاب
# 119 نظر کن ذات را در خود عیان بین %~% وجود خود کمال جاودان بین
# 120 توخواهی بود با حق جاودانه %~% بجز حق جمله را میدان بهانه
# 121 بهانه دان تو این دانه وجودت %~% از این گفتارها آخر چه سودت
# 122 چه میگویم دمادم سر اسرار %~% ولی خوش خفته در خواب پندار
# 123 ترا پندار سرگردان چنین کرد %~% که افتادی چنین در عین این درد
# 124 ترا پندار میسوزد بآتش %~% که سرگردان شدی از طبع ناخوش
# 125 ترا پندار گمره کرد اینجا %~% ندانستی ز سر اوهویدا
# 126 ترا پندار خواری مینماید %~% چو گوئی دمبدم اینجا رباید
# 127 تو پنداری که هستی در خوشی تو %~% چه میدانی که عین آتشی تو
# 128 بگردت آتش سوزان گرفتست %~% از آن جان و دلت اندر گرفتست
# 129 از این دوزخ سوی جنت شوی خوش %~% نشین تا رستگار آئی ز آتش
# 130 بیابی و بکل باشی تو دیدار %~% نگردد گرد تو اینجای پندار
# 131 یکی بینی جلال دوست اعیان %~% بود اینجای پیدائی و پنهان
# 132 لقا در جنت است و دید الله %~% که تا یابی در اینجا قل هو الله
# 133 در این معنی که من گفتم شکی نیست %~% که در جنت بجز الله یکی نیست
# 134 یکی باشد اگر خود حور باشد %~% سراسر در بر تو نور باشد
# 135 همه نور و صفا آنگه لقایست %~% نمودانبیا و اولیایست
# 136 نباشد مرگ الا زندگانی %~% محقق را بقای جاودانی
# 137 بود لیکن اگر مرد رهی تو %~% بمعنی و بصورت آگهی تو
# 138 ندانی کین بیانها چیست آخر %~% مر این تحقیق کل با کیست آخر
# 139 مر این تحقیق آنکس یافت اینجا %~% که بی دیدار خود بشتافت اینجا
# 140 ترا نیک و بدی یکسان نمودش %~% طلب کرد از حقیقت بود بودش
# 141 چو سر کار خود اینجای بشناخت %~% بشکرانه نمود خویش در باخت
# 142 اگر خود را ببازی همچو منصور %~% بهشت جاودان بینی تو با حور
# 143 در و دیوار جنت از حیاتست %~% در اینجاگه عیان نور ذاتست
# 144 صفات اینجا چو یک ارزن نماید %~% که آنجا ذات کل روشن نماید
# 145 نگنجد هیچ جز دیدار تحقیق %~% کسی کو را بود این راز تحقیق
# 146 خوشا آندم که در جنت خداوند %~% گشاده باشد اندر دیدهها بند
# 147 نماید ذات را ذرات معنی %~% نگنجد هیچ در گفتار دعوی
# 148 عیانست این بیان تا نزد دیدار %~% اگر باشد بجان اینجا خریدار
# 149 عیان است این بیان با واصل اینجا %~% اگر کردست آنراحاصل اینجا
# 150 عیانست این بیان از من تو بشنو %~% بر این گفتار اگر مردی تو بگرو
# 151 تو خود میبینی و دوری ز جنت %~% ز قربت رفته در عین محنت
# 152 چو جنت درنماز اینجا ندیدی %~% دمی اینجا بحق مینارسیدی
# 153 کجا یابی و کی دانی تو اسرار %~% که این دم مانده در عین گفتار
# 154 گرفتار وجود خود شدستی %~% بمانده این چنین در بت پرستی
# 155 رها کن جمله تا جمله تو گردی %~% اگرکردی چنین آزاد و فردی
# 156 رها کن جمله و در حق فنا شو %~% دمادم سر ربانی تو بشنو
# 157 فنا بالای جنت آمده دید %~% اگرچه گوش تو بسیار بشنید
# 158 زهر چیزی ولی این سر ندانی %~% بکامی این بیان از ما بدانی
# 159 که در بالای هفت افلاک و انجم %~% کنی بود وجودت را یقین گم
# 160 چو غیری درنگنجد آن زمانت %~% یکی بینی مکین و هم مکانت
# 161 ز نه طاق و ز چار ارکان ما باش %~% تو خود اینجا عیان اندر بقاباش
# 162 گذر کن زانچه میبینی بدنیا %~% که تاگردی ز عین ذات یکتا
# 163 گذر کن تا بهشت جاودانی %~% ببینی قدر خود اینجا بدانی
# 164 گذر کن از نشیمنگاه غولان %~% از این دنیا وجود خویش برهان
# 165 بگو تا چند در ماتم دری تو %~% سزد گر پرده از جم بردری تو
# 166 بگو تا چند باشی غمخور خویش %~% نمییابی در اینجا غمخور خویش
# 167 جهان جان ترا اینجا برونست %~% از آن پیوسته کارت باژگونست
# 168 ز خود تا چند باشی در بلا زار %~% اگر مردی وجود خویش بگذار
# 169 ز بهر خویشتن در بند ماندی %~% در این گرداب غم کامی نراندی
# 170 دمادم میخوری مر زخم بر دل %~% بماندی در نهاد راز مشکل
# 171 که بگشاید تو را اینجایگه راز %~% دمادم میکنی چون مرغ پرواز
# 172 چو مرغی در قفس ماندی گرفتار %~% تو مانده دور از اعیان دلدار
# 173 در این زندان توئی عین قفس را %~% نمییابی در اینجا پیش و پس را
# 174 در این زندان عجب ماندی چو دزدان %~% بماندی زار و سرگردان و حیران
# 175 ز حیرت دمبدم خون شد دل ریش %~% بماندی عاجز و مسکین و بیخویش
# 176 نیندیشی تو زین زندان دمی یار %~% که ماندستی چنین در گیر ودر دار
# 177 در این زندان چرا خوارو حزینی %~% مقام جاودان اینجا نبینی
# 178 مقام جاودان اندر دل تست %~% بهشت نقد اینجا حاصل تست
# 179 چو تو بی طاعتی در حکم جبار %~% بماندستی در اینجاگه گرفتار
# 180 اگر طاعت کنی بیرون برندت %~% چو مردان عیان خلعت دهندت
# 181 کسی اینجا نشان دوست دارد %~% که در زندان او طاعت گذارد
# 182 کسی کین عین طاعت دید و بشناخت %~% ز شوق طاعت اینجا گاه بگداخت
# 183 مثال شکر اندر آب شیرین %~% شده دریافت اندر عشق تمکین
# 184 دلا طاعت کن و مگذر ز طاعت %~% به عذر آنکه داری استطاعت
# 185 دلا طاعت گزین در آخر کار %~% چوهستی اندر این دنیا تو بیکار
# 186 دلا طاعت گزین مانند مردان %~% ثواب طاعت اینجا روی جانان
# 187 ببین مانند ایشان چون ندیدی %~% ز جمله در نگر تا چون رسیدی
PageV01P076
# 1 چنین گفتست عبادی یکی روز %~% که از طاعت شدم اینجای فیروز
# 2 ز طاعت یافتم اسرار جمله %~% ز طاعت یافتم انوار جمله
# 3 ز طاعت روی جانانش بدیدم %~% ز طاعت من بکام دل رسیدم
# 4 ز طاعت یافتم جنات اینجا %~% شدم در ذات کل یکباره اینجا
# 5 ز طاعت من شدم واصل حقیقت %~% که بسپردم عیان سر شریعت
# 6 ز طاعت هر که خواهد دولت یار %~% کند طاعت زدید دوست بسیار
# 7 هر آنکو جان جانان شد بتحقیق %~% کند طاعت که حق یابد ز توفیق
# 8 ز طاعت مرد ره واصل شود زود %~% مراورا جان جانحاصل شود زود
# 9 ز طاعت ذات کل آمد پدیدار %~% اگر مرد رهی طاعت پدیدآر
# 10 ز طاعت یافت مر منصور حلاج %~% بفرق خویش از ذات عیان تاج
# 11 ز طاعت یافتم رحمان مطلق %~% در آخر گشت واصل از اناالحق
# 12 چنان شد او ز نور طاعت اینجا %~% که بیرون و درونش شد مصفا
# 13 چنان شد ذات قدس نور بیچون %~% که یک روزن بدش در پیش گردون
# 14 ز نور طاعت اینجاگه عیان دید %~% وجود خویش اینجا بی نشان دید
# 15 ز نور طاعت اینجا یافت دلدار %~% مقام خویش کرد او بر سر دار
# 16 چنان بد عاشق طاعت در اول %~% که جسمش کرد با جانان مبدل
# 17 چنان بد عاشق طاعت در اسرار %~% که روز و شب بد اندر خدمت یار
# 18 کمر بسته بدور جان گذشته %~% ره شیطان بیکره در نوشته
# 19 شده خالی ز وسواس شیاطین %~% گذشته ازوجود خود بتمکین
# 20 رسیده سوی ذات و جان شده او %~% چو جانان در همه پنهان شده او
# 21 ز وصل اینجایگه او اصل دریافت %~% نه همچون دیگران او فصل دریافت
# 22 بیک ره بود خود آزاد کرد او %~% همه ذرات خود آباد کرد او
# 23 نهانی اندر اینجا او عیان کرد %~% وجودخویشتن را او بیان کرد
# 24 چنان عاشق بد اینجاگاه در ذات %~% که واصل گشت اندر عین ذرات
# 25 چنان واصل بد او در عین جانان %~% که بد پیدا ز پیدائیش پنهان
# 26 ز دیدار او دمی اینجا نگردید %~% یقین ذات بیچون جمله خود دید
# 27 چو حق میدید حق اینجا یقین بود %~% درونش اولین و آخرین بود
# 28 ز سلک معنوی شد پاک تن او %~% یکی میدید حق بیخویشتن او
# 29 یکی را یافت در سر معانی %~% نشان ذات او در بی نشانی
# 30 بگاه معنوی اسرار گفتن %~% نیارد این بیان هرگز شنفتن
# 31 بیان او بسی تقریر دارد %~% کلام او بسی تفسیر دارد
# 32 نه هرکس راز او اینجا بداند %~% کلام اونه هرکس باز خواند
# 33 کسی باید که همچون او شود حق %~% زند آنگاه در پاکی اناالحق
# 34 تو چون آلوده اینجایگه خوار %~% کجا دانی که چونست سر این کار
# 35 اگر آلوده پالوده دل شو %~% چو او اینجایگه بی آب و گل شو
# 36 از این آلودگی پاک و مبرا %~% شو اینجاگه ز حق درخویش یکتا
# 37 سلوک خویش را اینجا در افکن %~% گذر کن ازنمود جان وز تن
# 38 به یک ره پاکشو اینجایگه تو %~% که تا یابی مگر این پایگه تو
# 39 به یک ره پاکشو از جسم وز جان %~% دل خود بیش از این اینجامرنجان
# 40 به یک ره پاکشو مانند منصور %~% که تا ظلمت شود اینجایگه نور
# 41 به یک ره پاکشو از هستی خویش %~% که تا یابی ز حق سر مستی خویش
# 42 چو پاک آئی ز جمله حق سوی تو %~% بجان باید که این سر بشنوی تو
# 43 چو پاک آئی ز جمله یار گردی %~% ز ذات کل عیان یار فردی
# 44 چو پاک آئی در اینجا پاک رو باش %~% مکن اسرار چون منصور تو فاش
# 45 چو پاک آئی منزه ذات باشی %~% همیشه عین هر ذرات باشی
# 46 چو پاک آئی چو منصور اندر این راه %~% تو باشی دائما از راز آگاه
# 47 چو پاک آئی پلیدی هم شود پاک %~% نماند نار و ریح و آب با خاک
# 48 عناصر جملگی یکسان نماید %~% نه هر دم نفس دیگر سان نماید
# 49 نماند نقش هستی اندر این راه %~% کسی کو باشد از اسرار آگاه
# 50 شود لوح دل اینجا پاک و روشن %~% مصفا کن در اینجا جان اباتن
# 51 صفا اندر صفا آید پر از نور %~% حقیقت رخ نماید دید منصور
# 52 اگر چون او شوی واصل زاعیان %~% نمائی همچو او اسرار پنهان
# 53 وگرنه تن زن و خاموش میباش %~% چو دیگی دائما در جوش میباش
# 54 که تا پخته شوی مانند منصور %~% زنی زاندم دمت تا نفخه صور
# 55 اگر پخته شوی مانند او تو %~% یقین بینی بدیها هم نکو تو
# 56 اگر پخته شوی در جوهردل %~% گشاده گردد اینجا راز مشکل
# 57 اگر پخته شوی دلدارگردی %~% ز بود خویشتن بیزار گردی
# 58 بهمت زین بیان یابی تو گنجی %~% اگر اینجا کشی از جان تو رنجی
# 59 بهمت این توانی یافت اینجا %~% که تا گردی در اینجاگاه یکتا
# 60 بهمت راز بتوانی نمودن %~% بهمت گوی از این میدان ربودن
# 61 بهمت گر شوی یکتا در این کار %~% بهمت هم شوی تو تاج سردار
# 62 بهمت بگذری از چرخ و انجم %~% بهمت بود خودآری یقین گم
# 63 بهمت رازدار آئی چومنصور %~% بماند نام تو تا نفخه صور
# 64 بهمت هرکه این اسرار یابد %~% مقام خویشتن بردار یابد
# 65 بهمت جان کند با دل بدل او %~% نیابد هیچ اینجاگه خلل او
# 66 بهمت او زند اینجا اناالحق %~% بگوید راز کل با یار مطلق
# 67 بهمت گر دم اینجاگه زنی تو %~% به یک ره بیخ انده برکنی تو
# 68 بهمت ذات کن اینجا صفاتت %~% که تا پیدا کنی اعیان ذاتت
# 69 بهمت در یکی اینجا قدم زن %~% وجود خویشتن را بر عدم زن
# 70 بهمت در یکی لانگر تو %~% عیان خویش در الا نگرتو
# 71 بهمت این بیان از من نگهدار %~% که بی عقلانه میگویم ز اسرار
# 72 بهمت چون همه برداری از پیش %~% یکی بینی حقیقت جملگی خویش
# 73 همه حق بینی و در لاشوی تو %~% زدید خویش در الا شوی تو
PageV01P077
# 1 همه حق بینی اینجا در یقین باز %~% یقین بین اولین و آخرین باز
# 2 همه حق بینی و از حق طلب کن %~% ولیکن این همه از حق ادب کن
# 3 همه حق بین و آن با خویشتن دار %~% وگرنه ناگهانیات ابردار
# 4 کند اینجایگه مانند حلاج %~% قتیل عشق را کردی تو آماج
# 5 ز تیر عشقت اینجاگه بدوزد %~% پس آنگه بودت اینجاگه بسوزد
# 6 کجادانی تو مر این راز دانست %~% که کس این سر معنی مر ندانست
# 7 نداند این بیان الا ز دیدار %~% یقین صاحبدلی در سر این کار
# 8 نداند این رموز الا که واصل %~% کند مقصود موجودات حاصل
# 9 بهرزه چند کردی پیش و پس تو %~% سزد گر پود جانت بگسلی تو
# 10 از این اسرار دم کم زن چو مردان %~% وگرنه همچو چرخ آئی تو گردان
# 11 در این اندیشه جان دادی و مردی %~% تو چون مردان چنین گوئی نبردی
# 12 نبردی هیچ بوئی اندر این راز %~% که تا پیداکنی انجام وآغاز
# 13 نیاید این بیان بر مبتلا داشت %~% ترا بر دار دین باید بیاراست
# 14 تو خود رادوست میداری حقیقت %~% فتادستی چنین خوار طبیعت
# 15 ز آز طبع کی بگشایدت کار %~% از آن سرگشته مانند پرگار
# 16 شدستی اندر این راه از پی دل %~% فروماندی میان راز مشکل
# 17 بگو تاکی چنین خواهی بدن تو %~% چه میدانی که گم خواهی بدن تو
# 18 بکن نامی که جمله ننگ ماندی %~% چرادر بانگ همچون چنگ ماندی
# 19 تو مانند دهل فریاد داری %~% میانت خالی و پر باد داری
# 20 نگر همچون دهل مانندهیچی %~% در این معنی بگو تا چند پیچی
# 21 بفریاد این نیاید راست اینجا %~% نگیرد هیچ اینجا شور وغوغا
# 22 سرت باید بریدن پیش دلدار %~% زمانی کرد از این معنی بر اسرار
# 23 سرت باید بریدن تا بدانی %~% رموز عشق و اسرار معانی
# 24 سرت باید بریدن بر سر دار %~% وگرنه تن زن و سرت نگهدار
# 25 سرت باید بریدن زار و مجروح %~% که تا تن گردد اینجا قوت روح
# 26 چرا خود دوستی زان پوستی تو %~% وگرنه پای تا سر دوستی تو
# 27 چرا خود دوستی از خویش بگذر %~% نمود بود خود اینجا تو بنگر
# 28 حقیقت باز بین وگرد دلدار %~% که تا فارغ شوی از جمله اغیار
# 29 دمی داری که عالم جمله هیچ است %~% چرا کین بود جسمت جمله هیچ است
# 30 دمی داری که آن دم دارد اینجا %~% که آدم هست اندر ذات یکتا
# 31 دمی داری از آن دم در دل و جان %~% که بنماید در اینجا جان جانان
# 32  از آن دم داری اینجازندگانی %~% از آن دم هست این شرح و معانی
# 33 از آندم میشود اسرار کل فاش %~% از آن دم مینماید روی نقاش
# 34 از آندم این همه دم دم برآرند %~% از آن دم جملگی امید دارند
# 35 از آندم جان جانم حاصل آمد %~% وجود من در اینجاواصل آمد
# 36 از آندم جمله دمها شادمان است %~% ولیکن این دم اینجا بی نشانست
# 37 از آندم میزند عشق از عیان دم %~% که آندم برتر است از هر دو عالم
# 38 دو عالم پیش این دم ناپدیداست %~% از این دم جملگی گفت و شنید است
# 39 دو عالم زین دم آمد جمله پیدا %~% که این دم هست اندر جمله اشیا
# 40 همه اشیا از این دم پایدار است %~% که باشد کاندر ایندم پایدار است
# 41 کسی زین دم بیابد کام دل باز %~% که بگذارد حجاب وآب و گل باز
# 42 نمیداند کسی اسرار این دم %~% که مخفی مانده است این سر به عالم
# 43 دمی کاندم درون دل دم آنست %~% دمی دارد نگه میکن دم آنست
# 44 در این دم گر تو آن دم بازبینی %~% چو آدم زینت و اعزاز بینی
# 45 دم رحمانست اینجاگه دم تو %~% دم تو آمد اینجاآدم تو
# 46 از این دم آندم اینجاگه نیابی %~% اگر بیخود شوی آندم بیابی
# 47 از آندم یافت اینجاگاه منصور %~% اناالحق تا عیان نفخه صور
# 48 از آندم یافت این دم کل فنا شد %~% یقین میدان که اونزد خدا شد
# 49 از آندم زد اناالحق اندر اینجا %~% یقین میدان که اوزد بر حق اینجا
# 50 از آن دم یافت هم کون و مکان او %~% حقیقت دید اینجا جان جان او
# 51 از آندم یافت سر لامکانی %~% یقین بنمود اسرار نهانی
# 52 از آندم دمدمه در عالم انداخت %~% وجود آفرینش جمله بگداخت
# 53 از آندم گشت واصل در حقیقت %~% ولی بردار از آن شد کز شریعت
# 54 نمود عیان راز شرع اینجا %~% نمود آن واصلی در ذات یکتا
# 55 چو سر ما همه اعیان ذاتست %~% نموداری بذات اندر صفاتست
# 56 صفات و ذات یکسان اوفتاد است %~% ولی فعل از دگرسان اوفتاد است
# 57 اگرداری عیان عشق بنمای %~% گره از کار عالم جمله بگشای
# 58 وگر اینجا نداری هیچ تحقیق %~% نخواهی برد اینجاهیچ توفیق
# 59 دمی از خویشتن کم گوی ای دل %~% که سرگردان شدی چون گوی ای دل
# 60 دمی از خویشتن کلی فنا گرد %~% که مانند زنان هستی نه چون مرد
# 61 زنان را این رموز اینجا شده فاش %~% ترا خود نیست چیزی جز که نقاش
# 62 اگر نقاش بشناسی ز اعیان %~% کنی هم فاش اینجا سر جانان
# 63 اگر نقاش بشناسی توئی کل %~% چرا چندین کشی اینجایگه ذل
# 64 اگر نقاش بشناسی ز دیدار %~% هموآید ترا اینجا خریدار
# 65 اگر نقاش بشناسی یقینی %~% یقین دانم چو مردان پیش بینی
# 66 اگر نقاش بشناسی درونت %~% بریزد ناگهی اینجای خونت
# 67 اگر نقاش بشناسی چو منصور %~% شوی در هر دوعالم دوست مشهور
# 68 اگر نقاش بشناسی در اینجا %~% نمود جملگی کردی تو پیدا
# 69 اگر نقاش اینجاگه بدانی %~% توئی ای بیدل اینجا حق عیانی
# 70 اگر نقاش بشناسی فنا گرد %~% که تا آئی در اینجا صاحب درد
# 71 اگر نقاش بشناسی تو درجان %~% بگوید رازهات اینجای پنهان
# 72 اگر نقاش بشناسی تو در دل %~% گشاید مر ترا او راز مشکل
# 73 اگر نقاش بشناسی خدا شو %~% بمعنی بر ترا از هر دو سرا شو
# 74 اگر نقاش بشناسی همانی %~% حقیقت مرخدای لامکانی
# 75 رموز جمله میگویم دمادم %~% ولیکن مانده در نقش عالم
# 76 نباشی و نبینی دید نقاش %~% مکن اسرار اکنون بیش از این فاش
# 77 تو ای عطار تا کی از نمودار %~% کنی اینجایگه مرفاش دلدار
# 78 چرا اینجا کنی مرفاش حق را %~% زنی اینجا اناالحق دید حق را
# 79 تو دیدی در یقین او رامعین %~% تو کردی راز کل اینجای روشن
# 80 معین گفتی اینجادیده دید %~% که دید اینجایگه یا خود که بشنید
# 81 یکی مرموز توحید عیانی %~% نبگشاید کسی و هم تودانی
# 82 تو بگشادی و شادی همچو مردان %~% نمود معنی تو ذات سبحان
# 83 بود اینجا و آنجا گه همانست %~% که گفتار تو در عین العیانست
# 84 عیانست آنچه میگوئی در اسرار %~% ولی کس می چه داند سر گفتار
# 85 اناالحق حجت تحقیق داری %~% که از حق این زمان توفیق داری
# 86 ترا توفیق بخشیدند و معنی %~% تو داری مخزن اسرار و تقوی
# 87 بعین راستی در راستی تو %~% نمود عشق را آراستی تو
# 88 چو امر ذات پایانی ندارد %~% که هر دم صد هزاران در ببارد
# 89 از آن جوهر که دیدستی در اینجا %~% بسی دل آوری از گفت شیدا
# 90 حقیقت جوهر معنی تودیدی %~% در این قعر بحار جان رسیدی
# 91 دمادم میکنی نقاش را فاش %~% دمادم می شوی در نقش نقاش
# 92 بخواهد ریخت خونت ناگهانی %~% که اورا فاش کردی در معانی
# 93 بخواهد ریخت خونت دوست اینجا %~% بگرداند بمغزت پوست اینجا
# 94 بخواهد ریخت خونت همچو منصور %~% که در عالم توئی امروز مشهور
# 95 خراسان راتوئی امروز سردار %~% اگر آئی چو او اندر سر دار
# 96 دم کل میزنی در دمدمه تو %~% عجب افکنده این زمزمه تو
# 97 دم عیسی تو داری در حقیقت %~% که بسپردی ره شرع و طریقت
# 98 دم عیسی تو داری در معانی %~% که میبخشی حیات جاودانی
# 99 دم عیسی تو داری در زمان باز %~% که گفتستی عیان اندر جهان باز
# 100 دم عیسی تو داری راز بیچون %~% حقیقت دم زدی در عین گردون
# 101 دم عیسی تو داری جان جانی %~% عجایب آشکارا و نهانی
# 102 دم عیسی تو زنی مرده ز زنده %~% کنی اینجایگه هستی بسنده
# 103 دمی کز جان جانان یافتستی %~% از آن در جزو و کل بشتافتستی
# 104 ترا زیبد که هستی سالک کل %~% شوی هم عاقبت تو هالک کل
# 105 ترا زیبد که گفتی راز اسرار %~% که جان کردی بروی دوست ایثار
# 106 ترا زیبد که بود یار دیدی %~% حقیقت در بصر دلدار دیدی
# 107 ترا زیبد که جانانی در اینجا %~% شدی تو درحقیقت دوست یکتا
# 108 ترا چون جوهر ذات و صفاتست %~% از آن معنی ترا آن در صفاتست
# 109 که یک چیز است جمله در نهانی %~% ولی بر هر صفت اینجامعانی
# 110 کند تقدیر یا تدبیر سازد %~% عیان ذات را تفسیر سازد
# 111 چو ذات کل ترا دادست مرداد %~% خدای پاک دائم این جهان باد
# 112 چو ذات پاکداری پاکدل باش %~% حقیقت بی نهاد آب و گل باش
# 113 توئی مرموز مردان حقیقت %~% سپردی اندر اینجاگه طریقت
# 114 توئی مرموز اسرار الهی %~% که بر اسرار معنی جمله شاهی
# 115 توئی مرموز سر جوهر ذات %~% که کردی آشکارا جوهر ذات
# 116 توئی مرموز اسرار حقیقی %~% که با روح القدس دائم رفیقی
# 117 توئی مرموز سر جمله اشیا %~% که پنهان میکنی امروز پیدا
# 118 تو پنهان میشوی اینجا بتحقیق %~% ولی اسرار کل داری بتوفیق
# 119 بخواهد ریخت خونت ذات اینجا %~% که گفتستی تمامت سر یکتا
# 120 توئی یکتا در این عصر و زمانه %~% که خواهی ماند با من جاودانه
# 121 توی یکتای بی همتا فتادی %~% عجب در شور و در غوغا فتادی
# 122 در معنی ترا کردست حق باز %~% نمودستی حقیقت دید حق باز
# 123 در معنی برویت برگشادست %~% دل عشاق از تو جمله شادست
# 124 در معنی ز حیدر داری اینجا %~% که از اسرار او برداری اینجا
# 125 در معنی نگه میدار و خوشباش %~% که کردستی همه اسرارها فاش
# 126 تو داری ملک و معنی جاودانه %~% زدی تیر معانی برنشانه
# 127 زدی تیری بر این آماج اینجا %~% نمود خویش را در پیش اینجا
# 128 نهادستی و فارغ ازوجودت %~% که پیدا شد در اینجا بود بودت
# 129 ز بود حق ترا اسرار جمله %~% تو میبینی کنون اظهار جمله
# 130 تو داری سلطنت در خیل عشاق %~% فکندی دمدمه در کل آفاق
# 131 تو کردی فاش فاشی نزد هر کس %~% که میگوید یکی الله خود بس
# 132 از این گفتار بگذر یک نفس تو %~% چو داری در میان حق نفس تو
# 133 از این گفتارها کاینجاتو گفتی %~% در اسرار در معنی تو سفتی
# 134 تو برخور از نمود خویش اینجا %~% نمود خویش را در پیش اینجا
# 135 یقین بردار و در عین الیقین شو %~% حقیقت اولین و آخرین شو
# 136 چو اول اندر آخر یافتی باز %~% سوی اسرار کل بشتافتی باز
# 137 در آخر جوی اول ذات بیچون %~% که دیدستی خدا را بی چه و چون
# 138 خدا را دیده اینجا تو در ذات %~% شده واصل ابا تو جمله ذرات
# 139 خدا را دیده اینجا نهانی %~% از او داری تو اسرار و معانی
# 140 چو اسرارست و مر چیز دگر نیست %~% در این اسرار جز حق راهبر نیست
# 141 ترا حق رهبرست و رهنمایست %~% در این اسرارها او جانفزایست
# 142 ترا حق رهبرست و جان جانست %~% درون جان تو عین العیانست
# 143 درون جان تو باغ بهشتست %~% که عین طینت تو حق سرشتست
# 144 درون جان تو راز الهی است %~% در اینجا بیشکی راز الهی است
# 145 درون را با برون هر دو یکی شد %~% خداگشت و نمودت بیشکی شد
# 146 از این دم که تو داری در حقیقت %~% مزن دم جزدمی اندر شریعت
# 147 در این اسرارها مردی کدامست %~% در اینجا صاحب دردی کدامست
# 148 ندیدم صاحب دردی در اینجا %~% که باشد او یقین مردی در اینجا
# 149 ندیدم هیچ همدردی در اینجا %~% که تا یابم یقین فردی در اینجا
# 150 مرا یک همدم پر درد باید %~% که همراهیم مرد مرد باید
# 151 در این ره هر که او صاحب قدم نیست %~% ره جانش باسرار قدم نیست
# 152 نمود درد مردان کیست مائیم %~% که اسرار عیانی مینمائیم
# 153 نمود درد مردانست عطار %~% که او آمد حقیقت صاحب اسرار
# 154 بر او شد منکشف اسرار عشاق %~% که افتادست اندر جان ودل طاق
# 155 حقیقت یار دیدست اونهانی %~% از او میگوید این راز نهانی
# 156 که حق دیدم حقیقت حق شدم من %~% چو دیدم عاقبت مر حق بدم من
# 157 همه جویای ما و ما فنائیم %~% چنین در مانده در عین فنائیم
# 158 ز حق حق دیدم و اندر وصالم %~% نمیداند کسی اینجای حالم
# 159 مرا مقصود حق بد هم بدیدم %~% شدم واصل بکام دل رسیدم
# 160 مرا مقصود حق بد از نمودار %~% که تاگردم ز خواب عقل بیدار
# 161 مرا مقصود بد جانان در اینجا %~% حقیقت فاش کرد اسرار اینجا
# 162 نمودم عاقبت سر نهانی %~% زدم دمدر عیان لامکانی
# 163 مکان را محو گردانید پیشم %~% نهاد او مرهمی بر جان ریشم
# 164 زمان را با زمین کلی برانداخت %~% حقیقت جان نظر کرد او و بشناخت
# 165 که جانانست و خود چیز دگر نیست %~% بجز او در دل و جان راهبر نیست
# 166 چو او همره بود همراه باشد %~% کسی باید کز این آگاه باشد
# 167 چو او رهبر بوددرعالم جان %~% همه پیدا کند مر راز پنهان
# 168 چو او رهبر بود عشاق از ایندست %~% کند ذرات را از دید خود مست
# 169 از او ره یافتم او رهبر جان %~% ورامیجستم و اندر برم جان
# 170 ازاو ره یافتم بسیار اینجا %~% از آن کردم بسی تکرار اینجا
# 171 از او شد منکشف عین العیانم %~% که بیشک من نمود جسم و جانم
# 172 از او شد فاش اسرار دل اینجا %~% حقیقت هست او گفتار اینجا
# 173 از او شد منکشف هر دوجهانم %~% از او دیدم یقین عین العیانم
# 174 منم امروز در نزدیک جانان %~% نمود هر دو عالم راز پنهان
# 175 منم امروز دم ازوی زده باز %~% یقین از پرده بیرون برزده راز
# 176 منم امروز صاحب درد آفاق %~% بمن روشن شده اسرار عشاق
# 177 منم امروز جان و تن یکی حق %~% شده اینجایگه کل بیشکی حق
# 178 منم امروز واصل در زمانه %~% که بردم گوی معنی جاودانه
# 179 منم امروز واصل در نمودار %~% که کردم فاش اینجا سردلدار
# 180 منم امروز دم از کل زده پاک %~% برافکنده نمود آب با خاک
# 181 منم امروز سر لایزالی %~% عجائب جوهری بس لاابالی
# 182 رموز عشق بر من شد گشاده %~% ز بهر من همه معنی نهاده
# 183 یکی من یافتم اینجا حقیقت %~% ولیکن ره سپردم در شریعت
# 184 شریعت مر مرا بنمود اسرار %~% وز او شد راز من کلی پدیدار
# 185 شریعت مر مرا آزاد کردست %~% ز غمهای جهانم شاد کردست
# 186 شریعت میکند تحقیق روشن %~% خدا میگوید این اسرار بر من
# 187 من اندر وی گمم چون قطره در بحر %~% بکرده جملگی تریاک را زهر
# 188 من اندروی نهانم دائما اوست %~% مراهم مغز عشق و عقل با پوست
# 189 من آوردم طریقت عشقبازی %~% یقین بنمودم اینجا نی ببازی
# 190 من آوردم طریق جمله مردان %~% حقیقت فاش کردم جان جانان
# 191 من آوردم از اینسان شیوه عشق %~% ز باغ جان بدادم میوه عشق
# 192 بهرکس تاخورند اینجا از آن بار %~% که این شیوه به آید اندر اسرار
# 193 در ایثارم سخن قوت گرفتست %~% که ذرات دو عالم درگرفتست
# 194 نماندم عقل و هوش و صبر و آرام %~% که بنمودست خود رویم دلارام
# 195 نماند هیچ تا عاشق شدستم %~% ز دید عشق من لایق شدستم
# 196 ز جوهرهای معنی در بحارم %~% که دارم بیعدد من در شمارم
# 197 نصیب عام وخاص اینجا بدادم %~% که در اسرار اینجا داد دادم
# 198 منم اینجای داده داد جانها %~% شده امروز اندر عشق تنها
# 199 در این تنهائی و اندوه جانم %~% حقیقت در معنی میچکانم
# 200 در این دنیا نه غم دارم نه شادی %~% که دیدم جملگی مانند بادی
# 201 گذر دارم ز دنیا هم ز عقبی %~% نه دعوی مینمایم این نه تقوی
# 202 منزه از همه از جان جانان %~% شدستم درنمود ذات یکسان
# 203 نمودذاتم اینجا فاش گشته %~% نمود نقش من نقاش گشته
# 204 چو اصل اینجا بدیدم فرع بودم %~% نظر کردم بجز من کس نبودم
# 205 همه گفتار من سر اله است %~% ولی ذرات از من عذر خواهست
# 206 نباشد هیچ خود بی راز اینجا %~% همه ذرات را پرداز اینجا
# 207 چو مرغ است و یقین پر باز دارند %~% چگونه خویشتن را بازدارند
# 208 همه ذرات در خورشید انور %~% عیانی پای کوبانند یک سر
# 209 دو عالم غرق این نور است جاوید %~% چگونه من شوم زین راز امید
# 210 دو عالم تابش خورشید دارد %~% دلم در سوی کل امید دارد
# 211 مرا امید بر خورشید رویش %~% شوم کاینجا فتاده من بکویش
# 212 چو خورشید است اینجاگاه تابان %~% تمامت ذره رقصانندو تابان
# 213 همه در سوی خورشیدند ذره %~% شده اینجایگه بر خویش غره
# 214 نمیبینی تو مر خورشید اینجا %~% که چون عکس افکند در خانه تنها
# 215 بقدر روزنی اینجا نظر کن %~% دل خود زین معانی با خبر کن
# 216 همه ذرات را بین پای کوبان %~% شده در رفتن اینجا گاه تابان
# 217 همه درگردش اندر سوی خورشید %~% که میدارند مانند تو امید
# 218 چگونه ناامید اینجابمانند %~% که پیدا گشته و آنگه نهانند
# 219 همه سوی ویاند اینجا حقیقت %~% حقیقت می سپارندش طریقت
# 220 شوند اینجایگه تا حضرت نور %~% اگرچه ره کنند اینجایگه دور
# 221 فتادست این ره اینجادور میدان %~% حقیقت ذرهها را نور میدان
# 222 تمامت ره روان و سالکانند %~% در این درگاه جمله هالکانند
# 223 تمامت ره کنان درکوی معشوق %~% نهاده جمله سر در سوی معشوق
# 224 تمامت ره کنان در سوی دلدار %~% شده کل پایکوبان سوی دلدار
# 225 همه در راه و فارغ گشته از راه %~% برامیدی که آید تا بر شاه
# 226 همه در راه قدر خود ندانند %~% ولی چندی در اینجا باز دانند
# 227 همه در راه تادلدار یابند %~% چو مرغان سوی خانه میشتابند
# 228 همه در راه و فارغ ازتن خویش %~% همی بینند راه روشن خویش
# 229 بسوی نور کل گشته شتابان %~% گه تا ناگه ببینند روی جانان
# 230 سوی جنت شده شوریده و مست %~% شده فارغ همه ازنیست وز هست
# 231 امید جملگی خورشید آمد %~% همه رهشان چنین جاوید آمد
# 232 همه در سوی آن حضرت شتابند %~% که تا مرقوب آن حضرت بیابند
# 233 چوشان رقصی کنند اینجای در خویش %~% نمود جملگی برخیزد از پیش
# 234 بقدر خود کنند اینجایگه راه %~% ولی بینی تو این اسرار ناگاه
# 235 برخورشید آیند و بسوزند %~% چو شمعی هر یکی رخ برفروزند
# 236 بسوزند جملگی در حضرت خور %~% شوند آنگاه سوی ذات رهبر
# 237 چوسوی ذات آیند از نهانی %~% شوندآنگه عیان اندر عیانی
# 238 نمیبینی که چون پروانه ناگاه %~% شوند از شمع اودیوانه ناگاه
# 239 چونور شمع بیند روشنائی %~% شود حیران از آن داغ جدائی
# 240 شود دیوانه سوی جمع آید %~% بنزد روشنی چون شمع آید
# 241 درآید پرزنان اینجای پرتاب %~% زند خود را بر آن شمع جهانتاب
# 242 ز عشق شمع او نابود گردد %~% زیانش جملگی با سود گردد
# 243 چنان خود را زند بر شمع زود او %~% که چون خورشید تابان برفزود او
# 244 نماند بال و پر اینجا شود گم %~% مثال قطره در عین قلزم
# 245 شود گم اندر او نور نهانی %~% که تا سر فنا را بازدانی
# 246 همه آفاق خورشید است و تو کور %~% چو چشمه میزنی جوش و عجب شور
# 247 چو دریا شو اگر دریا شوی تو %~% ز عشق دوست ناپروا شوی
# 248 چو دریا شو که دریای صفاتی %~% در اینجاگه عیان نور ذاتی
# 249 چو دریا شو که در بخشی و جوهر %~% ز دریاگر تو غواصی بمگذر
# 250 چو دریا شو تو اندر شور و مستی %~% که در داری و دریا میپرستی
# 251 چو دریا باشی تو دایم پر از شور %~% میندیش اندر اینجاگه شرو شور
# 252 چو دریا باشی و در بخش اندر او تو %~% بجز دیدار یار ازآن مجو تو
# 253 یکی جوهر در این بحر دل تست %~% که برتراز دوعالم مشکل تست
# 254 اگر آن جوهر آری هم بکف تو %~% زنی تیر مردای بر هدف تو
# 255 از آن جوهر ترا آمد شعاعی %~% درون دل ترا دارد وداعی
# 256 که چون جوهر رسیدت بشکن اینجا %~% صدف بنمای بی ما و من اینجا
# 257 دریغا عمر همچون باد بگذشت %~% در این دریا بیک ره جمله پیوست
# 258 ولیکن جوهر اینجا باز دیدم %~% چو دریا یک زمانی آرمیدم
# 259 بآرام این همه جوهر ز دلدار %~% حقیقت یافتم ازدید دیدار
# 260 ایا دل جوهر ذات و صفاتی %~% در اینجاگه عجایب بی صفاتی
# 261 صفات ذات داری و جواهر %~% چنین دریافتی در عین خاطر
# 262 نظر داری سوی کون و مکان تو %~% یقین می باز بینی هر زمان تو
# 263 سوی دلدارنام تست دل هان %~% ممان اینجایگه در آب و گل هان
# 264 سوی دلداری و جان در بر تست %~% حقیقت یار اینجا رهبرتست
# 265 ترا دردی است آن در درد جانان %~% که داری از همه ذرات پنهان
# 266 ترادردیست همچون درد عشاق %~% نواها میزنی اینجا ز عشاق
# 267 ترادردیست ازدلدارمانده %~% که درمان وی آمد یار خوانده
# 268 ترا اندر بر خود ناگهانی %~% بدان میگویمت تاخوش بدانی
# 269 بدان این سر که جان خواهی شدن دل %~% ز ناگاهی نهان خواهی شدن دل
# 270 نهان خواهی شد ای دل تا بدانی %~% همی گویم ترا راز نهانی
# 271 نهان خواهی شد اینجاگاه در جان %~% شوی اینجا حقیقت جان جانان
# 272 نهان خواهی شدن ناگاه در خود %~% که تا رسته شوی از نیک و ز بد
# 273 نهان خواهی شدن در کوی دلدار %~% که تا پیدا شوی در سوی دلدار
# 274 نهان خواهی شدن همچون چراغی %~% ترا خواهد بدن از حق فراغی
# 275 نهان خواهی شدن مانندخورشید %~% دگر آئی ز نور قدس جاوید
# 276 نهان خواهی شدن آنگه بمانی %~% بجز یکی سزد گر خود ندانی
# 277 نهان خواهی شدن در جوهر دوست %~% حقیقت مغز گشتت جملگی پوست
# 278 نهان خواهی شد اینجا گاه ناچار %~% که بیرون آئیش از پنج وز چار
# 279 نهان خواهی شدن در بحر اعظم %~% نماند این دمت اینجا دمادم
# 280 نهان خواهی شدن مانند ماهی %~% که ناید هیچت اینجا از تباهی
# 281 دلاداری امیدی سوی جانان %~% بسی گردیده در کوی جانان
# 282 امیدی بسته بودی هم برآمد %~% غم و اندوه تو یکسر سرآمد
# 283 امیدی بسته بودی در طریقت %~% سپردی هم عیان راز شریعت
# 284 نمودت روی دلدارت چو از جام %~% طلب کن این زمان آخر سرانجام
# 285 سرانجامت ببین اینجا یقین باز %~% چو مردان جهان مر راه بین باز
# 286 رهت کردی و دروی چون رسیدی %~% رخ جانان در این منزل ندیدی
# 287 در این منزل همه ذرات عالم %~% قدم اینجا نهادستت دمادم
# 288 در این منزل یقین اندر یقین است %~% کسی یابد که اینجا پیش بین است
# 289 ز من گر بینش این راز دانی %~% حقیقت دید این ره بازدانی
# 290 همه چون ذره و خورشید باشد %~% ولیکن رفتنش جاوید باشد
# 291 ترا جاوید در این راه کار است %~% که در این ره عجائب بیشمار است
# 292 ترا جاوید باید شد در این راه %~% که تاگردی از این منزل تو آگاه
# 293 ترا جاوید اینجاگاه ای دل %~% بباید ماند اندر راز مشکل
# 294 دریغا راه دور و عمر کوتاه %~% کز این اندیشهها استغفرالله
# 295 از این اندیشه جز خون جگر نیست %~% در این دریا مرا راهی بدر نیست
# 296 از این اندیشه دلها غرق خونست %~% که میداند که سر کار چونست
# 297 از این اندیشه بس جانها برآمد %~% بسی حکم سلاطینان سرآمد
# 298 همه غرقاب در دریا بماندند %~% عجائب خوار و ناپروا بماندند
# 299 در این دریا شدند و غرقه آز %~% که پیدا مینشد مر تخته باز
# 300 در این دریا شمار هیچکس نیست %~% همه غرقند و کس فریادرس نیست
PageV01P078
# 1 چنین گفت آن بزرگ پیر اعظم %~% پناه دین و سلطان معظم
# 2 بحق محبوب حق عین شریعت %~% سپهسالار دین شاه حقیقت
# 3 سلیمان سخن در منطق الطیر %~% که آنکس بوسعید است و ابوالخیر
# 4 ابوالخیر است دائم خیر حق بود %~% که بد اینجایگه دیدار معبود
# 5 یقین دریافت اسرار معانی %~% که او را بود کل صاحبقرانی
# 6 یقین ازنور حق بود او نمودار %~% ز شاهی داشت اینجا زینت و کار
# 7 همش دنیا همش عقبی فزون بود %~% حقیقت رهبران را رهنمون بود
# 8 همش گنج صور هم گنج معنی %~% ورا بود ای پسر از گنج تقوی
# 9 چنان رفعت که او اندر جهان دید %~% کسی دیگر بخواب آن کی توان دید
# 10 چنین گفت او که اندر کل احوال %~% نشان بی نشان جستم به سی سال
# 11 به سی سال اندر اینجا خوندل من %~% بخوردم بی نمود آب و گل من
# 12 حجابم یک شبی برخواست ازپیش %~% نگه کردم من اندر جوهر خویش
# 13 چو دیدم بحر جستم گم شدم من %~% چو یک قطره که در قلزم شدم من
# 14 نظر کردم درون و هم برونم %~% حقیقت حق بد اینجا رهنمونم
# 15 صفات خویشتن در ذات دیدم %~% نمود جسم ودل در ذات دیدم
# 16 درون کل نظر کردم من ازجان %~% چو دیدم در حقیقت راز پنهان
# 17 یکی دریای بی پایان بدم من %~% در آندریا عجب غرقه شدم من
# 18 نمود ذات دیدم در دل خود %~% فروماندم میان مشکل خود
# 19 عجائب حیرتم در دل فزون شد %~% ولیکن عشق با من رهنمون شد
# 20 دلا دربحر لارفتم ابی خود %~% ندیدم هیچ آنجا نیک هم بد
# 21 نظر کردم همه یکسان نمودم %~% که من خود در میان واقف نبودم
# 22 ندیدم غیر در دریای جانان %~% شدم از عشق ناپروای جانان
# 23 یکی دیدم در آنجاجمله اشیا %~% ز پنهانی شده در بحر پیدا
# 24 همه در بحر موجود ونبد هیچ %~% ولیکن در نظر بد نقش پرپیچ
# 25 همه گمگشته بود و حق شده فاش %~% بهر کسوت نموده روی نقاش
# 26 ز آب بحربنگر هر چه بینی %~% بکن فهمی اگر صاحب یقینی
# 27 همه از آب دریاگشته پیدا %~% همه در آب حیرانند و شیدا
# 28 همه در آب بنگر رخ نموده %~% ببسته بد گره خود برگشوده
# 29 همه در آب و هم اندر همه جان %~% نمود سرخود در بحر جانان
# 30 بهر نوعی که میدیدم ز اسرار %~% نمود شاه بد آنجا پدیدار
# 31 نمود شاه بد نی غیر دیدم %~% همه در آب دریا سیر دیدم
# 32 همه در آب و فارغ گشته ازآب %~% فتاده جملگی اندر تب و تاب
# 33 همه در آب دریا وصل جویان %~% بسر در عشق او هر لحظه پویان
# 34 همه در بحر آب و گشته غرقاب %~% همه در آب و گشته طالب آب
# 35 صدف را جوهر او درنهادش %~% در این بحر عیانی داد دادش
# 36 صدف در داشت جوهر نیز بر سر %~% شده در راه او بی پا و بی سر
# 37 همه گویا دل و خامش دهانان %~% طلبکار آمده در نزد جانان
# 38 همه در آب هم او را طلبکار %~% زهی قدرت زهی صنع جهاندار
# 39 طلبکارند چون جمله بدانی %~% تو نیز اینجایگه راز نهانی
# 40 طلبکارند و آب و جمله جانست %~% که همچون دوست بی نقش و نشانست
# 41 نشان دارند کل در بینشانی %~% همی جویند حیات جاودانی
# 42 تو چون ایشان میان آب غرقی %~% ولی اینجایگه در دید فرقی
# 43 بسی فرقست ازمه تا بماهی %~% ولی یکسانست نزدیک الهی
# 44 بسی فرقست اینجا چون ببینی %~% ولیکن حق زجمله برگزینی
# 45 همه یکرنگ دان در عین دریا %~% که در دریا شدند این جمله پیدا
# 46 ز هر دواصل دارند و وطن آب %~% ولیکن این معانی زود دریاب
# 47 تفاوت از سلوک و خلوت افتاد %~% که جوهر در صدف سر داد بر باد
# 48 بخلوت صبر کرد و شاد بنشست %~% ز جمله فارغ و آزاد بنشست
# 49 سکون کرد و ز ذات کل عیان شد %~% پس آنگه لایق هر شایگان شد
# 50 ببین تا لاجرم اینجا بهایش %~% چگونه هست مر نور لقایش
# 51 فروغش روشنی دل فزاید %~% شب تاریک ظلمت در رباید
# 52 ز نورست و حقیقت نور باشد %~% به پیش سالکان مشهور باشد
# 53 در ارچه اصل آبست هم بغایت %~% بود از این و آن فرقی تفاوت
# 54 تفاوت آمدست اینجای از اصل %~% ز اصل اینجا بیابی ناگهی وصل
# 55 در این دریا توئی اینجا صدف وار %~% دهان بر بسته و بنشسته ناچار
# 56 در این بحر فنا بر بن نشسته %~% دهان خویش از حسرت ببسته
# 57 یکی جوهر درون سینه داری %~% چو ایشان نیز تو گنجینه داری
# 58 عجایب جوهری داری تو نادان %~% نمیدانی ترا از این چه تاوان
# 59 عجائب جوهری داری شب افروز %~% که شب گردد ز تاب نور آن سوز
# 60 عجائب جوهری شاهانه داری %~% ولیکن در صدف دردانه داری
# 61 ترا این جوهر از هر دو جهان است %~% درونش جوهری دیگر نهان است
# 62 اگر این جوهر اینجا یافتی باز %~% ترا باشد از آن تمکین و اعزاز
# 63 اگر بی جوهر اینجاگه بمانی %~% چو ماهیدر بن این چه بمانی
# 64 طلب کن جوهر این ذات اینجا %~% مشو غرقه چنین در عین دریا
# 65 طلب کن جوهر بیچون ببین ذات %~% نمود عین گردون بین در ذات
# 66 از این درهای معنی زود بگزین %~% درون هر یکی یک جوهری بین
# 67 چنین مستغرق دریا شدستی %~% که از بودت تو ناپروا شدستی
# 68 دمی زین بحر کن آخر نظاره %~% که اینجا جوهری اندر کناره
# 69 شده پیدا صدف با اوست مرده %~% به پیش عین جوهر جان سپرده
# 70 سپرده جان ودیده روی جوهر %~% نمود عشق گشته ناگهی در
# 71 هلاکیت فتاده مر صدف وار %~% تو از آن جوهر اینجاگه بکف آر
# 72 چو جوهر یافتی بنگر شعاعش %~% نمود جسم و جان کن بس وداعش
# 73 کجا یابی تو اینجا جوهر ذات %~% که سرگردانی اندر بحر ذرات
# 74 تو در بحری و جوهر مینجوئی %~% بیان چند زر تا چند گوئی
# 75 جواهر جوی از دریای معنی %~% اگر هستی ز دل دارای معنی
# 76 جواهر جوی همچون پادشاهان %~% چو جوهر یافتی برگو چو شاهان
# 77 خوشا آندم که جوهر باز بینی %~% وزان هم عزت اندر ناز بینی
# 78 ترا جوهر درون جسم و جانست %~% کنون از چشم صورتگر نهانست
# 79 نهانست این همه درجوهر ذات %~% خروشانند اینجا جمله ذرات
# 80 طلبکارند او را جمله اینجا %~% بماند جملگی سرگشته اینجا
# 81 همه جویای جوهر در همه درج %~% نمیدانند این جوهر ورا ارج
# 82 نداند ارج این جوهر مگر آن %~% که دریابد حقیقت جان جانان
PageV01P079
# 1 الا ای جوهر قدسی یکتای %~% زمانی زین صدف هین روی بنمای
# 2 صدف بشکن همه جوهر برون ریز %~% عیانی جوهر اندر خاک و خون ریز
# 3 تو داری در صدف جوهر یقین باز %~% بده تا باز بینم عزت و ناز
# 4 منم شاه و مرا اینست جوهر %~% صدف زین بحر بیرون آر و بگذر
# 5 هم اینجامرده شو تا زنده مانی %~% بیابی تو حیات جاودانی
# 6 هم اینجا مرده شو تا در حیاتت %~% یکی جوئی ز جوهر بی نهایت
# 7 منم جویای تو تو مرده ماندی %~% عجب مانند من افسرده ماندی
# 8 زمانی در دلی یکی نمائی %~% دگر یکبارگی دل میربائی
# 9 زمانی اندر این دریا نشینی %~% ز بهر آنکه تا غیری نبینی
# 10 زمانی واقفی بر کل اسرار %~% که تا مکشوف کل آری پدیدار
# 11 زمانی در زمین ودر زمانی %~% عجب افتاده بی جا و مکانی
# 12 نه درکونین نه در کنجی زمانی %~% نداری در مکان هم آشیانی
# 13 نداری جای جمله جای آنست %~% تمامت مسکن و ماوای آنست
# 14 طلبکار تواند افلاک و انجم %~% تو از جمله شده در جملگی گم
# 15 یکی داری حقیقت نور ذاتی %~% یقین میدانم اکنون بی صفاتی
# 16 صفاتی چون کنم چون نور باشی %~% درون جزو و کل منظور باشی
# 17 همه جویای تو تو در میانه %~% ولی باشی حقیقت جاودانه
# 18 همه زنده بتو تو نور جمله %~% حقیقت مر توئی منظور جمله
# 19 صفاتت برتر ازکون و مکانست %~% نمود ذات تو کل کن فکانست
# 20 صفات حق تو داری در طبایع %~% مکن بیچاره را اینجای ضایع
# 21 تو بستی نقش هستی دید نقاش %~% تو کردستی چنین اسرارها فاش
# 22 تو کردی جمله پیدا نیز پنهان %~% کنی در عاقبت در نزد جانان
# 23 توئی اصل و چرا در فرع هستی %~% از ایرادرنمود شرع هستی
# 24 بتو پیداست اشیا جمله پیدا %~% توئی در دیده جانها هویدا
# 25 بتو پیداست جان و دل حقیقت %~% سپردستی همی راه شریعت
# 26 بتو پیداست سر لامکانی %~% گمانی بردهام تو جان جانی
# 27 چو در عهد تو اینجا پایدارم %~% شدم تسلیم و اکنون کن به دارم
# 28 چو درعهد تو ام پیدا شده من %~% ز نور تو چنین یکتا شده من
# 29 بتو میبینم اینجاجان دیدار %~% به جان هستم ترا اینجا خریدار
# 30 بتو میبینم آفاق جهانم %~% بتو زنده شده جان و روانم
# 31 تو خود اصل تمام کایناتی %~% حقیقت در عیان نور ذاتی
# 32 مرا بنمای آن دیدار اینجا %~% نمود خویش با دیدار اینجا
# 33 ز عشقت سوختم چون موم در شمع %~% همه چشمم همه عشقم همه شمع
# 34 چه میگوئی دمی آخر بگو تو %~% بنه بر ریشم اینجا مرهمی تو
# 35 چه میگوئی که جمله گوش گشتم %~% نهاد عقلم و بیهوش گشتم
# 36 شدم خاموش و دیدم ابتدایت %~% شدم بیهوش و دیدم انتهایت
# 37 بدیدم جملگی ازتو پدیدار %~% شدستی جان مستم را خریدار
# 38 ندارم بیش جانی آن ترا باد %~% مگر ما را کنی از خویش باد
# 39 ندارم هیچ وجمله از تو دارم %~% چو دارم روی تو من غم ندارم
# 40 ندارم هیچ جز دیدارت ای جان %~% چرا هستی ز خویش خویش پنهان
# 41 جهانی رخ نمودی این چه حالست %~% ندانم این وبالم یا وصالست
# 42 وصالم روی بنمود است ازتو %~% که ره در جمله بگشودست ازتو
# 43 تو جانی لیک جانان هم تو داری %~% گهر در حقه مرجان توداری
# 44 زهی دیدار تو نور مه و خور %~% کجا باشد چو من اینجای در خور
# 45 کمالت برتر است از عقل و ادراک %~% عجایب جوهری هستی خطرناک
# 46 درون پرده در پرده سرائی %~% بهر نوعی که میخواهی سرائی
# 47 درون پرده و پرده دریده %~% کمال خویشتن هم خویش دیده
# 48 درون پرده پرده برانداز %~% مرا زین پیش اینجاگه تو مگذار
# 49 درون پرده پرده بسوزان %~% مر از نور خود کل بر فروزان
# 50 یقین اینجا ترا بشناختم من %~% نمود خویش در تو باختم من
# 51 یقین دیدم ترا در پرده عشق %~% تو بودی مر مرا گم کرده عشق
# 52 یقین دیدم توئی جان و جهانم %~% ز تو مر راز پیدا و نهانم
# 53 شدستم از غمت شیدا و مجنون %~% که یکسانی بهر لحظه دگرگون
# 54 توئی اینجان من هم یک صفت باش %~% ز دید خویشتن نی بر صفت باش
# 55 تمامت کاملان لال تو باشند %~% ز نور تو عیان حال تو باشند
# 56 همه عشاق سرگردان بودت %~% عجایبها ز خود برساختستی
# 57 چه شور است که میانداختستی %~% طلبکارند دائم در وجودت
# 58 چه شور است این یقین با من بگو باز %~% که کردستی ابا من جنگ آغاز
# 59 تمامت کشتی و در خون فکندی %~% ز پرده جملگی بیرون فکندی
# 60 تمامت پرده عالم دریدی %~% ز اول پرده آدم دریدی
# 61 تو دانی آنچه خواهی میکن ای جان %~% مکن پیدا بکس این راز پنهان
# 62 همه جانها فدای روی توباد %~% همه تنها چو خاک کوی تو باد
# 63 زهی ملک جهان داری که داری %~% دریغا از وفا رحمی نداری
# 64 نداری هیچ رحمی من چگویم %~% که سرگردان تو مانند گویم
# 65 بکن رحمی مرا آخر مکش دوست %~% چو میدانی که کشتن هم نه نیکوست
# 66 ولی خوئی خوشت اینست جانا %~% مگر با جملهات کین است جانا
# 67 ترا مهراست کشتن کین نباشد %~% که کس را اینچنین آئین نباشد
# 68 ترا مهرست با جمله نهانی %~% که کشتن باشد اینجا زندگانی
# 69 ترا این بیوفائی کل وفایست %~% بر هر کس مر این جرم و جفایست
# 70 یقین در کشتن اینجا زندگانیست %~% بر عشاق این راز نهانیست
# 71 بر من خوب آمد عشق ناچار %~% بکن این بنده خود را تو بردار
# 72 همه جانها ز بهر تو نثارست %~% همه دلها ستاده زیر دارست
# 73 همه محکوم فرمان تو باشیم %~% سزد با چون توئی ما خود نباشیم
# 74 همه درماندهایم و زارومجروح %~% تو هستی جملگی را قوت و روح
# 75 همه در نور تو نابود بودیم %~% زیانی نیست جمله سود بودیم
# 76 همه در تو گمیم و هم عیانیم %~% بتو پیدا شده اندر جهانیم
# 77 تو بنمودی جمال و میربائی %~% کنون دانیم چون باشد خدائی
# 78 خدائی نیست اندر نزد معنی %~% نه این سر دارد اینجانیز دعوی
# 79 ولی درد دلم باتو بگویم %~% طبیبم چون توئی درمان نجویم
# 80 تو این درد مرادرمان کن ای جان %~% مر این دشوار من آسان کن ای جان
# 81 تو دردی هم تو خواهی کرد درمان %~% تو جانی هم تو خواهی گشت جانان
# 82 تو دردی هم تو درمانی یقینم %~% تو جانی نیز جانانی یقینم
# 83 شده معلوم کاینجا هم تو بودی %~% نمود خود مرا اینجا نمودی
# 84 نمود خود نمودی ای دل و جان %~% ز پیدائی نخواهی گشت پنهان
# 85 تمامت عاشقانت بنده گشته %~% ز نورت جملگی تابنده گشته
# 86 تمامت مست و حیرانند جانا %~% بروز و شب تو میخوانند جانا
# 87 درون جان جمله گفتگوئی %~% بمعنی و به صورت بس نکوئی
# 88 ز حسن خویش برخوردار خویشی %~% ز فیض نور در اسرار خویشی
# 89 کمالی جمله و نقصان نداری %~% وجود جمله فرمان تو داری
# 90 تو گویائی تو بینائی تو جانی %~% تو اسرار همه عشاق دانی
# 91 زهی نورت ربوده مسکن دل %~% عیان کرده نمود گلشن دل
# 92 زهی نورت همه عالم گرفته %~% از آن یک پرتوی آدم گرفته
# 93 نهان در جانی و جایت نهانست %~% به چشمم ذات تو عین العیانست
# 94 ز تو گویا شدم ای جان جانم %~% بکش آخر وز اینجاوارهانم
# 95 مرا چون آرزوی کشتن آمد %~% نه همچون دیگران برگشتن آمد
# 96 مرا از بهر کشتن آوریدی %~% بدینسانم ز جمله برگزیدی
# 97 بکش زیرا که تسلیم تو گشتم %~% یقین من فارغ از بیم تو گشتم
# 98 منم تسلیم و حیران اندر این راه %~% ترا من میشناسم شاه خرگاه
# 99 مرا آن وعده کانجا بدادی %~% برآور تا شوم در عشق راضی
# 100 منم تسلیم تو از بهر کشتن %~% دمی از دیدنت اینجا بگشتن
# 101 توئی جان جهان و دید اسرار %~% مرا چندین در این دنیا میآزار
# 102 تو ای جان جهان تا چند خواری %~% کنی برمن منم بر پایداری
# 103 چنین من پایدار و پایدارت %~% همی بینم جهانی آشکارت
# 104 جفا بر من کنی تو آشکاره %~% بآخر کرد خواهی پاره پاره
# 105 مرا اینجا یقین میدانم ای جان %~% که برگویم این اسرار جانان
# 106 من اینجا درگمان و در یقینم %~% اگرچه راز تو از پیش بینم
# 107 بوقتی کاین طلسم آواره باشد %~% وجودم لخت لخت و پاره باشد
# 108 من آن دم گویم اسرار معانی %~% کنونم کش که زارم میتوانی
# 109 ز بهر کشتن اینجا من بزادم %~% چو اکنون تن بتسلیمی نهادم
# 110 چه باشد جان هزاران جان چه باشد %~% که این مشکین کمان تو که باشد
# 111 بهردم صد هزاران جان شیرین %~% فدای رویت ای دلدار شیرین
# 112 توئی کاندر نهاد جمله فردی %~% نکرده هیچ کس آنچه تو کردی
# 113 لب شیرین گوهر پاشت ای جان %~% که دیدار تو آمد درد درمان
# 114 بکن درمان من تا جان دهم باز %~% ز عین جسم خود پنهان دهم باز
# 115 بکن جانم قبول ای جان جان تو %~% بکش عطار ای جان رایگان تو
# 116 تو میدانی که همچون او نیابی %~% جز این خواهی که کشته او نیابی
# 117 بکش ای جان ودیگر زندهام کن %~% منم بنده بخود پایندهام کن
# 118 چو قتل من بدست تست جانا %~% از آن جانم زهستی جست جانا
# 119 چو کردی نیست آنکه هست باشم %~% که خود من از وصالت مست باشم
# 120 ز جام تست این مستی که دارم %~% ز دید تست این هستی که دارم
# 121 ز شور تست اینجا شورش جان %~% که پیدا میکند هر لحظه طوفان
# 122 ز جام تست این هستی دمادم %~% مرا دادی تو این هستی دمادم
# 123 دمادم جامت اینجا نوش دارم %~% از آن این حلقهات در گوش دارم
# 124 شدم حلقه بگوشت همچو عشاق %~% زدم هر لحظه کوس عشق را طاق
# 125 خروشم بر فلک دارد ملک گوش %~% نخواهم کرد من نامت فراموش
# 126 فراموش نگردد ای دل و دین %~% توئی در جان و دل هم جان شیرین
# 127 فراموشم نگردد مهر مهرت %~% که دیدستم دمی اعیان چهرت
# 128 ز مهرت مهر دارم همچنان من %~% زنم در مهر جانت کوس جان من
# 129 دمی تا در بدن دارم تو بینم %~% بجز تو هیچ دیگر مینبینم
# 130 بجز تو هیچ چیزی در خیالم %~% نگنجد ز آنکه آن باشد وبالم
# 131 بجز تو میندانم ای دلارام %~% که بی تو خود ندارد این دل آرام
# 132 دلارامی و هم آرام جانی %~% کنون راز من اینجاگه بدانی
# 133 چنین با من جفا داری مرا هان %~% از این اندوه زودم دوست برهان
# 134 دمی نه مرهمی بر جان عطار %~% که هم دردی و هم درمان عطار
# 135 ترا دریافت قصه هست باقی %~% اگر جامی دهی اینجای ساقی
# 136 بده جامی و جانم زودبستان %~% که بیرویت نخواهم باغ و بستان
# 137 بده جامی که خرقه هست زنار %~% بسوزم این زمانش در تف نار
# 138 بده جامی که تا جان برفشانم %~% که از دریای تو گوهر فشانم
# 139 بده جامی که جانم مست رویت %~% شد اکنون میزند او های و هویت
# 140 بده جامی که جانم مست ماندست %~% ز بهر جان توپابست ماندست
# 141 بده جامی اگرچه هست هستم %~% بیک جامی دگر ای دوست رستم
# 142 بگیر از پایم آنگاهی درآور %~% مرا این است اگر داری تو باور
# 143 که من خود در برت جانا که باشم %~% چو تو هستی بگو تا من چه باشم
# 144 خراباتی شدم اندر خرابات %~% خراباتی منم اکنون مناجات
# 145 کجادرگنجدم سالوس اینجا %~% نگیرد مکر و هم افسوس اینجا
# 146 مرا جام میت فانی نمودست %~% بیک ره مرمرا از خود ربودست
# 147 ندانم تو منی یا من توام جان %~% از آن شیوه زنی اینجای دستان
# 148 تو مائی من توام اکنون تو دانی %~% تو میدانی که اسرار جهانی
# 149 توئی اکنون من اینجا نیستم جان %~% بگو کاین جایگه برچیستم جان
# 150 تو هستی در من و من خود نیم دوست %~% چو کردی مغز اینجاگه مدان پوست
# 151 مگر بد خفته عشاقی ابر خواب %~% شده بیهوش اندر عین غرقاب
PageV01P080
# 1 چنان مدهوش عشق اندر فنا بود %~% که گوئی آن زمان عین لقا بود
# 2 شده درخواب و خاموش اوفتاده %~% چو مستان سخت بیهوش اوفتاده
# 3 مگر معشوق او در خواب میدید %~% درون خویشتن مهتاب میدید
# 4 که معشوقش رخ اینجاگاه بنمود %~% که گوئی آن زمان عین لقا بود
# 5 چنان صاحب جمالی دید آنجا %~% که وصفش مینگنجد آن دلارا
# 6 جمالش فتنه و عشاق آفاق %~% بخوبی و ملاحت در جهان طاق
# 7 لب لعلش نبات و قند و شکر %~% رخش تابان مثال ماه انور
# 8 نظر کرد وجمالش دید در خواب %~% گرفتش گوش آن مه را باشتاب
# 9 بجست ازخواب و گفت ای جان کجائی %~% نمود خود تو ما را مینمائی
# 10 چگونت یافتم ای جان جانم %~% کنون در دست خود عین العیانم
# 11 گرفته گوش تو بینم بتحقیق %~% زهی اسرار ما از عز و توفیق
# 12 نظر کرد و بدستش گوش خود دید %~% ز شرم خویشتن آنجا بخندید
# 13 گمان برد او در اینجاگه نهانی %~% درون جان و دل گفت از نهانی
# 14 تو دانی تونمودی تو ربودی %~% تو گفتی در حقیقت تو شنودی
# 15 ندانستم ولی دانستم اینجا %~% ترا من گوش نتوانستم اینجا
# 16 گرفتم گوش تو تا گوش دارم %~% کجایارم که گوشت گوش دارم
# 17 ولی دانستم ای پیدا و پنهان %~% که این مشکل بر من هست آسان
# 18 تو بودی و من ای خوش خفته در خواب %~% مرا بنمودهاینجا تک و تاب
# 19 چگویم صاحب حسن و جمالی %~% منم نقصان تو درعین کمالی
# 20 نمودی و ربودی جان زپیشم %~% نمک افکنده اینجا بریشم
# 21 رموز تو دراینجاگه گشاید %~% مرا اینجایگه جز تو نشاید
# 22 دگر من از کجا جویم جمالت %~% که یک دم شاد گردم از وصالت
# 23 وصالت بود و شد عین فراقم %~% کنون دل پر ز درد و اشتیاقم
# 24 جگر خونست دیگر روی بنمای %~% گره تو بسته و هم تو بگشای
# 25 دریغا من تو بودم یا تو مائی %~% درون خواب رویم مینمائی
# 26 به بیداری ترا بینم در اینجا %~% یقین مهر تو بگزیدم در اینجا
# 27 همت بیدار دیدم جاودانی %~% اگرچه ازدو چشم من نهانی
# 28 نهانی لیک پیدائی همیشه %~% نه درجانی نه برجائی همیشه
# 29 تو در خوابی و دنیا همچو خوابست %~% یقین عمر تو اینجا در شتابست
# 30 شتاب اینجا مکن نی صبر نی دل %~% که بنماید ترا این راز مشکل
# 31 در این خواب خراب آباد دنیا %~% ندیدی هیچ اینجا روی مولی
# 32 اگر معشوق اینجا رخ نماید %~% ترا از عقل و جان کلی رباید
# 33 ندانی تا که بد این بی دل مست %~% تو گوش که گرفتی زود بردست
# 34 ترا گوشست در دستت گرفته %~% بیکره عقل و آرامت گرفته
# 35 نمیبینی دو چشم آخر تو دلدار %~% که تا چشم افکنی بر روی دلدار
# 36 ترا دلدار اینجا رخ نمودست %~% عیان عقل اینجا در ربود است
# 37 تو اندر خواب غفلت او بدیدی %~% چنین مست و خرابی آرمیدی
# 38 نمیبینی ورا بنمایدت روی %~% ولیکن نقش میبازد دگرسوی
# 39 بجز دیدار حق درخود مبین تو %~% که هستی صاحب عین الیقین تو
# 40 گهر دیدی و مینشناختی باز %~% بهرزه آن گهر انداختی باز
# 41 چویار امروز با تست و تو اوئی %~% در این معنی که من گفتم چگوئی
# 42 رخت بنمود او را میشناسی %~% وگر نشناسیش تو ناشناسی
# 43 ورا بشناس اندر پرده دل %~% طلب کن یک زمان گم کرده دل
# 44 نه یارت در برست و رهبرت اوست %~% در اینجاگاه کلی غمخورت اوست
# 45 غم او خور که او از تست روشن %~% نموده اندر اینجا هفت گلشن
# 46 چنین آسان و تو دشوار داری %~% عزیزی خویشتن را خوار داری
# 47 مشو خوار جهان جان را خبر کن %~% برویش اندر اینجاگه نظر کن
# 48 نظر کن تا ببینی زود رویش %~% طلب کن در نهاد های و هویش
# 49 قفس داده قفس را روح داده %~% مقام سنت اندر دل نهاده
# 50 دریغا جان تست و جان شده لال %~% نمییابی دریغا تا کی این حال
# 51 توان گفتن بجز تو تابدانی %~% که او شاهست و کرده پاسبانی
# 52 ترا او بنده و تو بنده او %~% سرت در پیش اوافکنده او
# 53 نمیخواهم که گویم آشکاره %~% دلی خواهم که سازم پاره پاره
# 54 وجود خویشتن در نزد دلدار %~% که کردم راز او اینجای اظهار
# 55 از آن نکته بسی اسرار دانم %~% همی ترسم که تا رمزی بدانم
# 56 نمیبینم یکی همدم در اینجا %~% که باشد مرمرا محرم در اینجا
# 57 نمییابم در اینجا وصل ای دل %~% که با او برگشایم رازمشکل
# 58 نمیبینم یکی صادق چگویم %~% که دیری هست تا در جستجویم
# 59 نمیبینم یکی همدرد جانی %~% که برگویم یکی راز نهانی
# 60 همه در غفلتند و رفته در خواب %~% در این دریا شده کلی بغرقاب
# 61 چنین در غفلت اینجاگاه مستند %~% که گویا نیستند و نیز هستند
# 62 چنان مستند اندر خواب رفته %~% که ایشان را همه طوفان گرفته
# 63 در این طوفان کجا گردند بیدار %~% و زین مستی کجا گردند هشیار
# 64 در این طوفان دل جمله خرابست %~% گرفته پیش و پس گرداب آبست
# 65 ز خواب اینجا اگر بیدار آیم %~% که با وی پاسخی اینجا گذارم
# 66 بگویم راز با دیوار اینجا %~% همه از رمز پر اسرار اینجا
# 67 به از دیوار اینجاکس ندانم %~% که با وی دمبدم رازی برانم
# 68 که دیوار است دانم رازدار او %~% که خاکت را نموده کردگار او
# 69 بود اورازدار عاشقان هم %~% که دارد سر راز جان جان هم
# 70 چو بادیوار گوئی سر اسرار %~% زبان خود در آن ساعت نگهدار
# 71 نگهدار ای برادر هم نهانت %~% که گوشی دارد و گوید بیانت
# 72 دلا خاموش چون همدم نداری %~% تو این عمرت بضایع میگذاری
# 73 چرا هر دم بگوئی دیگر اینجا %~% همی گردی ز حیرت جای بر جا
# 74 خبرداری که اکنون دوست با تست %~% درون مغز نقش و پوست با تست
# 75 خبرداری که جانان در درونت %~% گرفته هم درون و هم برونت
# 76 خبرداری که او پرده نشین است %~% کسی داند که با او همنشین است
# 77 خبرداری که بنمودست رخسار %~% ولیکن از لطافت ناپدیدار
# 78 خبرداری که کردت واصل اینجا %~% مراد دل نکردست حاصل اینجا
# 79 خبرداری که جانت در ربودست %~% خود اینجاگاه در گفت و شنودست
# 80 خبرداری که میگوید دمادم %~% رموز عشق خود اینجا دمادم
# 81 خبرداری که او جان جهانست %~% ولی از دیده عقلت نهانست
# 82 خبرداری خبر ای بیخبر هان %~% که داری یار اینک در نظر هان
# 83 خبرداری که اودارد دل و تن %~% نموده رخ در این آئینه روشن
# 84 خبرداری که درگفتار ت او بود %~% یقین اسرار گفت و خویش بشنود
# 85 خبرداری که اندر دیده بیناست %~% درون جان ودل رویت تواناست
# 86 درونت با برون هر دو گرفتست %~% تنت یکبارگی اینجا نهفتست
# 87 درونت با برون در ذات او بین %~% وجودت جملگی در ذات او بین
# 88 چنان عاشق شدست اینجا ترا یار %~% که جز تو درنمیگنجد ز اغیار
# 89 چنان عاشق شدست اینجا ترا او %~% که در تو ابتدا در انتها او
# 90 چنانت دوست میدارد یقین دوست %~% که مغزت کرد اینجاگاه او پوست
# 91 چنانت دوست میدارد عیانی %~% که میگوید ترا راز نهانی
# 92 بجانت دوست میدارد یقین تو %~% که کردت اولین و آخرین تو
# 93 نموده ذات کل اندر صفاتت %~% عیان کرده در اینجا بود ذاتت
# 94 ترا ازخویشتن پیدا نمودست %~% رموز مشکلت کلی گشودست
# 95 چنان عاشق شده اینجا بتحقیق %~% که میبخشد ترا اسرار توفیق
# 96 تو هستی بیخبر گویای اسرار %~% نمیبینی حقیقت روی دلدار
# 97 تو هستی بیخبر در بی نشانی %~% نمییابی ورا اندر نهانی
# 98 تو هستی بیخبر دریاب دلدار %~% حجاب آخر ز پیش خویش بردار
# 99 ببین رخسار همچون ماه رخشان %~% درون پرده دل گشته تابان
# 100 ببین رخسار او اینجا چو خورشید %~% که داری در کنار خویش امید
# 101 ببین رخسار او چون مشتری تو %~% اگر هستی بجانت مشتری تو
# 102 ترا بنمود اینجاگاه خود او %~% نشسته فارغش ازنیک و بد او
# 103 تو سرگردان چرا هرجا دوانی %~% نظر کن یک دمی گر کاردانی
# 104 تو سرگردان مشو با خویشتن باش %~% بر او بیحجاب جان و تن باش
# 105 نظر کن آنچه پنهان بود از کل %~% بفکنده بد ترا در رنج و هم ذل
# 106 درونت با برون هر دو یکی ساز %~% حجاب آخرز پیش دل برانداز
# 107 جمال او نظر کن تا ببینی %~% اگر مرد رهی این راز بینی
# 108 تو همچون دیگران مغرور و مستی %~% بروز و شب چنین بت میپرستی
# 109 از این بت هیچ ناید مر ترا هان %~% بگو تا چند بای دیر رهبان
# 110 کنون از بت پرستی خود تو برهان %~% از این بت هیچ ناید این یقین دان
# 111 تو در دیری و مر بت میپرستی %~% کنون اندر شراب شرک مستی
# 112 بت تو صورت تو گشته ترسا %~% درون دیر صورت راهب آسا
# 113 چو ابراهیم باش و بشکن آن بت %~% که آمدنزد عاشق مر تن آن بت
# 114 همه مردان بت خود را شکستند %~% ز دست صورت اینجاگه برستند
# 115 بکردند دیر صورت جمله ویران %~% از این بیشه شده بیرون چو شیران
# 116 دوعالم عاشق آسا صید کردند %~% زمین را با زمان در قید کردند
# 117 بیکره باطن خود را چو ظاهر %~% یکی کردند در تبلی السرائر
# 118 یکی کردند اینجا جسم با جان %~% شدند ایشان ز دید خویش پنهان
# 119 یکی گشتند از عین دو بینی %~% برون رفتند در صاحب یقینی
# 120 چو ایشان در یکی اینجا قدم زن %~% وجود جان ودل را در عدم زن
# 121 تو همچون ذات ایشانی بمعنی %~% ولی در باطن تو نیست تقوی
# 122 بتقوی این چنین دانی بکردن %~% از این میدان کل گوئی ببردن
# 123 بتقوی باطنت گر پاک داری %~% مر این معنی بدانی که سواری
# 124 بتقوی مرکب معنی برانی %~% بموئی اندر این ره مینمائی
# 125 بموئی گر بمانی خسته باشی %~% چو دزدان دائما بر بسته باشی
# 126 از این زندان خلاصی بخش خود را %~% وجود خویشتن گردان احد را
# 127 چرا در بند خود ماندی گرفتار %~% دمادم میکنی بر خویش آزار
# 128 چنین صورت که میبینی تو روشن %~% ورای صورت خود هفت گلشن
# 129 از این گلشن نظر گاه دل تست %~% ولی صورت در اینجا مشکل تست
# 130 تو مرغ جان خود پرواز کل ده %~% یقین اینجا ورا تو ساز کل ده
# 131 بمعنی صورت خود جان جان کن %~% نهادت در همه اشیا نهان کن
# 132 بگرد قبة افلاک برگرد %~% برافشان خویشتن را پاک از این گرد
# 133 زمین را با زمان هر دو یکی ساز %~% دمادم مرغ جان آور به پرواز
# 134 قدم بیرون نه از این آستان تو %~% اگر مرد رهی اینجا نهان تو
# 135 حجابت مستی است و بت پرستی %~% از این چنبر برون یک دم نرستی
# 136 از این نه طاق و هفت انجم گذر کن %~% بذات پاک روحانی نظر کن
# 137 ترا دانست اینجا حاصل ای دل %~% چرا خود رانکردی واصل ای دل
# 138 ترا ذاتست حاصل اندر اینجا %~% دو بینی میکنی هستی تو شیدا
# 139 از این نه چار طاق برستاده %~% بتو نرسد مگر لختی نظاره
# 140 نظاره میکنی دم دم در او تو %~% فرو رفته در او هم تو بتو تو
# 141 نداری زهره اندر دید بالا %~% که داری بر تفرج عین آلا
# 142 درون پرده در پرده سازی %~% تماشا میکنی اینجا ببازی
# 143 درون پرده گلشن هست بسیار %~% سر و پایش در اینجا ناپدیدار
# 144 در این گلشن که گلهایش ستارست %~% چو بیکاران نصیب ما نظارست
# 145 نظاره بیش نبود هیچکس را %~% جز این سیرت در صورت تو بس را
# 146 یکی سیری اگر بیرون این است %~% کسی داند که اینجا پیش بین است
# 147 یکی سیری که این سیر جهانتاب %~% از آن نورست این معنی تو دریاب
# 148 چو تو این سیر اینجا مینبینی %~% کجا در اصل کل صاحب یقینی
# 149 یقین گر باشدت این را بدانی %~% نمود عشق اینجا باز دانی
# 150 ترا گر آن شود اینجای مکشوف %~% یقین دانی که هستی جمله مکشوف
# 151 تو موصوفی ولی نه آگهی تو %~% که چون سالک فتاده در رهی تو
# 152 بوقتی کاین سلوک اینجا نماند %~% یکی گردد کسی کاین را بداند
# 153 شود واصل ولی اینجا بتحقیق %~% یکی بیند جمال جان ز توفیق
# 154 ولیکن تا تو در عین نمائی %~% کجامرد وصولی و لقائی
# 155 تر این گلشن اینجاگه خوش آید %~% از آن اصلت ز باد و آتش آمد
# 156 نمود ذات و خاکت گو مگردان %~% بماندی در جمال خویش حیران
# 157 تو حیرانی و حیران حق نبیند %~% کجادانی کسی کاین سر ببیند
# 158 تو حیرانی و افتاده چنین خوار %~% کجا راهی بری در عین اسرار
# 159 ترا جز این کواکب درسموات %~% نیامد در نظر دوری از این ذات
# 160 نظاره کن در اینجا گر خموشی %~% بگو تا چند در هر گونه جوشی
# 161 همه همچون تو در خورشید اشیا %~% ز پنهانی شده اینجای پیدا
# 162 نظاره کن ترا با این چکارست %~% که صنع لامکانی بیشمارست
# 163 نظاره کن زبان درکش تو خاموش %~% مشو چندین بهر چیزی بمخروش
# 164 در این دریای پر جوهر نظاره %~% کن اینجا دم بدم کش نیست چاره
# 165 در این دریای پر جوهر باعزاز %~% اگر مرد رهی دمدم در انداز
# 166 طلب میکن در این زندان خداوند %~% که بیرونت کند ناگه از این بند
# 167 تو در زندان و بام او پر از نور %~% تو افتاده چنین در شیب از دور
# 168 تو زندانی و بامش جمله گلشن %~% تو افتاده چنین اندر نشیمن
# 169 بجز نظارگی اینجا نداری %~% که جز جان و دل شیدا نداری
PageV01P081
# 1 مگر میکرد درویشی نگاهی %~% در این دریای پر در الهی
# 2 کواکب دید جمله در شب افروز %~% که شب از نور ایشان بود چون روز
# 3 تو گفتی اختران استادهاندی %~% زبان با خاکیان بگشاده چندی
# 4 که هان ای عاقلان هشیار باشید %~% در این درگاه شب بیدار باشید
# 5 چرا چندین سر اندر خواب دارید %~% که تا روز قیامت خواب دارید
# 6 دل دوریش بیدل در نظاره %~% ز چشمش درفشان شد بر ستاره
# 7 خوشش آمد سپهر کوژ رفتار %~% زبان بگشاد چون بلبل بگفتار
# 8 که یارب بام زندانت چنین است %~% که گوئی چون نگارستان چین است
# 9 ندانم غیر زندانت چسانست %~% که زندان تو باری بوستانست
# 10 تمامت گلشن است ونور اسرار %~% ولیکن تا سر کل ناپدیدار
# 11 همه نور است و عین ذات دانم %~% ترا چون مصحف آیات دانم
# 12 جمال تست اینجا نور تابان %~% شدم اندر جمال دوست حیران
# 13 چگونه من چنین حیران نباشم %~% ز شوقت جان ودل گریان نباشم
# 14 ز سر تا پای نوری و حضوری %~% ز نزدیکی که هستی دور دوری
# 15 تو نزدیکی و با من در میانی %~% نموده رخ در آیینه نهانی
# 16 سمواتی ولیکن عکس ذاتی %~% شده اعیان صفات اندر صفاتی
# 17 چنین فیضی و نوری که تو داری %~% بهر لحظه که بر عالم بباری
# 18 تو جانبخشی و سر تاسر شده ذات %~% ز نور تست اینجا جمله ذرات
# 19 خوشم میآید اینجادیدن تو %~% شدم حیران در این گردیدن تو
# 20 چنین گردان شده صوفی چرائی %~% از ایراپای تا سر در صفائی
# 21 ز شوق حضرتی حیران و هم مست %~% ز اول تا بآخر گردشی هست
# 22 در این گردش که هستی شوق داری %~% ز نور فیض و رحمت ذوق داری
# 23 در این دم ینزل الله است تحقیق %~% مرا اینجا نصیبی بخش و توفیق
# 24 در این دم ینزل الله است گر اوست %~% حقیقت مغز گردان مر مرا پوست
# 25 در این دم ینزل الله است از ذات %~% مراکن زنده دل با جمله ذرات
# 26 در این دم ینزل الله است یکتا %~% مرا از نور خودگردان تو یکتا
# 27 در این دم ینزل الله است حاصل %~% مرا گردان ز یاد دوست واصل
# 28 تو آن نوری که هستی اصل اول %~% چرا داری نمود خود معطل
# 29 تو آن نوری که در عین دخانی %~% تمامت فیض و فضل جاودانی
# 30 تو آن نوری که از تو گشت پیدا %~% سراسرکرده مر اسم اشیا
# 31 ترا پیوسته میبینم اباذات %~% سراسر عین قرآنست و آیات
# 32 ترا پیوسته میبینم ابا حق %~% توئی جان جهان و نور مطلق
# 33 ترا پیوسته میبینم در آن نور %~% توئی در ذات کل افتاده منشور
# 34 تو جان بخشی همه ذرات عالم %~% که ریزان کردهنورت دمادم
# 35 تو جان بخشی و جانان دیده تو %~% بسی در عشق او گردیده تو
# 36 تو جان بخشی ودیدستی رخ یار %~% مرا از دید خود ضایع بمگذار
# 37 تو جان بخشی و جانم زنده گردان %~% مرا چون نور خود تابنده گردان
# 38 تو جان بخشی و هستی آیت دوست %~% ترا دانم در اینجا مغز و هم پوست
# 39 ز بود تو چو من نابود بودم %~% کنون اعیان تو اینجا نمودم
# 40 در این شب مرمرا مقصود حاصل %~% کن اینجا تا شوم از دوست واصل
# 41 در این شب مرمرا آزاد گردان %~% از این زندان دلم را شاد گردان
# 42 در این شب قدر دارم از رخ تو %~% چو خاصه بدر دارم از رخ تو
# 43 در این شب قدر دارم وارهانم %~% رسان با یک نفس در جان جانم
PageV01P082
# 1 یکی هاتف مر او را داد آواز %~% که ای درویش خوش میسوز و میساز
# 2 بسوزان خویشتن درحضرت ما %~% که تا یابی عیان قربت ما
# 3 سما هرگز نداندراز ما او %~% ولیکن پرده است آغاز ما او
# 4 تو اینجاگه چنین حیران شده مست %~% کجا هرگز چنین آسان دهد دست
# 5 تو ما را دان و ما را بین و ماجوی %~% هر آن رازی که میداری بماگوی
# 6 که تا قرب ما بویی بیابی %~% که از مستی و حیرانی خرابی
# 7 سما حیران ما گردان و مستست %~% نمود ماست و اندر نیست هستست
# 8 ز عشق ما چنین گردان شده او %~% عجب تو از تو خود حیران شده او
# 9 وصال ما همی جوید دمادم %~% نمود فیض ما ریزد بعالم
# 10 ز ما دارد چنین نور یقین او %~% نداند اولین و آخرین او
# 11 ز ما دارد نمود عشق گلشن %~% نه همچون او زند او ما و هم من
# 12 ز شوق ما چنین گردانست دائم %~% ولیکن ذات مادر اوست قائم
# 13 نداند هیچ خاموشی است گردان %~% ز تاب نور ما پیوسته حیران
# 14 تو زو میجوی ای مسکین وصالت %~% نمیدانی در اینجا هیچ حالت
# 15 اباتست آنچه میجوئی از او باز %~% حجاب نور پیش خود برانداز
# 16 حجاب او ترادر صورتت بین %~% از آنی دائما پیوسته غمگین
# 17 حجابت اوست زو هستی طلبکار %~% توئی نقطه ویت مانند پرگار
# 18 بسرگردانست دائم در نهادت %~% در این دنیا عجایب داد دادت
# 19 طلبکار است او همچون تو مارا %~% تو زومیجوئی ای مسکین خدا را
# 20 چو سرگردانست او مانند گوئی %~% در این معنی تو درویشان چگوئی
# 21 چو سرگردانی و اینجا بدیدی %~% چرا با او تو در گفت و شنیدی
# 22 چو سرگردانست او مانند دولاب %~% عجب تر از تو او ماندست غرقاب
# 23 تو از وی چه طلب داری تو اوئی %~% که سرگردان چو او مانند گوئی
# 24 ز خود جو آنچه گم کردی تو خود را %~% مکن آخر تو چندین شور و غوغا
# 25 نظر کن در درون درویش بنگر %~% نمود ذات ما اینجا سراسر
# 26 نظر کن در درون جان حقیقت %~% منه پایت برون تو از شریعت
# 27 مرا بنگر که اندر جسم و جانم %~% ز دید صورتت اندر نهانم
# 28 درون خویشتن را کن منور %~% ز من درویش مسکین هان بمگذر
# 29 مرا کردی طلب اینک مرایاب %~% بآهسته مکن درخویش اشتاب
# 30 مرا کردی طلب من جان تراام %~% ترا پیوسته من عین لقاام
# 31 مرا کردی طلب بنگر برویم %~% که این دم با تو اندر گفتگویم
# 32 مرا کردی طلب دیدار بنگر %~% درون تست هان دلدار بنگر
# 33 مرا کردی طلب بنمودمت هان %~% گره اکنون بکل بگشودمت هان
# 34 مرا کردی طلب اکنون به بینم %~% که من اندر درونت پیش بینم
# 35 مرا کردی طلب پیوسته مستم %~% درون جان و دل پیوسته هستم
# 36 نیم هستم ترا هستیم داخل %~% ترا مقصود شد درویش حاصل
# 37 ترا مقصود هم کلی برآرم %~% غم واندیشههای تو سرآرم
# 38 ترا مقصود من درویش خسته %~% مشو دیگر در اینجا دل شکسته
# 39 بجز من منگر و جز من مبین تو %~% همیشه باش در عین الیقین تو
# 40 بجز من منگر و با من بگو راز %~% که من بنمایمت انجام و آغاز
# 41 بجز من منگر اندر من چه یابی %~% که تا اینجا جمال من بیابی
# 42 بجز ما منگر و ما را نظر کن %~% بجز من هیچ منگر تو سر و بن
# 43 منم اندر تو و تو دید مائی %~% چرا درویش از ما تو جدائی
# 44 جدا از ما مشو درویش دلدار %~% که ماهستیم اینجایت خریدار
# 45 جدا از ما مشو در هیچ احوال %~% که ما دانیم راز تو همه حال
# 46 درون تو بکل ما حاضرستیم %~% ز بینائی ترا در خاطرستیم
# 47 یقین ما همه جز هیچ نبود %~% چو ما هستیم اکنون هیچ نبود
# 48 مجو از هیچکس زنهار یاری %~% نمود ما کنون گر گوش داری
# 49 منزه آمدی درویش در کل %~% کشیدی از برایم رنج با ذل
# 50 منت این دم دهم گنج نهانی %~% که امشب در برم صاحب قرانی
# 51 ترا واصل کنم درجوهر خود %~% ترا فارغ کنم از نیک وز بد
# 52 ترا واصل کنم درویش اینجا %~% برم اینجا حجاب از پیش اینجا
# 53 لقای خود کنم روزی ترا من %~% برت یک ذره آرم هفت گلشن
# 54 لقای خود نمایم تا ابدهان %~% مبین جز ماکنون در نیک و بد هان
# 55 لقای ما نظر کن جمله آفاق %~% مرا در خود ببین درویش مشتاق
# 56 لقای ما نظر کن در دل خود %~% کنون بگشای مسکین مشکل خود
# 57 درونم در برون منگر مرا بین %~% مرا تو انتها و ابتدا بین
# 58 چرا حیرانی خود مینبینی %~% که این دم در مکان عین الیقینی
# 59 درونت روح نورم آمده کل %~% ترا بیرون برم از رنج وز ذل
# 60 چو وصل من ترا اعیان شد اینجا %~% کنون پیدائیت پنهان شد اینجا
# 61 مرا در جان نگر جانان منم راست %~% ز پنهانی مرا اندر تو پیداست
# 62 منم هم آسمان و هم زمین یاب %~% مرا هم درمکین و در مکان یاب
# 63 منم خورشید و ماه و چرخ و انجم %~% همه در ذات من درویش شد گم
# 64 مبین اکنون بجز من جان جانم %~% که راز آشکارا و نهانم
# 65 چنین واصل شو و از خود میندیش %~% بجز او جملگی بردار از پیش
# 66 کسی پیدا نماید کو شود او %~% اگر کردی چنین دادیت نیکو
# 67 ولی تا تو ز بالا راز جوئی %~% یقین میدان عیان و تو نه اوئی
# 68 تو درماندی عجب در دید افلاک %~% میان نار و ریح و آبی وخاک
# 69 همه از بهر تو اینجا عیانند %~% گهی پیدا شده گاهی نهانند
# 70 هر آن کوکب که بر چرخ برینست %~% صد و دو بارمهتر از زمینست
# 71 بباید سی هزاران سال از آغاز %~% که تا برجی بجای خود شود باز
# 72 زمین در جنب این نه طاق مینا %~% چو خشخاشی بود برروی دریا
# 73 ببین تا تو از این خشخاش چندی %~% سزد گر بر به روی خود بخندی
# 74 از این افلاک گردان می چه جوئی %~% بگو آخر که آخر چند گوئی
# 75 ده و دو برج در وی هست اعداد %~% همه گردان شده ماننده باد
# 76 حمل خشکی ز حدداده ترا بیش %~% کند هر لحظه اینجا بیندیش
# 77 چو گاوی گشته اینجای بی عقل %~% از آن کاینجا سخن گفتی زهر نقل
# 78 ترا جوزا از آن اینجا دورو شد %~% که ذات تو عجب در گفتگو شد
# 79 چو خرچنگی در اینجا نه کز او راست %~% ترا از راستی کژ رفته پیداست
# 80 اسد سهم و صلابت مینماید %~% همی خواهد کت اینجا در رباید
# 81 ز خوشه تو یکی گندم نبینی %~% که این دم زیر چرخ افتاده ببینی
# 82 چو ازتو راستی ناید چو میزان %~% نداری راستی و گشته حیران
# 83 ز نیش کژدمت هم دل شده ریش %~% از آن کاینجات آرد هر زمان نیش
# 84 کمان بازوانت هیچ تیری %~% نزد سوی نشانه چون اسیری
# 85 جهانی همچو بز در عین کهسار %~% فتاده از کمرها سرنگونسار
# 86 چو دیوی این زمان در چه فتاده %~% نمیدانی عجب ناگه فتاده
# 87 چو ماهی اوفتادستی در این دم %~% نمیدانی چه خواهد بد سرانجام
# 88 نه خورشید و گرهست این کمالت %~% چو درگردی پدید آید زوالت
# 89 نه ماه و اگر بدر منیری %~% چو پیش عقده افتادی بگیری
# 90 زوالی هست هر چیزی در اینجا %~% که پنهان میشوند اینجا ز پیدا
# 91 چنین درمانده چون حلقه بر در %~% از این در گر تو هستی مرد مگذر
# 92 از این درجوی کام خویش زنهار %~% که ناگاهت مراد آید پدیدار
# 93 از این در جوی دائم کامرانی %~% که میبخشندت اسرار معانی
# 94 از این درجوی بیشکی هستی دل %~% که تا ناگه رسی در مستی دل
# 95 از این در جوی راز سر تحقیق %~% که تا بخشندت اینجاگاه توفیق
# 96 از این در جوی وصل یار شیرین %~% که ناگاهی ز تلخی عین شیرین
# 97 بیابی ناگهانی زو آنچه خواهی %~% نشین ایمن تو بر درگاه شاهی
# 98 در این درگاه شو دائم مجاور %~% تو این معنی یقین میدار باور
# 99 بر این در ناگهی کامت برآید %~% همت روزی شه اینجا رخ نماید
# 100 شه اندر بارگاه تو نشسته %~% برون دل وصال شاه بسته
# 101 بعز آنگاه بینی ناگهان شاه %~% زماهی اوفتی ناگاه بر ماه
# 102 بکن خدمت بر این درگاه از دل %~% که تا بگشایدت اینراه مشکل
# 103 بکن تو خدمت و فرمان شه بر %~% ز شاه آنگاه ای سالکت تو برخور
# 104 بکن مر خدمت دل شاد میباش %~% نشین فارغ ز کل آزاد میباش
# 105 بکن خدمت که خدمتکار هرگز %~% نماند نزد شه مسکین و عاجز
# 106 بفرمان باش و فرمان ده پس آنگاه %~% چو بخشد در و جوهر مر ترا شاه
# 107 بفرمان باش و فرمان ده بهرکس %~% ترا اندر میانه شاه مربس
# 108 بفرمان باش دائم نزد جانان %~% که تا دشوار گردد پیشت آسان
# 109 بفرمان باش گر فرمان گذاری %~% نیابد هر گدائی شهریاری
# 110 چو فرمان نیست هرگز در دو عالم %~% اگر فرمان بری نبود ترا غم
# 111 ز نافرمانی شیطان بیندیش %~% حجاب کبر را بردار از پیش
# 112 ز نافرمانبران هم دور میباش %~% پس آنگه در میان نور میباش
# 113 هر آنکو برد فرمان داد فرمان %~% کجا آن دوست دارد داد فرمان
# 114 بفرمان خدا میکن سجودت %~% از این معنی بیابی بود بودت
# 115 به از فرمان چه باشد با اینت فرمان %~% دوا زین باشد اینجا نزد جانان
# 116 ترا از بهر فرمان آفریدند %~% بدین کارت بدنیا آوریدند
# 117 چو هم فرمان و هم فرمانبر اینجا %~% نمود جمله گفتم باتو دانا
# 118 اگر هستی چنین کز جان من و تو %~% در این معنی ببر فرمان من و تو
# 119 حقیقت چیست پیش اندیش بودن %~% بر سلطان جان فرمانت بردن
# 120 چگویم ای دل ار فرمان بری تو %~% در آن حضرت ره آسان بری تو
# 121 رهت نزدیک و نفست سخت دورست %~% چو شیطان دائما او پر غرور است
# 122 ترا تا نفس باشد در نهادت %~% کجا زین بستگی باشد گشادت
# 123 ترا تا نفس اینجاگه زبون کرد %~% در اینجا گه دلت غرقاب خون کرد
# 124 ترا تا نفس باشد آن نباشد %~% ترا تا نفس در فرمان نباشد
# 125 ز نفس سگ همه آزار بینی %~% کجا هرگز دمی دلدار بینی
# 126 ز نفست دائما جان در گداز است %~% ولیکن عشق اینجاکار ساز است
# 127 گذر کن یک زمان زین نفس مدبر %~% سلامت نیست در این نفس کافر
# 128 کجا آید سلیمانی از او هان %~% که کافر باشد و همراز شیطان
# 129 چرا در نفس خود خوار و اسیری %~% وگرنه برتر از بدر منیری
# 130 رها کن نفس فرمانش مبر هین %~% زمن کن گوش این یک نکته تلقین
# 131 رها کن نفس همراه نفس باش %~% چو نفست رفت کل الله بس باش
# 132 رها کن نفس تا سلطان شوی تو %~% وگرنه در صفت شیطان شوی تو
# 133 رها کن نفس تا دلدار گردی %~% بکل شاید کز او بیزار گردی
# 134 رها کن نفس تا الله باشی %~% دمادم از خدا آگاه باشی
# 135 چو تو آگاه باشی رازدارت %~% کند با خویشتن ناگاه یارت
# 136 ز نفست این همه تشویش و بیم است %~% وگرنه ذات او سهل و سلیم است
# 137 تو دوری کن از اونزدیک حق باش %~% ز بهر آخرت تخمی همی پاش
# 138 چو نفست کافراست او را مسلمان %~% کن اینجاگاه بر فرمان یزدان
# 139 از این کافر مسلمانی نیاید %~% که از رهزن نگهبانی نیاید
# 140 ترا تا نفس کافر در نهاد است %~% تصورهای تو مانند بادست
# 141 ولی جهدی کن اینجا تا بفرمان %~% که تا او را کنی ناگه مسلمان
# 142 نه سید گفت این کافر منش خود %~% مسلمان کردم اینجا تا نشد بد
# 143 بدی نیکو توان کردن بتدریج %~% که جدول هر زمان گردانیست برزیج
# 144 بدی نیکو توان کردن ولیکن %~% نباید بود از این نفس ایمن
# 145 از او ایمن مباش و باش حاضر %~% همیشه در خدا بگمار ناظر
# 146 از او میخواه دائم حاجت اینجا %~% که تا بخشد ترا مر راحت اینجا
# 147 از این شیطان در اینجاگه بپرهیز %~% تو همچون اولیا از هیچ مستیز
# 148 اگر با تو کردی قوت آغاز %~% تو قوت کن بنفس خود دلت باز
# 149 ولیکن همچو او مجهل مشوهان %~% تو تسلیم و رضا آرش بفرمان
# 150 وگر او قوت ابلیس دارد %~% بسی در هر صفت تلبیس دارد
# 151 تو هم از قوت رحمان برآور %~% هزیمت دور از شیطان برآور
# 152 هزیمت کن تو شیطان لعین را %~% که تادیگر نیاید او کمین را
# 153 از این ملعون بکن پرهیز و خوش باش %~% مکن با او نشست و شاد دل باش
PageV01P083
# 1 یکی پیری ز پیران گشت واصل %~% مر او را گشت کل مقصود حاصل
# 2 چنان شد کز همه عالم نهان شد %~% درون خلوت دل جان جان شد
# 3 شب و روزش به جز طاعت نبد کار %~% ز کل قانع شده بر روی دلدار
# 4 چنان واصل بد اندر خانقه او %~% نهانی دیده بودش روی شه او
# 5 مریدان داشت بسیاری مر آن پیر %~% همه با عقل و عشق و رأی و تدبیر
# 6 ولیکن پیر مرد ناتوان بود %~% ز معنی حقیقت جاودان بود
# 7 بصورت بس ضعیف و معنی آباد %~% همه در پیش او بد در صفت باد
# 8 مگر روزی مریدی رفت پیشش %~% بمعنی بد مرید و بود خویشش
# 9 سلامی کرد نزدیکش بحالی %~% وز او کرد آن نفس آنجا سؤالی
# 10 بگفت ای واصل عصر زمانه %~% مرا شیطان همی گیرد بهانه
# 11 دمادم عین آزارم نماید %~% بر هر کس زبون خوارم نماید
# 12 بر هر کس کند رسوا و خوارم %~% ز طعنش آن زمان طاقت ندارم
# 13 ز بس زحمت که اینجا دادم ای پیر %~% نذارم باری اینجاگاه تدبیر
# 14 دمادم خون من اینجا بریزد %~% بکین و بغض این جا می ستیزد
# 15 مرا اینجایگه او منفعل کرد %~% دمادم پیش خلقانم خجل کرد
# 16 اگر بسیارگویم شرح شیطان %~% که او با من چهاکردست از اینسان
# 17 ملال آید ترا ای شیخ اکبر %~% مرا زین حادثات ای شیخ غمخور
# 18 تو شیطان خودی آزار کردی %~% ابا خود دائما اندر نبردی
# 19 ز خود میبینی اینجاگه بخواری %~% که عمر خود بضایع میگذاری
# 20 ز خود دیدی بلا و رنج و محنت %~% که خود را میدهد پیوسته زحمت
# 21 خود آمیزش تو کردستی کسان را %~% از آن آزار میبینی تو جان را
# 22 تو آمیزش مکن با کس چو من شو %~% مبین کس خویش وخود هم خویشتن شو
# 23 تو خود را باش آنگاهی خدابین %~% وگرنه در بر شیطان بلا بین
# 24 ز شیطان بگذر و رحمان طلب کن %~% ز جانت در گذر جانان طلب کن
# 25 ز نفس خویشتن شود دور و شونور %~% که تا در نزد حق باشی تو مشهور
# 26 بلای تو ز نفس تست اینجا %~% که اینجا میکنی تو شور وغوغا
# 27 بلا میآید از تو بر تو اینجا %~% که اینجا میکنی پیوسته سودا
# 28 بلا میآید اینجا بر تو از تو %~% کجا باشد خوشی اکنون بر تو
# 29 بلا از تست تو عین بلائی %~% که اینجامیکنی تو بیوفائی
# 30 بلا از تست شیطان خود چه باشد %~% بر تلبیس تو شیطان که باشد
# 31 بلا از تست زوبینی زهی دوست %~% نداری هیچ مغزی و توئی پوست
# 32 بلا ازتست نفس خود زبونی %~% از آن کز خانه رفتی در برونی
# 33 بلا از تست میبینی ز شیطان %~% تو شیطانی و کافر نامسلمان
# 34 مسلمان کرد اول تو زبودت %~% که شیطان نیست آخر می چه بودت
# 35 مسلمان هست بسیاری بگفتار %~% مسلمانی همی باید بکردار
# 36 مسلمانی چه باشد راستی دان %~% ز عین راستی تو رخ مگردان
# 37 چرا از نفس میداری تو فریاد %~% مرا این معنی من میدار دریاد
# 38 تو شیطان خودی و رهزن خود %~% فتادستی تو در فکر و فن خود
# 39 تو شیطان خودی و می ندانی %~% که بدها میکنی در دهر فانی
# 40 تو آمیزش مکن با خلق زنهار %~% که مانی ناگهی زیشان گرفتار
# 41 چرا چندین تو در بند خلایق %~% شدستی دور و ماندستی ز خالق
# 42 خلایق جملگی جویای خویشند %~% در اینجاگاه سرگردان خویشند
# 43 همه در بند افسوس و تو در جاه %~% شده مانند کفتار اندر این چاه
# 44 همه همچون سگ مردار خوارند %~% از آن چندی فتاده زار و خوارند
# 45 همه اینجایگه مانده اسیرند %~% که چون مردارناگاهی بمیرند
# 46 همه اندر پی دنیای مردار %~% فتاده دور مانده هم ز دلدار
# 47 چو کرکس جملگی در بند مردار %~% شده اندر نهاد خود گرفتار
# 48 چو دنیا خانه شیطانست میدان %~% تو بیش از این وجود خود مرنجان
# 49 مرنجان خود که بس چیز لطیفی %~% بجوهر برتر از اشیا شریفی
# 50 توئی از اصل فرط جوهر یار %~% که ازوی آمدستی تو پدیدار
# 51 نمیدانی که آوردت از آنجای %~% پس آنگاهی ز خود گم کردت اینجای
# 52 چو گم کردی وی اندر عشقبازی %~% تو همچون لاشه خر تا چند تازی
# 53 در این دنیاکه آزار است جمله %~% خدا زان خیر بیزار است جمله
# 54 مثال خاکدان پر ز آتش %~% چرا بنشستی اندر وی چنین خوش
# 55 خوشی با ناخوشی دنبال باشد %~% نبینی عاقبت چون حال باشد
# 56 چو حال خویش میدانی در آخر %~% چرا خود رانمیدانی در آخر
# 57 چو زیر خاک خواهد بدتراجا %~% چرا پردازی اینجاخانه و جا
# 58 ازآن اینجا دل خود شاد کردی %~% که مال خانه را آباد کردی
# 59 خوشی بنشستی اندر خانه دیو %~% تو دیوانه شدی ای مرد کالیو
# 60 بکن اینجا هر آنچیزی که خواهی %~% که اندر عاقبت چون مه بکاهی
# 61 نمیبینی که مه هر ماه در بدر %~% شبی دارد در اینجا لیلةالقدر
# 62 که میگیرد کمال اینجا ز خورشید %~% ولی در عاقبت چون نیست جاوید
# 63 کمالش ناگهان نقصان پذیرد %~% چو پیش عقده میافتد بمیرد
# 64 بدان کاندر پی نقصان کمالست %~% پس آنگاهی ز بعد آن زوالست
# 65 در آخر چون کمال آید پدیدار %~% اگر مرد رهی میباش هشیار
# 66 بهر کار اول و آخر تو بنگر %~% که هر چیزی بود دنیال آن شر
# 67 ببین در راه حق خود را زمانی %~% که پر حسرت شدی اینجا جهانی
# 68 ببین کین آفتاب مانده عاجز %~% نکرد از خواب چشمی گرم هرگز
# 69 ببین مه را که چون اندر گداز است %~% گهی اندر نشیب و گه فراز است
# 70 تو دنیا همچو مه دان سالک اینجا %~% که خواهی گشت آخر هالک اینجا
# 71 هلاکت آخرت اینجا یقین دان %~% تو خود را اندر اینجا پیش بین دان
# 72 دلت نوریست از انوار بیچون %~% فتاده اندر اینجاگه پر از خون
# 73 دلت نوریست اینجاگاه رهبر %~% اگر مرد رهی اینجا تو رهبر
# 74 دلت نوریست عین جاودانی %~% ولی جانست عین بی نشانی
# 75 بسی اینجا سلوک خویش کرد است %~% هنوز اندر درون هفت پردهست
# 76 اگرچه راه پر کرده است اینجا %~% نظر کرده بدش در عین ماوا
# 77 رهی نادیده و بر سر دویده %~% میان خاک وخون ره طپیده
# 78 عجایب مانده سر گردان چو پرگار %~% طلبکارست اینجاگاه مریار
# 79 طلبکار است و میجوید نهانش %~% که تا جائی مگر یابی نشانش
# 80 دل از هر سو که خواهد شد بناچار %~% بماندست او یقین در پنج و درچار
# 81 دلا تا چند از هر سو دوانی %~% چرا احوال خود اینجا ندانی
# 82 همه باتست این شرح و معانی %~% تو مانده اینچنین حیران بمانی
# 83 همه با تست تو چیزی نداری %~% که سلطانی و بیشک شهریاری
# 84 تو سلطانی وجودی اندر اینجا %~% حققت بود بودی اندر اینجا
# 85 تو سلطانی و جمله چاکر تو %~% ولی جانست اینجا رهبر تو
# 86 توئی سلطانی و سر لامکانی %~% بمعنی برتر از هفت آسمانی
# 87 تو سلطانی و اینجا نیست جایت %~% طلب کن اندر اینجاگه سرایت
# 88 که اینجا خانه رنج است و حسرت %~% بس دیدی در اینجاگه تو محنت
# 89 گذر کن زود تو بینی تو خانه %~% که افتادی میان صد بهانه
# 90 چو داری خانه نامی در اینجا %~% چرا اینجا چنین ماندی تو تنها
# 91 تو با جان مرهمی کن تا توانی %~% که جان بنمایدت راه نهانی
# 92 تو با جان مرهمی کن ای دل خوش %~% که تا بیرون شوی از عین آتش
# 93 تو با جان مرهمی کن ای دل دوست %~% که بیرون آئی اینجاگاه از پوست
# 94 تو با جان مرهمی کن تا شوی لا %~% رسی تو ناگهان در عین الا
# 95 تو با جان مرهمی کن تا شوی جان %~% که هم جانی و گردی عین جانان
# 96 تو با جان مرهمی کن تا بر یار %~% بجائی کان نگنجد هیچ دیار
# 97 تو باجان مرهمی پیوسته اینجا %~% حقیقت یک نفس پیوسته اینجا
# 98 تو خودجانی و بی قلب اوفتادی %~% که اینجاگاه تو همراه بادی
# 99 مده بر باد خود را یاد میدار %~% که ناگاهی شوی در نزد دلدار
# 100 چو تو اندر ید اللهی فتاده %~% سراسر هست اینجا برگشاده
# 101 رهت نزدیک و تو دوری ز دلدار %~% کنون ای دل تو معذوری در اینکار
# 102 دل ودلدار هر دو یک صفاتید %~% حقیقت ای محقق نور ذاتید
# 103 تو هم سرگشته دل هستی ای جان %~% در این حسرت بسی خود را مرنجان
# 104 چو همراه دل ودل همره تست %~% کنون اینجایگه او همره تست
# 105 چو همراه دلی و او ترا شد %~% از اول نکته اعیان ترا بد
# 106 ره جانان بیکره در نوردید %~% در این ره هر دو با هم یار گردید
# 107 چو در یک ذات اینجا هم صفاتید %~% ولیکن اندر اینجا بی صفاتید
# 108 برانید این زمان خود را در آن ذات %~% رهائی را دهید اینجای در ذات
# 109 یکی گردید اندر عالم کل %~% که تا رسته شوی در عین این ذل
# 110 یکی گردید از عین دوتائی %~% که تا یابید اعیان خدائی
# 111 یکی گردید اندر جوهر ذات %~% که دارید این زمان در عین آیات
# 112 یکی گردید تا جانان ببینید %~% عاین خویشتن پنهان ببینید
# 113 یکی گردید تا جانان شویدش %~% حقیقت عین آن حضرت بویدش
# 114 یکی گردید در دید خدائی %~% که تا پیوسته گردید از جدایی
# 115 یکی گردید کز اصل خدائید %~% که این دم در عیان وصل خدائید
# 116 جهان جان شما را هست دیدار %~% همه جزوی و کل اینجاخریدار
# 117 شما را بس شما اینجا نمانید %~% دوید اینجا و سر حق بدانید
# 118 نه چندانست اینجا قصه دل %~% که بتوان گفت اینجا غصه دل
# 119 نه چندانست اینجا سر اسرار %~% که جان آید ز گفت من بدیدار
# 120 نه چندانست اینجاگه معانی %~% که بتوان کردنم اینجا بیانی
# 121 نه چندانست اینجا درد و تیمار %~% که بتوان ساخت الا با رخ یار
# 122 که ما را مرهم جان ودلست او %~% گشاینده رموز مشکلست او
# 123 حقیقت او مرا هر لحظه جانی %~% دهد اینجایگه هم داستانی
# 124 که بر دید این همه از دیدن اوست %~% نمیبینم یقین چیزی بجز دوست
# 125 غم دنیا بسی خوردم حقیقت %~% بسی رفتم در این راه طبیعت
# 126 بآخر بازدیدم سر جانان %~% شدم اندر نهاد ذات پنهان
# 127 بسی در دین ودنیا راز راندم %~% کنون چون پیرگشتم بازماندم
# 128 جوانان طعنه خوش میزنندم %~% به طعنه در دل آتش میزنندم
# 129 ولکین هست صبرم تا که ایشان %~% چو من بیچاره گردند و پریشان
# 130 ز پیری سخت غمخوار و اسیرم %~% همی بینم که اکنون سخت پیرم
# 131 تنم بی قوتست و جان ضعیفست %~% ولیکن در مکانی دل شریفست
# 132 بیکره غرق ذات اندر صفاتست %~% در دل اینجاگه عیان نور ذاتست
# 133 دلم اینجا حقیقت یافت ناگاه %~% همه اندر شریعت یافت ناگاه
# 134 شد اینجاگاه اندر آخر کار %~% اگرچه برکشید او رنج و تیمار
# 135 در آخر در گشودش ناگهانی %~% بر او شد منکشف راز معانی
# 136 در آخر گشت اینجا گاه واصل %~% شدش مقصود اینجاگاه حاصل
# 137 در آخر باز دیدش روی دلدار %~% که پرتو نیست اندر کور دلدار
# 138 بسی دردی که خوردست این دل من %~% نمیداند کسی این مشکل من
# 139 بدرد این یافتم و ز پایداری %~% دمی اینجا ندارم من قراری
# 140 ز بس اینجایگه سالک بدم من %~% ز ناکامی عجب هالک بدم من
# 141 سلوک جمله اشیا کردم اینجا %~% ز پنهانیش پیدا کردم اینجا
# 142 بسی گفتم من اندر عین افلاک %~% رها کردم نمود آب با خاک
# 143 نشانی یافتم در بی نشانی %~% حقیقت یافتم گنج معانی
# 144 یکی گنجی طلب میکردم از خویش %~% حجاب اینجا بسی برخاست از پیش
# 145 ز ناگه دست سوی گنج بردم %~% ندیدم هیچ چندی رنج بردم
# 146 چو مخفی بود گنج یار اینجا %~% چگویم نیستم گفتار اینجا
# 147 بسی سوادی این تقویم پختم %~% هنوز از خام کاری نیم پختم
# 148 بسی گفتیم و هم خواهیم گفتن %~% جواهرهای این معنی بسفتن
# 149 مرا باید حقیقت هر معانی %~% که کردستم در اینجا جانفشانی
# 150 بسی با رند درمیخانه گشتم %~% در آخر از همه بیگانه گشتم
# 151 بسی اندر چله سی پاره خواندم %~% کتب آخر در این دریا فشاندم
# 152 بسی کردم طلب اسرار جانان %~% بهر نوعی در این گفتار پنهان
# 153 حقیقت در فشانی کردهام من %~% از آنجاگوی وحدت بردهام من
# 154 که کردستم سلوک دوست اینجا %~% رها کردم حقیقت پوست اینجا
# 155 چو مغز جان بدیدم از نهانی %~% مرا آن بود کل عین العیانی
# 156 ز مغز جان حقیقت باز دیدم %~% همه اندر شریعت باز دیدم
# 157 شریعت سر نمایم بود اینجا %~% شریعت درگشایم بود اینجا
# 158 شریعت راز بنمودم حقیقت %~% همه من یافتم عین شریعت
# 159 دلا اکنون چو دید یار داری %~% ز معنی منطق بسیار داری
# 160 تو چندین این بیان آخر چه گوئی %~% همه از معنی ظاهر چگوئی
# 161 چو باطن هست از ظاهر گذر کن %~% بسوی ذات کل آخر نظر کن
# 162 چو اینجا هست روحانی ز ظلمت %~% گذرکن تا نیابی رنج و محنت
# 163 اگر در عالم پر نور افتی %~% وز این دار فنا کل دورافتی
# 164 چو درای ذات در افعال ماندی %~% چرا در گفتن هر قال ماندی
# 165 موحد باش و چون مردان ره شو %~% برافکن دید خود دیدار شه شو
# 166 موحد گرد و یکتائی طلب دار %~% که تا آگه شوی هر لحظه از یار
# 167 تو آگاهی ولی آگه تر آئی %~% اگرچه نیکوئی نیکوتر آئی
# 168 تو آگاهی زسر لامکانی %~% ولی بر هر صفت اسرار دانی
# 169 تو آگاهدلی در صورت خود %~% بمانده بود اندر نیک و دربد
# 170 کنون نیک و بدت یکسان شد اینجا %~% همه دشواریت آسان شد اینجا
# 171 همه فضل تو در عین صفت بود %~% درونت پر ز درد و معرفت بود
# 172 ز دریای دلت در جوهر ذات %~% شود اینجای همچون عین ذرات
# 173 همه آلایشت در عین دنیا %~% بشد شسته وجودت شد مصفا
# 174 وجود جان شد و جان گشت جانان %~% چو خورشیدی کنون در عشق تابان
# 175 چو خورشیدی کنون نور جهانی %~% همی یابی عجایب در نهانی
# 176 تو خورشیدی از آن ذرات عالم %~% شدند اینجا بر تو شاد و خرم
# 177 تو خورشیدی و صورت سایه تست %~% ولیکن در میان همسایه تست
# 178 تو خورشیدی و هستت ماه انور %~% ز ذات خویش اینجاگاه غم خور
# 179 تو خورشیدی درون سینه داری %~% ز نور جان جان دیرینه داری
# 180 دلا اکنون تو خورشیدی در این تن %~% عجب گردانی از افلاک روشن
# 181 منور شد جهانی و ز توپر نور %~% که اندر عالمی بیشک تو مشهور
# 182 منور شد ز تو اجسام ذرات %~% که هستی بیشکی تو نور آن ذات
# 183 توئی نور و در این ظلمت فتادی %~% ولیکن عاقبت سر برگشادی
# 184 سلوک جمله اشیا کرده تو %~% چرا مانده کنون در پرده تو
# 185 از این پرده نظر کن هم توئی تو %~% چرااکنون توئی اندر دوئی تو
# 186 منت میدانم و تو نیز میخوان %~% که دارم من در اینجا سر یکسان
# 187 تو همراهی ابا من هرکجائی %~% چرا اندر چنین دیدی بنائی
# 188 عیانست اندر اینجا آنچه جستی %~% یقین است اینکه بر کام نخستی
# 189 بمانده زود ازین پرده برون آی %~% همه ذرات را تو رهنمون آی
# 190 همه ذرات حیران تو هستند %~% ز پیدائیت پنهان تو هستند
# 191 چراچندین تو اندر بند صورت %~% شدستی این چنین پابند صورت
# 192 ترا چون ذات هست اینجا عیانی %~% ترا اعیانست اسرارمعانی
# 193 از این عالم ندیدی هیچ سودی %~% وزین آتش ندیدی جز که دودی
# 194 زیانت سود کن ز آتش برون شو %~% تو اکنون گوش دار این پند بشنو
# 195 یکی خواهی شد ای دل در بر من %~% سزد گر هم تو باشی غمخور من
# 196 دل حق بین که حق داری تو درخویش %~% طلب کن در بر خود رهبر خویش
# 197 دلا حق بین و وز حق میمشو دور %~% مشو چندین تو اندر خویش مغرور
# 198 دلا حق بین که حق خواهی شدن تو %~% در آخر جزو و کل خواهی بدن تو
# 199 دلا حق بین و اندر حق فنا گرد %~% که سرگردان نباشی اندر این درد
# 200 دلا حق بین و از حق باش جان تو %~% چو دیدی این زمان راز نهان تو
# 201 صفاتی این زمان و راز دیده %~% نمودخود در اینجا باز دیده
# 202 چو دیدی باز مرانجام وآغاز %~% در آن حضرت نخواهی رفت تو باز
# 203 تو شهباز جهان لامکانی %~% برون پرواز کل اندر معانی
# 204 تو شهبازی و شه راباز بین تو %~% که تا باشی بکل عین الیقین تو
# 205 عجایب جوهری داری تو ای دل %~% زمانی بنگرت این رازمشکل
# 206 عیان بین باز اکنون درنهانی %~% اگرچه تو دلی مانند جانی
# 207 درون خود نظر کن حق یکی دان %~% تو خود حق را یین و بیشکی دان
# 208 که هستی پس چرا حیران شدستی %~% یقین بنگر که کل جانان شدستی
# 209 حقیقت حق عیانست ای دل اینجا %~% بمعنی برگشاید مشکل اینجا
# 210 حقیقت حق عیانست ای دل راز %~% بیاب اینجا در انجام و آغاز
# 211 حقیقت حق عیان و تو نهانی %~% چرا اسرار خود اینجا ندانی
# 212 حقیقت حق عیانست و یقین اوست %~% ترادرمغز بگذر زود زین پوست
# 213 حقیقت حق عیان و تو خدائی %~% مکن اکنون زبود حق جدائی
# 214 حقیقت حق عیان بنگر ورا تو %~% که هستی در نهان ماورا تو
# 215 یقین در عشق کل اینجا قدم زن %~% اناالحق با من اینجا دم بدم زن
# 216 دمادم زن اناالحق با من اینجا %~% که گفتم راز کلی روشن اینجا
# 217 دمادم زن اناالحق همچو من تو %~% اناالحق بر همه آفاق زن تو
# 218 دمادم زن اناالحق چو حقی هان %~% که پیدا شد ترا در عشق برهان
# 219 دمادم زن اناالحق گر حقی دوست %~% اگرچه در عدم مستغرقی دوست
# 220 دمادم زن اناالحق در نمودار %~% ز شوق دوست شو آونگ از دار
# 221 دمادم زن اناالحق بر سر دار %~% که بنمودست اینجا یار رخسار
# 222 دمادم زن اناالحق چون احد تو %~% بریز و بگذر ازدید خرد تو
# 223 دمادم زن اناالحق چون شدی حق %~% شده فاش اندر اینجا راز مطلق
# 224 دمادم زن اناالحق در همه راز %~% درون خود نگر انجام و آغاز
# 225 دمادم زن اناالحق چون یکی یار %~% ترا بنماید اینجا لیس فی الدار
# 226 چو گشتی واصل از دیدار رویش %~% یکی بینی گرفته های و هویش
# 227 چو گشتی واصل اندر حق نهانی %~% درون جملگی تو جان جانی
# 228 چو گشتی واصل اندر حق دمادم %~% نمود سیر او بنگر بعالم
# 229 چو گشتی واصل و جانت یکی شد %~% نمود هر دو عالم کل یکی شد
# 230 چو گشتی واصل و آغاز دیدی %~% هم از انجام خود را بازدیدی
# 231 چو گشتی واصل اندر کوی معشوق %~% نه بینی جز عیان روی معشوق
# 232 چو گشتی واصل و دلدار یابی %~% پس آنگه خویشتن دلداریابی
# 233 چو گشتی واصل اندر دار معنی %~% یکی بینی همه بازار معنی
# 234 چو گشتی واصل اندر خودببین تو %~% نمود هر دو عالم در یقین تو
# 235 چو گشتی واصل از اعیان جمله %~% تو باشی در نهان پنهان جمله
# 236 چو گشتی واصل و بینی حقیقت %~% همه از بهر تو اندر طریقت
# 237 چو گشتی واصل اینجا جمله یابی %~% تو باشی بیشکی گر این بیابی
# 238 چو گشتی واصل و منصور گردی %~% ببینی جمله وندر نور گردی
# 239 ببینی جملگی اندر دل و جان %~% تو باشی در همه ذرات پنهان
# 240 ببینی لامکان اندر مکان گم %~% مکان لامکان در لامکان گم
# 241 ببینی لا و الا گرد ولا شو %~% ز دید جزو و کل کلی فنا شو
# 242 ز عین واصلان در یاب حق را %~% ببر از جزو و کل کلی سبق را
# 243 چو میدانی کز آن بودی که بودی %~% که بود خود در اینجاگه نمودی
# 244 ز بود خود چرا غافل شدستی %~% که جان جانی اینجا درگذشتی
# 245 نه جای تست اینجاگرچه جانی %~% بدان خودرا که کل کون و مکانی
# 246 مکانت پاک نیست ای جوهر پاک %~% چرا اکنون قرارت هست در خاک
# 247 اگر آن مسکن اول بیابی %~% تو بیخود سوی آن مسکن شتابی
# 248 دراین مسکن همه درد است و اندوه %~% فروماندی بزیر بار این کوه
# 249 تو زیر کوه اندوه وبلائی %~% وگرنه از همه آخر هبائی
# 250 نخواهی یافت بی صورت در آن دم %~% اگرچه مینماید او دمادم
# 251 نمییابی چه گویم گر بدانی %~% خدای آشکارا و نهانی 
# 252 اگر برگویم این اسرار دیگر %~% کس اینجا نیست با من یار دیگر
# 253 همه غافل شده مانند حیوان %~% مرا این راز اینجاگه به نتوان
# 254 که با هر کس نهم اندر میان من %~% که همدم نیستم اندر جهان من
# 255 چو همدم نیستم هم با دم خویش %~% همی گویم بیانی زاندک و بیش
# 256 چوهمدم نیستم خود یافتستم %~% از آن زینجای من بشتافتستم
# 257 بسی جستم در اینجا صاحب درد %~% که باشد همچو من اندر میان فرد
# 258 که تا با او بگویم سر احوال %~% نمود خویشتن در عین احوال
# 259 ندیدم گرچه بسیاری بجستم %~% از آن اینجایگه فارغ نشستم
# 260 که همدم جز دمم اینجا ندیدم %~% دم خود اندر اینجا برگزیدم
# 261 دم خود یافتم سر نهانی %~% در او اسرار عشق لامکانی
# 262 دم خود یافتم زاندم که دارم %~% در اینجا اوست کلی غمگسارم
# 263 دم خود یافتم جبار بیچون %~% از آن این دم زدم من بیچه و چون
# 264 دم خود یافتم سلطان آفاق %~% که این دم هست بیشک در جهان طاق
# 265 دم خود یافتم الله را من %~% از آن اینجا شدم آگاه را من
# 266 دم من زاندم بیچون یقینست %~% کز آن دم اولین و آخرین است
# 267 دم من دارد آن دم اندر اینجا %~% که آن دم میندید است آدم اینجا
# 268 دم من هست جان جمله جانها %~% که میگوید دمادم این بیانها
# 269 دم من هست عین نفخ رحمان %~% که اینجا حق شناسد عین شیطان
# 270 دم من جز یکی اینجاندید است %~% پدیدار است کل او ناپدید است
# 271 دم من بین نمود بود آن پاک %~% که این دم محو کرده آب با خاک
# 272 دم من سلطنت دارد بمعنی %~% که یک ره ترک کردست دین و دنیا
# 273 ز دنیا درگذشت و یافته یار %~% نمیبیند در اینجا جز که دلدار
# 274 ز دنیا درگذشت و لامکان دید %~% ز دید خود خداوند جهان دید
# 275 ز دنیا درگذشت و آن جهان شد %~% بمعنی و بصورت جان جان شد
# 276 ز دنیا درگذشت و گشت آزاد %~% نمود خویشتن را داد بر باد
# 277 ز دنیا درگذشت و خود نظر کرد %~% همه ذرات را از خود خبر کرد
# 278 ز دنیا درگذشت و گفت اسرار %~% دمادم کرد در یک نوع تکرار
# 279 ز دنیا درگذشت و یافت معنی %~% سپرده در یقین اسرار معنی
# 280 ز دنیا درگذشت و جان جان شد %~% بیک ره خالق کون و مکان شد
# 281 ز دنیا درگذشت و جان برانداخت %~% وجود خویتشن یکبار بگداخت
# 282 ز دنیا درگذشت و در فنا دید %~% خدا خود را از آن عین بقا دید
# 283 ز دنیا درگذشت در لاقدم زد %~% زمین و آسمان در عین هم زد
# 284 یکی شد در فنا محو است دنیا %~% نماند اینجایگه جز عین عقبی
# 285 ولیکن چون نمود عشق تکرار %~% همی آرد دمادم سر گفتار
# 286 بگویم یکدمی مردم نمایم %~% در این دم دمبدم آن دم نمایم
# 287 دمی دارم که بیرون جهانست %~% بکل پیدا ز خود اندر نهانست
# 288 یکی دیدست از خود درگذشته %~% تمامت سالک آسا در نوشته
# 289 یکی دیدست ودر یکی خدایست %~% میان جملگی عین لقایست
# 290 یکی دیدست و در یکی کلامست %~% در این معنی خدای خاص و عام است
# 291 یکی دیدست این گفتار بشنو %~% دمادم سر کل از یار بشنو
# 292 یکی دیدست اینجا جز یکی نیست %~% حقیقت جز خدایم بیشکی نیست
# 293 یکی دیدست و میگویم ز یک من %~% که در یکی خدا دیدم ز یک من
# 294 یکی دیدست بنگر مرد اسرار %~% یکی دان این همه معنی وگفتار
# 295 یکی دیدست او واصل نموده %~% ز یکی این همه حاصل نموده
# 296 یکی دیدست و عاشق بر صفاتست %~% یکی اعیان نور قدس ذاتست
# 297 یکی دیدست اینجا درخدائی %~% چگونه او کند اینجا جدائی
# 298 یکی دیدست و الله و جلالست %~% زبان عارفان زو گنگ و لالست
# 299 که بسیاری در این گویند هردم %~% ولی آن دم نمیبینند محرم
# 300 از آن نامحرمی بیچاره اینجا %~% که این معنی نداری چاره اینجا
# 301 از آن نامحرمی کاینجاندیدی %~% در این معنی زمانی نارسیدی
# 302 از آن نامحرمی همچون جمادی %~% که اینجاگه نداری هیچ دادی
# 303 از آن نامحرمی و مانده غافل %~% که این معنی نکردستی تو حاصل
# 304 از آن نامحرمی کاین سر نداری %~% که در پای وصالش سر در آری
# 305 از آن نامحرمی کین جایکی تو %~% نمیدانی و بیشک در شکی تو
# 306 نه چندانست گفتار تو اینجا %~% میان دمدمه در عین غوغا
# 307 که نتوانی که اینجا راز بینی %~% خدای خود در اینجا باز بینی
# 308 از آن غافل شدی ای مانده حیران %~% که هر لحظه شوی اینجا دگرسان
# 309 دگرسانی نه یکسان همچو منصور %~% که دریابی یقین الله را نور
# 310 زمین و آسمان پر نور بنگر %~% نظر کن خویشتن منصور بنگر
# 311 زمین و آسمان در تو پنهانست %~% ولی اینجا دلت درمانده حیرانست
# 312 زمین و آسمان هم نور تو دارد %~% همه ذرات منشور تو دارد
# 313 زمین و آسمان دید تن تست %~% که اینجاگاه کلی روشن تست
# 314 زمین و آسمان هم در حجابند %~% اگر بگشایی اینجاگاه این بند
# 315 زمین و آسمان اینجا برافتد %~% نمود جانت کلی بر سر افتد
# 316 زمین و آسمان اینجا شود گم %~% مثال قطره در عین قلزم
# 317 زمین و آسمان اینجا نبینی %~% بجز یک جوهری پیدا نبینی
# 318 زمین و آسمان گردد یکی دید %~% میان این چنین هرگز که بشنید
# 319 زمین و آسمان کلی خدایست %~% بمعنی ابتداو انتهایست
# 320 زمین و آسمان عکس نمود است %~% دل و جان اندر اینجادر ربودست
# 321 زمین و آسمان گردان زخود کرد %~% ز اصل افتاده بود و ذات کل فرد
# 322 زمین و آسمان اینجا مبین تو %~% بجز حق گر حقی اینجا حقی تو
# 323 زمین و آسمان او را نظر کن %~% اگر مردی دلت را با خبر کن
# 324 چنان شو کاول اینجاگاه بودی %~% عیان بودی ولیکن خود نبودی
# 325 نمیدیدی تو خود را جمله حق بود %~% از آن این راز میگویند معبود
# 326 بیانست این معانی پیش عشاق %~% ولیکن هر کسی اینجایگه طاق
# 327 نگردد تا نباشد جمله فانی %~% اگر این راز من جمله بدانی
# 328 بجائی اوفتی ای مانده عاجز %~% که اینجا کس ندید آنجای هرگز
# 329 بجائی اوفتی ای مرد بیخود %~% که یکسانست اینجا نیک با بد
# 330 بجائی اوفتی کآنجای بد لا %~% همه پیغمبران هستند یکتا
# 331 بجائی اوفتی کآنجا زمانست %~% یقین میدان که بیرون جهانست
# 332 بجائی اوفتی کانجا یقین است %~% حقیقت نی شک و نی کفر و دینست
# 333 بجائی اوفتی در کل اسرار %~% که آنجا نیست این صورت پدیدار
# 334 بجائی اوفتی ای مانده غافل %~% که آنجا جان یکی بینی ابا دل
# 335 بجائی اوفتی کآنجا خدایست %~% ترا باشد حقیقت رهنمایست
# 336 ز جمله فارغی در جملگی درج %~% دریغا گر بدانی خویشتن ارج
# 337 ز جمله فارغ و یکتا تو باشی %~% ولیکن در بیان خود تو باشی
# 338 ز جمله فارغ و در جمله باقی %~% تو باشی می تو باشی جمله ساقی
# 339 ز جمله فارغ و دیدار بیچون %~% همه اندر تو و تو بیچه و چون
# 340 ز جمله فارغ و دید تو باشد %~% همه در عین تقلید تو باشد
# 341 ز جمله فارغ اینجا باش درویش %~% که آنجا بیحجابی بنگر از پیش
# 342 ز جمله فارغ اینجا باش و بنگر %~% که اینجاگه توئی جبار اکبر
# 343 ز جمله فارغ اینجا باش و دریاب %~% تو داری مال و جاه و جمله اسباب
# 344 ز جمله فارغ اینجا باش و او شو %~% ز من دریاب و هم از من تو بشنو
# 345 دمی بنگر تو این رمز و اشارات %~% نمودم عشق مردم در عبارات
# 346 دمادم فهم کن سرالهی %~% که میگویم ترا من بی کماهی
# 347 دمادم فهم کن گر مرد هستی %~% نه همچون کافران بت میپرستی
# 348 در اینجا دیروبت بیشک نسنجد %~% دل صاحب یقین اینجا نسنجد
# 349 که این معنی نه تقلید است تحقیق %~% بود سر نهانی باب توفیق
# 350 ببر آن گوی از میدان جانت %~% بدان اینجایگه راز نهانت
# 351 چرا خون میخوری اندر دل خاک %~% نمییابی جمال صانع پاک
# 352 چرا خون میخوری در خاک فانی %~% از آن می ره نبردی و ندانی
# 353 ز دانائی صفات ذات بشنو %~% رموز کل معنی هان تو بگرو
# 354 بر این گفتار من جان برفشان هان %~% بمعنی و بصورت بی نشان هان
# 355 شود معنی و صورت بین یقین حق %~% ابا تو گفتم اکنون راز مطلق
# 356 چو رازت من دمادم گفتم اینجا %~% حقیقت در معنی سفتم اینجا
# 357 چو رازت مینهم اینجا ابر در %~% چرا اینجا بماندستی تو چون خر
# 358 سر اندر صورت آخر بکرده %~% چو او اینجایگه مر کاه و خورده
# 359 نه آخر خر چو راهی میرود باز %~% ندیده در یقین انجام و آغاز
# 360 چنان رهبر بود مسکین و غمخور %~% که گوئی دیده است آن راه دیگر
# 361 بفعل خود رود آن خر در آن راه %~% بود بیچاره چون حیران و آگاه
# 362 کند آن راه زیر بار از دل %~% که تا ناگه رسد در عین منزل
# 363 چو در منزل رسد بی بار گردد %~% بمانده فارغ از هر بار گردد
# 364 باستد ناگهی آزاد اینجا %~% که بیشک داده باشد داد آنجا
# 365 تو هم دادی ده و میکش تو این بار %~% که ناگاهان رسی در منزل یار
# 366 تو اندر منزلی منزل ندیده %~% بجز این نقش آب و گل ندیده
# 367 تو اندر منزلی و راه کرده %~% بمانده عاجز و بس غصه خورده
# 368 ندیدی منزل ای غافل در اینجا %~% که این دم مانده بیچاره تنها
# 369 بهر شرحی که میگویم ندانی %~% همی ترسم چنین غافل بمانی
# 370 ترا غفلت چنین آزاد کردست %~% میان آتشت دلشاد کردست
# 371 که نادانسته راحت ز چه باز %~% بماندستی تو غافل بی چنین راز
# 372 ز من این راز بشنو بار دیگر %~% که میگویم ترا اسرار دیگر
# 373 غبار صورتت بردار یکراه %~% که تا پیدا شود آنجای آن ماه
# 374 غبار صورتت بردار از پیش %~% که تا معنی بیابی مرد درویش
# 375 غبار صورتت چون رفت حق یاب %~% چرا چندین شدی مانند سیماب
# 376 تو لرزان مانده اندر راه ترسان %~% زهر چیزی دل خود را مترسان
# 377 اگر خود را نترسانی در این راز %~% ببینی ناگهان انجام و آغاز
# 378 اگر خود رانترسانی زهر کس %~% رسی اندر خدا این ره ترا بس
# 379 اگر خود رانترسانی در این سر %~% شود اسرار باطن جمله ظاهر
# 380 اگرخود را نترسانی نترسی %~% عیان فاشست چندینی چه پرسی
# 381 عیان دریاب چندین گفتگویم %~% یکی حرفست تا چندین چگویم
# 382 حقیقت جز خداوند دگر نیست %~% که حق هستی بود چون بنگری نیست
# 383 ز هست و نیست آگه شو در این راه %~% اگر هستی از این اسرار آگاه
# 384 ز هست و نیست هر دو حق یقین است %~% که هست و نیست راز کفر و دینست
# 385 کجا داند کسی این راز اینجا %~% که جانان را پدیدست باز اینجا
# 386 ز جانان گر چه میگویند اسرار %~% چه گویم هست جانان ناپدیدار
# 387 پدیدارست صورت با معانی %~% ولکین یار اندر بی نشانی
# 388 رخت بنموده و تو اوندیده %~% ابا تو گفته و از تو شنیده
# 389 تو نشنفتی که او میگویدت هان %~% دمادم هر صفت اینجای برهان
# 390 دمادم باتو در گفت و شنیدست %~% ولکین او بکلی ناپدیدست
# 391 دمادم روی بنماید ز پرده %~% میان جملگی خود گم بکرده
# 392 چنان خود گم بکردست او زاعزاز %~% که در یکی است کژ بینی مر او باز
# 393 نمود او یکی و تو دو بینی %~% درون پرده با او همنشینی
# 394 از آن اینجا دو میبین که صورت %~% ترا در پیش افتاده کدورت
# 395 چو رنگ حسن و طبع آز داری %~% نمیدانی که چون جز راز داری
# 396 ز مکر و فعل تلبیس آنگهی شاه %~% نماید روی در آیینه ناگاه
# 397 ز صورت چون برون آئی بیکبار %~% ترا برخیزد از هر نقش پندار
# 398 درون خانه بینی مر خداوند %~% گشاید آنگهی از تو چنین بند
# 399 گره بگشاید و آنگه شود باز %~% زبان گفت این کوته شود باز
# 400 بدانی ارجعی گر مؤمنی تو %~% ز حق اینجایگه مینشنوی تو
# 401 ندانی ارجعی بشنو زمانی %~% که داری اندر اینجاگه نشانی
# 402 ولیکن گوش صورت نشنود این %~% ولی چون من ابر این بگرود هین
# 403 تراچون بازگشتت سوی یارست %~% چرا دلبستگی در کوی یار است
# 404 ترا نی روی باشد اندر این کوی %~% مشو ای عاشق اینجا تو بهر سوی
# 405 ترا اینجایگه یاراست حاصل %~% کز او ناگه شوی در عشق واصل
# 406 بوقتی کز خودی آئی برون تو %~% نه چون دیوانه اندر جنون تو
# 407 شوی و می ندانی این چه رازست %~% اگرچه دیدهات اینجای باز است
# 408 نمیبیند یقین اینجا رخ یار %~% دمامد گوشت اینجا پاسخ یار
# 409 دمی گر غافل آید این نداند %~% چو حیوانان عجب حیران بماند
# 410 درون را با برون کل آشنا نیست %~% در این ظلمت حقیقت روشنا نیست
# 411 درونت روشنائی دارد اینجا %~% درونت می جدائی دارد اینجا
# 412 ز خود دور افت تا کلی شوی نور %~% وگرنه تو بظلمت افتی و دور
# 413 چو دور افتی دمادم عین ظلمت %~% رسد آنگه بیابی عین قربت
# 414 کنون چون حاصلست اینجا بدان تو %~% ز دید دید من این رایگان تو
# 415 خدا با تست و تو در جستجوئی %~% در این معنی تو چون نادان چگوئی
# 416 بسر گردان شده مانند گوئی %~% از این معنی چو نادانی چگوئی
# 417 دگر ره میبری گفتار ما را %~% یقین یارت شود هم یار یارا
# 418 یکی یاریست جمله دوست دارد %~% یکی مغز است و جمله پوست دارد
# 419 حجاب یار عین پوست باشد %~% چو پرده رفت کلی دوست باشد
# 420 حجاب یار اینست گر بدانی %~% وگرنه چند از این اسرار خوانی
# 421 حجاب یار اینجا صورت تست %~% اگر باشی چو مردان جهان چست
# 422 تو برداری حجاب و ترک گوئی %~% چو نیکو بنگری اکنون تو اوئی
# 423 تو هستی او ولی صورت حجابست %~% ز صورت جمله اعداد و حسابست
# 424 تو هستی او و او در تو نمودار %~% حجاب اکنون ز پیش خود تو بردار
# 425 یقین درنیستی او را نظر کن %~% که جانست او و دل را تو خبر کن
# 426 دلت را محو کن تا جان شود پاک %~% نماند این نمود آب با خاک
# 427 پس آنگه جان یقین را محو گردان %~% رخ خود از همه اینجا بگردان
# 428 خدا دان و خدا بین و خدا گرد %~% وگر غیرست زود از وی جداگرد
# 429 خدا را بین و با او آشنا باش %~% چو با او همنشینی کم بقا باش
# 430 خدا را بین و با او گو تو رازت %~% از او بشنو بیانها جمله بازت
# 431 بگوید جملگی با جانت با دل %~% وگر تو پی بری این راز مشکل
# 432 وگر یک ذره مانی تو بخود باز %~% نبینی هیچ هم انجام و آغاز
# 433 اگر یک ذره ماندستی بصورت %~% کجا باشد بنزدیکت حضورت
# 434 حضورت در یکی اینجا نماید %~% نمودصورتت اینجا نماید
# 435 حضورت آنگهی باشد در این راز %~% که بینی اولت اینجایگه باز
# 436 حضورت آنگهی باشد چو عشاق %~% که باشی همچو شمس اندر فلک طاق
# 437 حضورت آنگهی باشد چو عاقل %~% که در اعیان نباشی هیچ غافل
# 438 حضورت آنگهی باشد ز دیدار %~% که او آید ترا کلی خریدار
# 439 حضورت آنگهی باشد چو مردان %~% که بیرون آئی از صورت بدینسان
# 440 شوی و در یکی آری قدم تو %~% یکی دانی وجودت با عدم تو
# 441 وجودت با عدم یکسان نمائی %~% نه هر دم خود ز دیگرسان برآئی
# 442 وجودت با عدم یکی کنی کل %~% رود آنگاه رنج و فکر و هم ذل
# 443 وجودت با عدم یکسان نماید %~% پس آنگه باز خود را لا نماید
# 444 وجودت با عدم کلی شود حق %~% تو باشی آنگهی این رازمطلق
# 445 وجودت با عدم الله گردد %~% کسی کین یافت زین آگاه گردد
# 446 در آخر چون نظر دارد خدایست %~% درون جملگی او رهنمایست
# 447 در آخر راز او بیند در اینجا %~% یکی اندر یکی بگزیند اینجا
# 448 در آخرواصل جانان شود او %~% درون جملگی پنهان شود او
# 449 در آخر راز دار شاه گردد %~% درون جانها الله گردد
# 450 در آخر چون ببیند باشد او جان %~% یقین جانان بود دریاب اعیان
# 451 بود اعیان همین گر راه بردی %~% رهت اینجا بسوی شاه بردی
# 452 شه اینجاگه عیان و تو نهانی %~% ولی این راز اگر اینجا بدانی
# 453 شه اینجا رخ چو بنمودست جمله %~% حقیقت مغز نیز و پوست جمله
# 454 همه او هست و یکی گشته ظاهر %~% بهر کسوت کجا دانی تو این سر
# 455 همه او هست ای بیچاره مانده %~% چنین حیران ودر نظاره مانده
# 456 همه او هست ای درمانده مسکین %~% تو خواهی ماند اندر عشق غمگین
# 457 همه او هست غیری نیست اینجا %~% همه او هست دیری نیست اینجا
# 458 درون کعبه جان آی و کن سیر %~% نظر کن کعبه را افتاده در دیر
# 459 درون کعبه آی ای سر ندیده %~% نمود کعبه ظاهر ندیده
# 460 چو داری کعبه عشاق تحقیق %~% توئی در آفرینش طاق تحقیق
# 461 چو داری کعبه اسرار حاصل %~% چرا در خود نگردانی تو واصل
# 462 چو داری کعبه جانان یقین است %~% چه جای عقل و فهم و کفر و دین است
# 463 تراچون کعبه حاصل شد در اینجا %~% حقیقت جانت واصل شد در اینجا
# 464 ترا چون کعبه جانانست او بین %~% گذر کن این زمان از کفر وز دین
# 465 ترا این دین یقین باید که باشد %~% ز کفر عشق دین باید که باشد
# 466 چو اینجاکفر و دین یکسان نمودست %~% ترا زین کف رو دین آخر چه سود است
# 467 نمیگنجد در اینجا کفر و اسلام %~% کجا گنجد در اینجاننگ با نام
# 468 نگنجد نام نیک اندر ره عشق %~% کسی باید که باشد آگه عشق
# 469 اگر آگاه عشقی جمله حق بین %~% بجز حق دیگری را تو بمگزین
# 470 بجز حق هرچه بینی بت بود آن %~% چوبت بشکست یابی گنج اعیان
# 471 تراگنجی است اندر جان نهانی %~% چرا خود گنج خود اینجا ندانی
# 472 ز گنجت رنج دیدی هر دمی باز %~% از آن اینجا ندیدی محرمی باز
# 473 تواتمام نمود آن ندیدی %~% از آن اینجا بخاک و خون طپیدی
# 474 بماندستی ز بهر دین گرفتار %~% حقیقت دین پرستی همچو کفار
# 475 نه این باشد نمود عشقبازی %~% که اینجا گه گرفتی عشقبازی
# 476 نه بازی عشق جانان باختستی %~% نه همچون عاشقان جان باختستی
# 477 تو رسم عاشقان هرگز ندانی %~% که درمانده بخود بس ناتوانی
# 478 تو رسم عاشقان دریاب و جان ده %~% هزاران جان بیک دم رایگان ده
# 479 تو یک جان داری و آن خود هبا شد %~% حقیقت او بداند کو بقا شد
# 480 هزاران جان بیکدم عاشقانه %~% یکی باشد حقیقت جاودانه
# 481 هر آن عاشق که او جانان نگردد %~% حقیقت شمس او رخشان نگردد
# 482 هر آن عاشق که یک تن گشت صد جان %~% بداند این رموز عشق پنهان
# 483 نشان بی نشان یاردیدم %~% نمود لیس فی الدیار دیدم
# 484 چو جانم بی نشان بد در نشانم %~% حقیقت فاش شد راز نهانم
# 485 ندانستم که همچون او شوم باز %~% نخواهد ماندم انجام و آغاز
# 486 یکی خواهم شدن ماننده دوست %~% که مغز بی نشانی بود در پوست
# 487 چو یارم بی نشان بد من بدم او %~% نظر کردم حقیقت من شدم او
# 488 حقیقت راست گفت اینجای منصور %~% که اینجا میدمم در جمله من صور
# 489 ولی این راز رامحرم بشاید %~% که دریابد چه صاحب عشق باید
# 490 که این داند نه هر بد جنس جاهل %~% کسی باید که باشد دوست کامل
# 491 که این سر باز داند آخر کار %~% بهرکس این نشاید گفت زنهار
# 492 نه هرکس این سزاوار است دریاب %~% کجا باشد حقیقت تشنه سیراب
# 493 نمود عشق جانان را از اینسان %~% بدانستند هم خلوت نشینان
# 494 بر این امید جانها داده اینجا %~% که تا روزی مگر یابند آنجا
# 495 کسی کین پی برد از عالم دل %~% حقیقت برگشاید راز مشکل
# 496 بوقتی کز خودی بیرون شود او %~% ز دید چون و چه بیرون شود او
# 497 اگر بیچون شوی در چه نمانی %~% حقیقت این معانی بازدانی
# 498 نه هرکس صاحب اسرار گردد %~% کسی باید که او دلدار گردد
# 499 که همچون مصطفی در سر اسرار %~% شود کلی ز خود او ناپدیدار
# 500 زند دم از نمود من رآنی %~% برو بیچاره کین مشکل ندانی
# 501 رموز علم او بد در حقیقت %~% دم این دم او ز دست اندر حقیقت
# 502 نرستی از طبیعت کی بدانی %~% نهایت تا زنی دم از رآنی
# 503 بوقتی کو دم این زد یقین دید %~% که خود را اولین و آخرین دید
# 504 نمودش بود اول نیز آخر %~% حقیقت جان جان و صاحب سر
# 505 بدو تادم زد و آن دم یقین یافت %~% خدادر خویشتن عین الیقین یافت
# 506 چو او دم زد دم جمله نهان کرد %~% حقیقت خویش را او جان جان کرد
# 507 دم جمله نهان شد در دم او %~% اگر دم جوئی اینجاگه دم او
# 508 زن آنگه کین حقیقت باز دانی %~% پس آگه راز معنی بازدانی
# 509 توئی تو نماند حق شوی پاک %~% نهی بر فرق معنی تاج لولاک
# 510 چو غواصی روی در بحر احمد(ص) %~% کنی اینجای محوت نیک و هر بد
# 511 بیابی در معنی وصالش %~% ببخشد ناگهت اندر کمالش
# 512 تو در دریای او چون غوطه خوردی %~% حقیقت در معنی را تو بردی
# 513 ز بود او دمی این دم بزن تو %~% وگرنه از کجا مردی که زن تو
# 514 تو همچون بی نمود او زنی دم %~% که او بد در حقیقت هر دو عالم
# 515 دوعالم آن زمان در پیش بینی %~% همه کون و مکان در خویش بینی
# 516 یکی گرددترا ظاهر در آن دید %~% حقیقت اینست اینجا سر توحید
# 517 تو مر توحید احمد یاب و حیدر %~% از ایشان گر خدا بینی تو مگذر
# 518 خدابین باش همچون دید ایشان %~% که بینی در عیان توحید ایشان
# 519 تراتوحید از ایشان روشن آید %~% که جانت همچو نوری روشن آید
# 520 ولیکن این معانی سر ایشانست %~% میان واصلان این راز پنهانست
# 521 چو پنهانست این دم در نهانت %~% کجا پیدا شود راز نهانت
# 522 وز ایشان منکشف آمد چنین راز %~% اگر یابی از ایشان این یقین باز
# 523 یقین ذات ایشان بود جانست %~% بر عشاق این عین العیانست
# 524 برون آئی چو مغز از پوست اینجا %~% نبینی در یقین خوددوست اینجا
# 525 برون آئی و در یکی زنی دم %~% درون خویش یابی هر دو عالم
# 526 برون آئی و یابی جان جانت %~% حقیقت اوست اینجاگه عیانت
# 527 از این معنی ببر ای دوست گوئی %~% بزن از عشق کل تو های و هوئی
# 528 نمیدانی که داری جوهر دوست %~% بنادانی بماندستی در این پوست
# 529 اگر تو مغز جان خواهی رها کن %~% تو مرا این پوست کلی خود جدا کن
# 530 درونت دوست دار و پوست شیطان %~% حقیقت جان خود کن عین جانان
# 531 چو جانان بی نشان آمد حقیقت %~% نه ره ماند و نه نفس و نه طبیعت
# 532 بسی راهست لیکن هیچ ره نیست %~% بر عشاق جز دیدار شه نیست
# 533 خدا در بی نشانی باز بین باز %~% که اودارد نهان عین الیقین باز
# 534 خدا را بین و از اشیا گذر کن %~% ز دید خویشتن در خود نظر کن
PageV01P084
# 1 چنین گفتست شیخ مهنه آن پیر %~% که حق دیدم یقین چون روغن و شیر
# 2 چو روغن ناگهی پیدا نماید %~% نمود شیر آلایش نماید
# 3 جدا گردد مصفا مانده روغن %~% حقیقت همچنین دان جان و هم تن
# 4 خورش شاید یقین و هر دو یک جا %~% ولی در اصل و فرع آید معما
# 5 نباشد دوغ همچون روغن پاک %~% چنین آمد نمود آب در خاک
# 6 اگرچه اصل هر دو از یکی بود %~% درون شیر روغن بیشکی بود
# 7 یکی جان داری و جانان شوی تو %~% بهر جانب هزاران جان شوی تو
# 8 نظر کن ای ندیده جان جانان %~% که پیدائی تو سریست پنهان
# 9 بهر معنی که اندیشی در این راز %~% نخواهی یافت جز سررشته باز
# 10 چراکین جان خود مغرور ماندی %~% چو عکس از شمس بیشک دورماندی
# 11 اگرچه عکس و خورشید است با هم %~% کجا باشد حقیقت جان چو عالم
# 12 نمود عالم اینجا پیش افتاد %~% که صورت دید و جان در پیش افتاد
# 13 اگر دریابی این راز نهانی %~% تو این معنی حقیقت بازدانی
# 14 نظر کن آفتاب و سایه بنگر %~% که پنهان می شود هر سایه در خور
# 15 چنین خواهد بدن در آخر کار %~% که درجان میشود پنهان به یکبار
# 16 تن و جان اصل جانانست اینجا %~% از آن پیدا و پنهانست اینجا
# 17 چو برفست این نمود اینجاکه برخواست %~% حقیقت برف در خورشید پیداست
# 18 شود آبی عجایب خوب و روشن %~% چنین خواهد بدن اینجان و این تن
# 19 تو حل خواهی شدن در آب معنی %~% اگر هستی یقین دریاب معنی
# 20 تو در صورت چنین ماندی گرفتار %~% که همچون مرغ در دامی گرفتار
# 21 تو مرغ لامکانی و قفس تن %~% بمانده اندر این زندان با من
# 22 قفس چون درگشاید بر اجل هان %~% شوی اندر فضای عشق پران
# 23 برون آئی و خوش آئی بپرواز %~% ببینی آنچه بد گمکردهات باز
# 24 اگر ره سوی مسکن باز دانی %~% حقیقت زین معانی راز دانی
# 25 وگرمانی تو سرگردان در اینجا %~% بهرجانب شوی پران در اینجا
# 26 بسوی آشیان ره یاب تحقیق %~% حقیقت این زمان بشتاب توفیق
# 27 بیاب ای جان که ماندستی در این دام %~% طلب کن آشیان خود در این گام
# 28 ترا چون آشیان دیدار یار است %~% چرا مانده تنت در زیر بار است
# 29 چو خواهد بود اینت آخر کار %~% مباش اندر نهاد خود گرفتار
# 30 قفس بشکن برون رو تو ز زندان %~% تو از دام بلا مرخویش برهان
# 31 دریغا ماندهاندر قفس تو %~% در اینجاگه نداری هیچکس تو
# 32 نداری دانه اینجاگاه هم آب %~% بماندستی حقیقت رفته در خواب
# 33 شوی آگه چو تو بیرون خرامی %~% تو در آن ناتمامیت تمامی
# 34 سزد گر بازدانی مسکن خویش %~% یکی بینی حقیقت مأمن خویش
# 35 همه پرواز تو اندر یکی است %~% یکی بنگر که این سر بیشکی است
# 36 بنزدیک خدابینان صادق %~% که ازدام بلا چون مرغ عاشق
# 37 برون جستند و در پرواز رفتند %~% بسوی آشیانه باز رفتند
# 38 سرانجامت چنین خواهد بدن راز %~% که خواهی رفت سوی آشیان باز
# 39 چو بیرون آمدی بی حیله ازدام %~% خوشی در مرغزار خلد بخرام
# 40 سرانجامت چنین خواهد بدن کار %~% کنون بشکن قفس اینجا بیکبار
# 41 چو اندر سدره طوبی نشستی %~% زبند صورت دنیا برستی
# 42 ترا باشد سراسر ملک عالم %~% یکی بینی تو اینجاگه دمادم
# 43 یکی بینی تو چون صورت نباشد %~% در آن مسکن بجز نورت نباشد
# 44 حقیقت آن جهان به زین جهانست %~% که اینجا عاریت آن رایگان است
# 45 حقیقت آن جهان نوراست و راحت %~% در اینجادرد و رنج و عین زحمت
# 46 حقیقت آن جهان دیدار یاراست %~% که اینجا غصههای بیشمار است
# 47 حقیقت آن جهان نور و صفایست %~% که اینجا حزن و خوفست و بلایست
# 48 حقیقت آن جهان دید بهشتست %~% که اینجامسکن ابلیس زشتست
# 49 حقیقت آن جهان دیدار باشد %~% همه دیدار حق اسرار باشد
# 50 نه زین زندان بلا میبینی و رنج %~% در آنجا باز بینی گوهرو گنج
# 51 چو زین زندان بجز خواری نیابی %~% سزد گر سوی آن بستان شتابی
# 52 بهشت جاودان اینجاست دریاب %~% اگر مرد خدائی زود بشتاب
# 53 همه جان عزیزان بهر این راز %~% گذر کردند ودیدند این بیان باز
# 54 همه جان عزیزان سر بدیدند %~% برون رفتند و آنجاگه رسیدند
# 55 همه جان عزیزان جان جانست %~% حقیقت آشکارا و نهانست
# 56 همه جان عزیزان گشت دلدار %~% حقیقت شد همه آنجا پدیدار
# 57 تو هم ای مانده و حیران و غمگین %~% پر از خوف آمدی تن خوارو مسکین
# 58 نه چندین انبیا بهر تو اسرار %~% یقین گفتند از اعیان دلدار
# 59 نشانت دادهاند اینجای ایشان %~% تو اینجا ماندهخوار و پریشان
# 60 نشانت دادهاند در بینشانی %~% که تا باشد که رمزی بازدانی
# 61 اگرچه بی نشانی است اینجا %~% همه راز نهانی است اینجا
# 62 تو اینجا بی نشان شو همچو مردان %~% که بیشک بی نشان بینی تو جانان
PageV01P085
# 1 چنین گفت است شبلی پیر عشاق %~% که گردیدم بسی در گرد آفاق
# 2 سلوکم بیحد و اندازه کردم %~% که تا من مغز جان را تازه کردم
# 3 نشان میجستم اندر عالم جان %~% که تا بوئی برم از راز پنهان
# 4 نشان میجستمو چون بنگریدم %~% یقین جز بی نشانی می ندیدم
# 5 همه در بی نشانی یافتم من %~% که اینجا بی نشانی بود روشن
# 6 تمامت بی نشان خواهیم گشتن %~% کسی باشد که این خواهد نگشتن
# 7 نهان شو سوی مردان در دل و جان %~% که تا یابی همه اسرار پنهان
# 8 چو فانی گردی و باقی شوی تو %~% همه ذرات را ساقی شوی تو
# 9 ببین جام جم اندر خود یقین باز %~% یده یک ذره از ذرات ز آغاز
# 10 تو زانجام اردمی ز آنجا بنوشی %~% عیان جملگی باشی خموشی
# 11 کن اینجا همچو مردان جام درکش %~% برافکن چار و پنج اینجا تو با شش
# 12 همه کن محو ای بود فنا تو %~% که بنمودی یقین راز بقا تو
# 13 همه کن محو در دیدار جانان %~% که این باشد یقین اسرار جانان
# 14 همه کن محو خود باش و اناالحق %~% زن و برگوی بر کل راز مطلق
# 15 اناالحق گوی وز جان کن گذر باز %~% حجاب اول و آخر برانداز
# 16 اناالحق گوی چون دیدی یقینت %~% مبین گرمرد عشقی کفر و دینت
# 17 اناالحق گوی و سلطان شو بعالم %~% یقین بشناس اندر خود دمادم
# 18 یقین بشناس چون منصور اینجا %~% که از ظلمت شوی پر نور اینجا
# 19 یقین بشناس و در جانان نگر تو %~% دمادم میدهم اینجا خبر تو
# 20 خبر اندر نمود جسم و جانست %~% ولیکن بی خبر این سر ندانست
# 21 نداند بیخبر اسرار توحید %~% که او میننگرد جز عین تقلید
# 22 نداند بیخبر سر خدائی %~% که ماندست او همیشه در جدائی
# 23 نداند بیخبر اسرار بیچون %~% که ماند است او همیشه در چه و چون
# 24 نداند بیخبر اسرار عشاق %~% اگر او فی المثل گردد در آفاق
# 25 نداند بیخبر راز نهانی %~% که تا اینجا نگردد عین فانی
# 26 نداند بیخبر توحید الله %~% که چون کافر بود پیوسته گمراه
# 27 اگر یابی خبر اینجا حقیقت %~% قدم بسپار اینجا در شریعت
# 28 خدا گردی بمعنی و بصورت %~% ز پیشت دور گردد هر کدورت
# 29 خدا گردی و یابی جمله در خود %~% شوی فارغ یقین از نیک و هر بد
# 30 خدا گردی و بودت در نهانی %~% زنددائم اناالحق جاودانی
# 31 خدا گردی تو اندر جوهر ذات %~% تمامت بندگی دارند ذرات
# 32 خدا گردی و جمله بنده باشد %~% ز نورت سر بسر تابنده باشد
# 33 خدا گردی تو در دید خدائی %~% دهی مر جملگی را روشنائی
# 34 خدا گردی بکل منصور باشی %~% چو حق در جملگی مشهور باشی
# 35 خدا گردی و باشی ناپدیدار %~% ولی در جملگی آئی پدیدار
# 36 خدا گردی و باشی جاودانه %~% نگیرد هیچکس اینجا بهانه
# 37 خدا گردی تو اندر جمله اشیا %~% ز پنهانی شوی در جمله پیدا
# 38 خدا گردی بصورت هم بمعنی %~% تو باشی بیشکی دنیا و عقبی
# 39 خدا گردی و بود خویش یابی %~% همه اینجایگه درویش یابی
# 40 چگویم این بیان هر کس نداند %~% ولیکن این محقق باز داند
# 41 چگویم اندر این معنی بیچون %~% که این معنی فتادم بی چه و چون
# 42 چگویم ذات مخفی گشتم اینجا %~% ز پنهانی شدم در دوست پیدا
# 43 چگویم هر صفت در معرفت من %~% چوهستم این زمان کل بی صفت من
# 44 صفاتم بی صفت آمد پدیدار %~% حقیقت معرفت گردم نمودار
# 45 ز عین معرفت عطار مستست %~% حقیقت نیست شد در جمهل هستست
# 46 دم وحدت مراتحقیق باشد %~% کزان سر مر مرا توفیق باشد
# 47 شدستم بیدل و جان در دل و جان %~% حقیقت جان ودل گشتست جانان
# 48 یقینم این زمان من جوهر یار %~% پدید آورده و خود ناپدیدار
# 49 نمودم مینماید سر توحید %~% گذر کردستم از تشبیه و تقلید
# 50 حقایق منکشف آرم دمادم %~% عیان سر جانان همچو خاتم
# 51 حقایق دارم از اسرار اینجا %~% که پیدا کردهام من یار اینجا
# 52 صفاتم ذات شد بیچون من حق %~% که اینجا مینمایم سر مطلق
# 53 صفاتم در همه کون و مکان است %~% که جانم این زمان کل جان جانست
# 54 دل و جانم همه جانان گرفتست %~% ز پیدائی همه پنهان گرفتست
# 55 چنان واصل شدم در جوهر یار %~% که از پیدائی من ناپدیدار
# 56 حقیقت واصلی چون خود ندیدم %~% که اینجا در همه من ناپدیدم
# 57 حقیقت واصلم در جوهر ذات %~% که اینجا میشناسم جمله ذرات
# 58 ز من پیدا ز من پنهان شده باز %~% ز من جان و ز من جانان شده باز
# 59 ز من آمد ظهور این عالم جان %~% که من بودم در اول آدم جان
# 60 همه در من من اندر خود شده خود %~% نمایم نیک و هرگز نیستم بد
# 61 همه من دارم از اصل نمودم %~% که من باشم یقنی و جمله بودم
# 62 دمامد رخش دارم زیر رانم %~% بهرجائی که میخواهم برانم
# 63 بحالم همه بحالم ایستاده %~% منم سالک منم واصل فتاده
# 64 چنین اسرار اینجا کس نگفتست %~% که حق هم گفته و هم خود شنفتست
# 65 چنین اسرار بود عاشقانست %~% ببر گوئی که معنی کامرانست
# 66 خراباتی شو از عین خرابی %~% که این معنی بیک لحظه بیابی
# 67 خراباتی شو و خود مست گردان %~% حقیقت نیست شو خود هست گردان
# 68 رهائی یافت زنده تا نماید %~% عیان قوت و حظی فزاید
# 69 چو هر دو نقطه خواهد بود در اصل %~% ز فرقت میرسد زیشان ابا اصل
# 70 یقین در اصل خود نیکو ببینی %~% بدانی این اگر صاحب یقینی
# 71 که اصل جان تو با صورت اینجا %~% نمیبد اصل چون شیر مصفا
# 72 چو جفتش کرد با هم در نمودار %~% ز اصل آمد یقین فرعی بدیدار
# 73 نمود اصل وفرع اینجا یکی بود %~% که بیشک در دوئی این روی بنمود
# 74 به آخر جایگه یک مسکن آمد %~% نمود جان حقیقت در تن آمد
# 75 یکی دان جان و صورت آخر کار %~% که همچون او کند آخر در اسرار
# 76 چو جانت زنده اصل است بینش %~% نمود جسم آمد آفرینش
# 77 نه هر دو جوهر ذاتند هر یک %~% ولیکن بهتر آمد پیش آن یک
# 78 چو جانت بهتر آمد در نمودار %~% حقیقت گشت صورت ناپدیدار
# 79 چو اصل اینجایگه مر زنده باشد %~% که از اعیان کل بگزیده باشد
# 80 حقیقت هر دو حق بد ازنهانی %~% ولیکن جان برش راز نهانی
# 81 چو اینجا جوهر جان نور ذاتست %~% فتاده در نمودار صفاتست
# 82 صفاتت روشن و جانت عیانست %~% ولی آن زنده گه اینجا نهانست
# 83 نهانش زان بد اینجا تا بدانند %~% همه ذرات از او حیران بمانند
# 84 ز اصلت جسم و جان بود خدایست %~% مدان کین هر دو بر فرع خدایست
# 85 چو اصلند این یکی ازدید الله %~% یقین دان خویشتن توحید الله
# 86 تو زان اصلی که وصل عاشقانست %~% نمودش بیشکی کون و مکانست
# 87 تو زان اصلی که بود جملگی اوست %~% حقیقت اوست مغز و مر توئی پوست
# 88 تو زان اصلی اگر خود باز دانی %~% بدان کاینجا حقیقت جان جانی
# 89 ترا این اصل اینجا وصل بنمود %~% حقیقت بود تو از اصل بنمود
# 90 توئی اصل تمامت آفرینش %~% که پیدا شد بتو اسرار بینش
# 91 توئی اصل خداوندی در اینجا %~% که ماندستی و در بندی در اینجا
# 92 توئی اصل از نمود نفخه ذات %~% که خدمتکارتست این جمله ذرات
# 93 توئی اصل حقیقت در طریقت %~% که پیدا آمدستی در شریعت
# 94 خدائی داری و اینجا ندیدی %~% از آن مخفی نمانده ناپدیدی
# 95 خدائی داری و عین نمودار %~% بتو شد آشکارا جمله اسرار
# 96 همه اسرارتست و تو چنین مست %~% بمانده زار و حیرانی و پابست
# 97 شده در عین این دنیا چنینی %~% کجا اسرار خود اینجا ببینی
# 98 تو در اسرار جان راهی نداری %~% بهرزه عمر در غم میگذاری
# 99 غم تو جملگی از بهر دنیاست %~% کجا میل تو اندر سوی عقبی است
# 100 اگر عقبی ترا روئی نماید %~% نمود جانت اینجا در رباید
# 101 چو آخر جایت اندر سوی عقبی است %~% چرا میلت چنین در سوی دنیاست
# 102 چو آخر جان تو اینجاست تحقیق %~% طمع بر تا بیابی عز و توفیق
# 103 ترا اینجا حقیقت گفتگویست %~% تنت گردان در این میدان چو گویست
# 104 در اینجا گوی چرخت ذره باشد %~% نمود جانت اینجا قطره باشد
# 105 حقیقت بگذر از صورت بصورت %~% که چیزی مینیابد بی ضرورت
# 106 چو صورت فانی آمد اندر این راه %~% چو مردان باش از توحید آگاه
# 107 دمی این دم مزن بی سر توحید %~% نظر میکن تو اندر دیده دید
# 108 طلب میکن که روزی برگشاید %~% تر این راز اینجاگه نماید
# 109 چو بگشاید درت ناگاه اینجا %~% شوی یکبارگی آگاه اینجا
# 110 چو بگشاید درت در سر اسرار %~% وجود خویش بینی ناپدیدار
# 111 چو بگشاید درت درعین توحید %~% نگنجد هیچ اینجا گاه تقلید
# 112 چو بگشاید درت در اندرون آی %~% نمود خویشتن اینجای بنمای
# 113 چو بگشاید درت مانند منصور %~% شوی در جزو و کل نور علی نور
# 114 چو بگشاید درت از اصل آغاز %~% ببینی مسکن جان عاقبت باز
# 115 چو بگشاید درت کلی خدا گرد %~% ز بود جسم و جان کلی جداگرد
# 116 چو بگشاید درت حق بین تو درخویش %~% نمود پردهها بردار از پیش
# 117 تو اندر پرده اکنون مانده باز %~% چو واصل آمدی پرده برانداز
# 118 در این پرده نهان مانند خورشید %~% طلب کن نور ذات اینجا تو جاوید
# 119 ز نور ذات برخوردار میباش %~% ز پرده دائما بیزار میباش
# 120 چو خواهی تو که اینجا پرده بازی %~% رها کن این زمان این پرده بازی
# 121 فناباش و فنابگزین تو اینجا %~% حقیقت در فنا بودست یکتا
# 122 نمود تو ز جمله گر چه پیداست %~% نمودت از فنا اینجا هویداست
# 123 یقین بشناس حق اندر فنایت %~% که آمد مرفنا عین بقایت
# 124 فنا آمد بقای جمله مردان %~% فنا را دان حقیقت جان جانان
# 125 همه اینجا فنا خواهیم بودن %~% همه در عین کل خواهیم بودن
# 126 فنا شو در صفات و نور حق باش %~% حقیقت در عیان منصور حق باش
# 127 فنا شو همچو مردان اندر این سر %~% برافکن این زمان اسرار ظاهر
# 128 اگرچه ظاهرت اول فنا بود %~% حقیقت آن زمان عین خدا بود
# 129 نمود ظاهر آمد اندر اینجا %~% دگر باطن شود از این مسما
# 130 چوباطن گرددت اینجا حقیقت %~% یکی باشد نمودار شریعت
# 131 بدانی آن زمان کاینجا چه بوداست %~% که ازتو جملگی گفت و شنوداست
# 132 همه قائم بتوست و تو نه خود %~% کنون بشنو زمن ای مرد بخرد
# 133 نهان شو همچو مردان اندر این راه %~% که تا گردی عیان قل هو الله
# 134 نهان شو همچو مردان در صفاتت %~% نگه کن آنگهی در دید ذاتت
# 135 خراباتی شو و جامی تو درکش %~% برون آ این زمان از آب و آتش
# 136 خراباتی شو و و بر باد ده نار %~% ز بود کفر جان بر بند زنار
# 137 خراباتی شو و شوری برانگیز %~% حقیقت آب را بر خاک تن ریز
# 138 خراباتی شو و اسرار بشنو %~% دمادم در یکی تکرار بشنو
# 139 خراباتی شو و جانان طلب کن %~% نمود او یقین از جان طلب کن
# 140 خراباتی شو و درکش سه تا جام %~% نمود خود نگه کن در سرانجام
# 141 خراباتی شو و رند جهان شو %~% دو روزی خود نمای عاشقان شو
# 142 خراباتی شو و رسوا شو اینجا %~% ز بود بود خود شیدا شو اینجا
# 143 خراباتی شو و رخها سیه کن %~% دمادم عشقبازی در کنه کن
# 144 خراباتی شو و شو ننگ عالم %~% بخود زن جمله خاک و سنگ عالم
# 145 خراباتی شو و آتش برافروز %~% نمود جسم خود اینجا تو میسوز
# 146 خراباتی شو اینجا در خرابات %~% رها کن مسجد و زهد و مناجات
# 147 خراباتی شو و در کل فنا گرد %~% تو با مردان حقیقت آشناگرد
# 148 خراباتی شو و خود را تو بردار %~% کن اینجاگاه سر خود نگهدار
# 149 اگر خواهی که اینجا رازگوئی %~% نمود دوست اینجا بازگوئی
# 150 جز این معنی که من گویم مگو حق %~% چو منصور اندر اینجا زن اناالحق
# 151 اناالحق زن مبین خود را بجز یار %~% میندیش اندر اینجاگه ز اغیار
# 152 اناالحق زن جهان جاودان شو %~% ز دید خویش بی نام و نشان شو
# 153 اناالحق زن تو اندر عالم دل %~% بجمله بر گشا این راز مشکل
# 154 اناالحق زن تو چون فرعون پنهان %~% که او هم دیده بد تحقیق جانان
# 155 اناالحق زن تو همچون من رآنی %~% حقیقت بازدان اینجا که آنی
# 156 اناالحق زن تو چون موسی نهان شو %~% ز دیدخویش بی نام ونشان شو
# 157 اناالحق زن تو مانند شجر زود %~% یقین موسای جان را ده خبر زود
# 158 اناالحق زن تو چون منصور بردار %~% که اینجاگاه باشی تو نمودار
# 159 اناالحق زن تو و فارغ یقین باش %~% عیان بود عشق و کفر و دین باش
# 160 یقین درکافری زنار معنی %~% ببند و زود از او بردار معنی
# 161 یقین در کافری اسرار برگوی %~% که سرگردان شدی در ذات چون گوی
# 162 یقین در کافری اینجا قدم زن %~% نمود جمله اشیا بر عدم زن
# 163 یقین در کافری برگو اناالحق %~% نه باطل باش الا جملگی حق
# 164 یقین حق مبین جز حق میندیش %~% بجز حق جملگی بردار از پیش
# 165 یقین حق بین و نور جاودانی %~% نشان بین خویش را عین نشانی
# 166 خدا را دان اگر صاحب صفاتی %~% اناالحق زن که کلی عین ذاتی
# 167 در اینجاشو تو واصل پیش مردان %~% بلای عشق یابی رخ مگردان
# 168 زناکامی اگر صاحب یقینی %~% بلای عشق و رسوائی گزینی
# 169 برسوائی دراندازی تو خود را %~% شوی فارغ بکل ازنیک و بد را
# 170 برسوائی قدم زن هر دمی تو %~% مبین اینجایگه نامحرمی تو
# 171 همه محرم شناس اندر جفایت %~% وزایشان کش نمودار بلایت
# 172 یکی دان جملگی راتو در آزار %~% نهادخویشتن راتو میازار
# 173 یکی دان جملگی مر جوهر خویش %~% نمودار دوئی بردار از پیش
# 174 یکی دان جملگی را در نظر تو %~% مباش اینجا حقیقت بیخبر تو
# 175 یکی دان جملگی رادر صفاتت %~% ولیکن خویشتن بین نور ذاتت
# 176 یکی دان جملگی را در حقیقت %~% که تو آوردهای شان در طبیعت
# 177 یکی دان جملگی را و یکی بین %~% همه در خویشتن تو مر یکی بین
# 178 یکی دان جملگی از جوهر ذات %~% که پیداشان تو کردستی ز ذرات
# 179 بگو اینجا حقیقت آشکاره %~% اناالحق گر کنندت پاره پاره
# 180 بگو اینجا بری جمله حقایق %~% مپرس از فعل و گفتار دقایق
# 181 بگو اینجا حقیقت لااله است %~% که او داری میان جان پناهست
# 182 برو گر هست اینجا خود نه تو %~% بگو تا کیست اینجاگه توئی تو
# 183 توئی اصل و توئی اینجایگه فرع %~% توئی اصل حقیقت نیز هم فرع
# 184 توئی اصل و تمامت هرچه دیدی %~% حقیقت زان نمود دید دیدی
# 185 چو گفتی راز خود در نزد جمله %~% کند در فعل پنهان جمله جمله
# 186 مپرس و شاد باش از جمله آزاد %~% همه مانند خاکی ده تو بر باد
# 187 در اینجا رازگوی و باز جایت %~% شو و بین ابتدا و انتهایت
# 188 در اینجا سیرزن اسرار خود تو %~% که راندستی قلم بر نیک و بد تو
# 189 در اینجا سیرزن در هستی خویش %~% حقیقت خویش بین در هستی خویش
# 190 در اینجا سیرزن اسرار جمله %~% که تو داری توئی اسرار جمله
# 191 در اینجا سیرزن باشد نمودار %~% که آوردی تو از خودشان پدیدار
# 192 در اینجا سیرزن احوال عالم %~% که پیدا گشته شد هم از تو آدم
# 193 در اینجا سیرزن ذات فعالت %~% ز ماضی دان تو مستقبل ز حالت
# 194 خبر یاب ارچه جمله عاقلانند %~% بگو اسرار خود تا جمله دانند
# 195 بگو اسرار خود چون گفته باشی %~% حقیقت در معنی سفته باشی
# 196 تو خودگوئی وز خود هم بجوئی %~% که خود بشنیده باشی خود بگوئی
# 197 تو خودگوئی کسی دیگر نباشد %~% حقیقت جمله خیر و شر نباشد
# 198 تو خود گوئی ز خود حق دیده باشی %~% عیان خویشتن بگزیده باشی
# 199 بلا از خویش بین و ز غیر منگر %~% که اینجا غیر نیست و سیر منگر
# 200 بلا از خویش بین و تن فروده %~% اگر تو عاشقی کل داد او ده
# 201 بلا از خویش بین صورت رها کن %~% از این آلودگی خود با صفا کن
# 202 بلا از خویش بین اندر سوی دار %~% شو و خود کن ز اسرارت نمودار
# 203 بلا از خویش بین و جان برافشان %~% که تاجانت شود دیدار جانان
# 204 بلا از خویش بین کاینجا لقایست %~% لقای دوست در عین بلایست
# 205 بلا از خویش بین ای واصل یار %~% که این باشد حقیقت حاصل یار
# 206 بلا از خویش بین از دید صورت %~% چنین افتاد در اول ضرورت
# 207 چنین خواهد بدن در آخر کار %~% که ویرانی پذیرد نقش پرگار
# 208 چنین باشد چنین خواهد بدن کار %~% که ویران گردد این جمله بیکبار
# 209 چنین خواهد بدن در سر اول %~% که این صورت شود آخر مبدل
# 210 چنین خواهد بدن گر راز دانی %~% سزد کین جمله معنی بازدانی
# 211 نخواهد ماند جزدلدار تحقیق %~% نمیبینیم بجز او سر توفیق
# 212 اگر مرد رهی اینجا بلاکش %~% بلا مانند جمله انبیاکش
# 213 اگر جمله بلای دید ایشان %~% کشی اینجایگه توحید ایشان
# 214 ترا پیدا شود مانند منصور %~% یکی گردد حقیقت جاودان نور
# 215 تو باشی در همه چیزی نمودار %~% کز این سانست سر عشق تکرار دمادم در
# 216 یکی میآید ای دوست %~% طلب کن مغز و بگذر زود از پوست
# 217 دمادم در یکی میگویمت من %~% دوای درد و دل میجویمت من
# 218 دواکن خویشتن را زین نمودار %~% که باشد آخر کارت دوا یار
# 219 طبیعت درد جان دلدار باشد %~% شفای جان تو هم یار باشد
# 220 دوای درد جان چبود بلایش %~% بلا دیدند مردان بس لقایش
# 221 شد ایشان را همی روشن حقیقت %~% که بسپردند کلی در شریعت
# 222 دل و جان سوی یار و یار گشتند %~% تمامت صاحب اسرار گشتند
# 223 تو ترک جان کن و جانان یقین بین %~% ز کفر و عقل و عشق و سر و دین بین
# 224 که اینجا جملگی بند حجابست %~% ولیکن شرع در عین حسابست
# 225 تو ترک جان کن و دلدار دریاب %~% در اینجاگه حقیقت یار دریاب
# 226 تو ترک جان کن و جانان ببین کل %~% نمود عشق او آسان ببین کل
# 227 تو ترک جان کن اینجا همچو منصور %~% اناالحق گوی از نزدیک وز دور
# 228 تو نزدیکی ولی از خویش دوری %~% حقیقت ظلمت و در عین نوری
# 229 ترا چندان در این ره پیش بینی %~% نیامد تانمود جان ببینی
# 230 ترا چندان در اینجاگفت و گویست %~% که دل گردان شده مانند گویست
# 231 ترا چندان در این ره باز ماندست %~% که جانت پر ز حرص و آز ماندست
# 232 ترا چندین در این ره کفر و دین است %~% کجا دید ترا عین الیقین است
# 233 ترا چندین در این ره گفتم ای جان %~% که بیش از پیش مر خود را مرنجان
# 234 بلاها میکشی از نفس مردار %~% گرفته آینه دل جمله زنگار
# 235 بلاها میکشی از خوی بد تو %~% بدوزخ باز مانی تا ابد تو
# 236 اگر این نفس اینجاگه بسوزی %~% بمانده غافل اندر خود هنوزی
# 237 اگر این نفس بر تو چیره گردد %~% نمود عشق اینجا تیره گردد
# 238 بیابی آنچه که گم کرده تست %~% چه دانی تا چه اندر پرده تست
# 239 بنادانی گرفتار اندر اینجا %~% حقیقت خویش آزاری در اینجا
# 240 بنادانی ندیدی یار خود تو %~% فتادستی چنین در نیک و بد تو
# 241 بنادانی چنین مغرور ماندی %~% تو از دیدار جانان دور ماندی
# 242 بنادانی بشد بر باد ناگاه %~% بشد عمر و ندیدستی رخ شاه
# 243 بنادانی بسی کردی جهولی %~% در این دنیای دون در کل فضولی
# 244 بنادانی گرفتار آمدت جان %~% بماندی مبتلا در بند و زندان
# 245 بنادانی ز دانائی خبر تو %~% نداری و فتادستی بسر تو
# 246 بنادانی رهی آنجا ببردی %~% میان آب حیوان تشنه مردی
# 247 بنادانی لب آب حیاتی %~% نمیدانی و مانده در مماتی
# 248 بنادانی چو داری آب حیوان %~% چرا غافل شدی مانند حیوان
# 249 بنادانی چرا در ظلمت تن %~% نمیابی حقیقت آب روشن
# 250 تو داری آب حیوان اندر این دل %~% گشاده گشته بر تو راز مشکل
# 251 تو داری چشمه حیوان بر خود %~% حقیقت گردی اینجا رهبر خود
# 252 چرا غافل شدی ای خضر دریاب %~% که اینجا آب حیوانست خور آب
# 253 در این ظلمت تو ای خضر حقیقی %~% که با الیاس جانت هم رفیقی
# 254 ببین هان چشمه معنی بخور آب %~% دمی الیاس را از عشق دریاب
# 255 تو داری باطن سر معانی %~% بخور آب و بده او را عیانی
# 256 چو هر دو در صفت دارند معنی %~% نمود عالم عشقست تقوی
# 257 شما را هر دو دیدار است باقی %~% که در ظلمت شما را دوست ساقی
# 258 بود ای جان دمی معنی اسرار %~% شود این لحظه تو پندم نگهدار
# 259 چو علم کل ترا کل متصف شد %~% تنت باجان و جانان منتصف شد
# 260 تو خوردی آب حیوان اندر اینجا %~% نمیری تا ابد پنهان در اینجا
# 261 ز جسم عالمی بر آفرینش %~% تو داری در نهان عین الیقینش
# 262 یقین داری که بود حق تو دیدی %~% ز علم اینجا بکام دل رسیدی
# 263 ز علم اینجا زدی دم در یکی تو %~% خدا را یافتی خود بیشکی تو
# 264 ز علم اینجا زدی دم همچو حلاج %~% ندادی بر سرت از دست شد تاج
# 265 ز علم اینجا زدی دم همچو او تو %~% ندیدی هیچ بد الا نکوتو
# 266 در این دم عالم معنی تو داری %~% حقیقت دنیا و عقبی تو داری
# 267 در این دم آندم اول ز جانت %~% دمادم روح میآرد عیانت
# 268 در این دم ایندم عین الیقین است %~% که اول بود دیدی آخر این است
# 269 در این تن جوهری داری نگهدار %~% بر عاشق تو میکن آن نگهدار
# 270 در این دم نیست کلی نفخه صور %~% که اینجا میدهی نزدیکی ودور
# 271 مشو چون این دمت الله بخشید %~% ترااز خود دل آگاه بخشید
# 272 ترا بخشایش و اسرار آنجاست %~% حقیقت دریکی تکرار آنجاست
# 273 تراملک است و مال و جاه دایم %~% که داری ذات هستی نور قائم
# 274 بذات حق شدی اکنون مبرا %~% رموز عشق بگشادی هویدا
# 275 ز ذاتی و صفاتت هست غافل %~% صفات وفعل تو هم گشت واصل
# 276 صفات و فعل تو ذات قدیمند %~% از آن اینجایگه بی خوف و بیمند
# 277 صفات و فعل تو دیدارجانست %~% ز چشم آفرینش آن نهانست
# 278 صفات و فعل تو اندر اناالحق %~% ز دید اینجای گشتند راز مطلق
# 279 صفات و فعل تو دیدار آمد %~% حقیقت جملگی انوار آمد
# 280 صفات و فعل تو الله خواهد %~% شدند تحقیق میچیزی نکاهد
# 281 صفات و فعل تو خدا شدن نور %~% محیط جمله اشیا و مشهور
# 282 صفات و فعل تو گردان نور است %~% از آن واصل شده اندر حضور است
# 283 صفات و فعل تو آمد منزه %~% که کرده است اندر این معنی تو ره
# 284 صفات و فعل تو پرده چو برداشت %~% بدید اسرار و آنگه دیده برداشت
# 285 حقیقت عشق تو اینجا صفاتت %~% صفاتت محو شد اعیان ذاتت
# 286 صفات نور دارد در نمودار %~% کسی باید که یابد این نمودار
# 287 صفاتت برتر از دیدار دیدم %~% حقیقت جملگی اسرار دیدم
# 288 صفاتت ذات و ذاتت جان و دل شد %~% دل عشاق دیدت دید دل شد
# 289 تمامت مشکلات اینجا یقین است %~% کسی داند که از تو پیش بین است
# 290 ز تو پیدا ز تو پنهان تمامت %~% همه از جان و دل گشته غلامت
# 291 غلامت شد در اینجا هر چه پیداست %~% ز تو آمد شد آخر نیز یکتا است
# 292 بتو در آخر و اول بدیدن %~% همه از تو بذات تو رسیدن
# 293 بتو زنده است جسم و جان عشاق %~% که ذات تست اندر جانها طاق
# 294 بهر معنی که گویم بهتر از آن %~% دگر میآئی ای اسرار پنهان
# 295 مکن پنهان نمودت آشکارا %~% کن اینجا و مکن ضایع تو ما را
# 296 مکن پنهان که فاشت این نمودت %~% بر عطار بیشک بود بودت
# 297 مکن پنهان ورا در آخر کار %~% که تااینجا شوی کلی پدیدار
# 298 تو پیدا کردی او را در بر خویش %~% توئی تحقیق او را رهبر خویش
# 299 نهان خواهیش کردن آخر کار %~% که تا اینجا شوی کلی پدیدار
# 300 تو میدانی مراد جانم ای جان %~% که از تو یافتم اسرار پنهان
# 301 تو میدانی امید جان چه دارم %~% که آونگم کنی در عین دارم
# 302 تو بردارم کنی اینجا چو مشهور %~% تو گردانی مرا در جمله منصور
# 303 ز تو گریانم و وز تو شده من %~% بدیدار یقین از تو شده من
# 304 تو بنمودی مرا اسرار توحید %~% ز خود کردی مرا اینجای جاوید
# 305 ز دیدارت چنان حیران و مستم %~% که جامت اوفتاد اینجا زدستم
# 306 ز دیدارت همه دیدار دارم %~% که هر لحظه بسی اسرار دارم
# 307 ز دیدارت چنان مدهوشم ای جان %~% که بیخود مینویسم راز پنهان
# 308 ز دیدارت پدید اینجا بکاغذ %~% برم یکسانست اینجا نیک با بد
# 309 تو دارم در جهان و کس ندارم %~% که عمری سوی دیدت میگذارم
# 310 تو دارم هیچ اینجا نیست جانا %~% ز دید تو همه یکی است جانا
# 311 یکی دیدم ترا بیمثل و مانند %~% که یکتا مر ترا هر لحظه خوانند
# 312 یکی دیدم که بی همتائی اینجا %~% منزه در همه یکتائی اینجا
# 313 یکی دیدم صفات ذات اول %~% که جان دانست اینجا راز مشکل
# 314 یکی دیدم صفات لامکانت %~% که کردستی ز خود عین العیانت
# 315 یکی دیدم که ازتو گشت ظاهر %~% همه در تو تو اندر جمله قادر
# 316 یکی دیدم که بیچونی و بی چه %~% در این معنی چه داری جملگی چه
# 317 تو سلطانی و جمله بندگانند %~% بجز تو هیچ اگر چه میندانند
# 318 ز یکتائی ترا بشناختستم %~% ز تو در تو تمامت باختستم
# 319 ز یکتائی ترا دیدم حقیقت %~% سپردم من ترا اینجا طریقت
# 320 ز یکی دیدمت اندر یکیام %~% ز تو قائم شده من بیشکیام
# 321 ز یکی دیدمت اینجا نمودت %~% درون خویشتن من بود بودت
# 322 ز یکی دیدمت اینجا نهانی %~% زدم دم بیشکی از تو معانی
# 323 مرا شد منکشف از اهل ذاتت %~% که بشنفتم بسی دید صفاتت
# 324 گمانم بود اول بی یقین من %~% بدم غافل ز راز اولین من
# 325 گمانم بد یقین شد آخر کار %~% چو در جانم شدی اینجا پدیدار
# 326 گمانم بد ولی تحقیق دیدم %~% ز بخت اینجا بکام دل رسیدم
# 327 گمانم رفت واصل کردیم کل %~% همه امید حاصل کردیم کل
# 328 گمانم رفت اینجا در یقینم %~% تو هستی اولین و آخرینم
# 329 گمانم رفت ای جان خود نمودی %~% گره از کارم اینجا برگشودی
# 330 گمانم رفت دیدم رویت ای جان %~% گذرکردم کنون درکویت ای جان
# 331 درون خانه تو تاختم من %~% نمود خویشتن در باختم من
# 332 زهی حسن تو نور روی خورشید %~% که در وی محو گشته سایه جاوید
# 333 زهی حسن تو نور جمله آفاق %~% فتاده لون او و خویشتن طاق
# 334 زهی حسن تو مغز جان عشاق %~% نواها بر زده بر کل آفاق
# 335 زهی حسن تو داده ماه را نور %~% که در آفاق او دیدیم مشهور
# 336 زهی نور تجلی در دل و جان %~% فکنده عاشقان بیجان بسا جان
# 337 زهی نورت یقین جان و دل شد %~% از آن این مشکلات جمله حل شد
# 338 که نورت روشنست و چشم تاریک %~% فتاده در برت چون موی باریک
# 339 ز نورت پرتوی بر جانم افتاد %~% رموز جملگی اینجای بگشاد
# 340 ز نورت پرتوی در وادی جان %~% فتاد و یافت بس موسی عمران
# 341 ترا اندر تجلی آشکاره %~% اگرچه کوه تن شد پاره پاره
# 342 ز نورت جز نمودی نیست جانا %~% چگویم چونکه سودی نیست جانا
# 343 بهر رازی که میگویم ترا من %~% بر آفاق در اسرار روشن
# 344 همی ترسم که پنهانم کنی تو %~% در آخر عهد جانم بشکنی تو
# 345 نمودار الستم فاش گردان %~% مرا ای جان و دل ضایع مگردان
# 346 نمودار الستم آنچه گفتی %~% که خود گفتی وهم مر خود شنفتی
# 347 یقین دانم تو من چیزی ندانم %~% تو پیوستی و گفتی حق آنم
# 348 کمالت در دل و جان یافتستم %~% چو برق اندر رهت بشتافتستم
# 349 کمالت در خود ای جانم یقین شد %~% که دید اولین و آخرین شد
# 350 کمالت در دل و جانم پدید است %~% ولی صورت ز چشمم ناپدیداست
# 351 کمالت در دل و جانم عیانست %~% نموددیدت ازجمله نهانست
# 352 کمالت یافتم نقصان شدستم %~% صور یکبارگی پنهان شدستم
# 353 کمالت یافتم ای جوهر ذات %~% بتو پنهان شدم اینجا ز ذرات
# 354 کمالت یافتم بیچون چرائی %~% از آن کاینجا چگونه در لقائی
# 355 کمالت یافتم من ناتوانم %~% که در دیدارتو کلی نهانم
# 356 کمالت یافتم بی مثل و مانند %~% ز صورت هر کسی اینجا ندانند
# 357 کمالت در وصال جان نهانی %~% چگویم پیش از این اکنون تو دانی
# 358 کمال تو تو میدانی یقین بس %~% که هستی اولین و آخرین بس
# 359 کمال نقد میدانی که چونست %~% که ازمعنی و از صورت برونست
# 360 کمال تو تو میدانی که هستی %~% درون جان ودل کلی نشستی
# 361 که داند وصف کرد اینجای در خود %~% که یکسانست اینجا نیک با بد
# 362 که داند وصفت ای جانها بتو شاد %~% که از تو شد جهان جانم آزاد
# 363 که داند تا چه چیزی وز کجائی %~% همی دانم که در عین لقائی
# 364 که داند وصفت اینجا کردن ای جان %~% که پیدائی حقیقت مانده پنهان
# 365 که داند راه بردن نیز سویت %~% همه سرگشته اندر خاک کویت
# 366 که داند شرح وصفت در بیان گفت %~% که بتواند بیان هر زبان گفت
# 367 که بتواند صفاتت وصف کردن %~% کجا جان سوی ذاتت راه بردن
# 368 ندانم هم تو دانی اول کار %~% در آخر کرده خود را پدیدار
# 369 در آخر روی خود اینجا نمودی %~% نبودی فاش اکنون فاش بودی
# 370 در آخر ذات پاکت باز دیدم %~% ز نور ذات تو اینجا رسیدم
# 371 در آخر واصلم خواهی تو کردن %~% که بنهادستمت ای دوست گردن
# 372 قبولش کن که دیدستت نهانی %~% دم تو زد دمادم در معانی
# 373 قبولش کن مران از حضرت خود %~% ببخشش اندر اینجا قربت خود
# 374 قبولش کن که زار و ناتوانست %~% فتاده خوار و رسوای جهانست
# 375 قبولش کن که دیدار تو دید است %~% کنون در دید دیدت ناپدیدست
# 376 قبولش کن در آخر ای همه تو %~% که در آخر تو داری سر همه تو
# 377 حجاب آخر مرا بردار از پیش %~% که هستم جان و دل اینجایگه ریش
PageV01P086
# 1 شبی میگفت اکافی همین راز %~% که یارب این حجاب آخر برانداز
# 2 مسوزان بیش از این مر دوستانت %~% بگو تا کی بود راز نهانت
# 3 چنین پیدا چنین پنهان چرائی %~% که با رندان دمادم آشنائی
# 4 همه خاصان کشیدستی بزنجیر %~% ندارند اندر اینجا هیچ تدبیر
# 5 همه حیران تو اینجا بماندند %~% بیک ره دست از ره برفشاندند
# 6 تو یار عامی و خاصان چنین خوار %~% کنی پیوسته میداری تو غمخوار
# 7 تمامت عاشقان در خون فکندی %~% میان پردهشان بیرون فکندی
# 8 ترا باشد مسلم آنچه خواهی %~% بکن بر بندگان خود تو شاهی 
# 9 بیک ره ماندهام اینجای بر در %~% اسیر و عاجز و مسکین و غمخور
# 10 نمود عشق خود اینجا تو بنمای %~% گره ازکار جمله هم تو بگشای
# 11 تو بگشا این گره از بود جمله %~% که هستی بیشکی معبود جمله
# 12 تو داری جان و دل هستی دل و جان %~% دمادم عاشقان خود مرنجان
# 13 رهی بنموده عشاق با خود %~% همان دارند طمع کآخر توشان زد
# 14 نگردانی و بخشی آخر کار %~% مر ایشان را بوصل خود بیکبار
# 15 بلای عشق تو اینجا کشیدند %~% برای آنکه دید تو بدیدند
# 16 در آخرشان لقای خویش بنمای %~% نمود خویشتان از پیش بنمای
# 17 همه واصل کن اینجاگه چو منصور %~% که تاگردند کل نور علی نور
# 18 حقیقت شان بیکره بود گردان %~% زیان جملگی شان سود گردان
# 19 بدست تست این سر نهانی %~% که راز جملگی اینجا تو دانی
# 20 گر آمرزی تمامت در قیامت %~% کف خاکست پیشت این تمامت
# 21 کف خاکست پیشت جمله جانها %~% مکن ضایع در اینجاگاه تنها
# 22 ببگذار ای کریم ناتوانبخش %~% بفضل خویش بر خلق جهان بخش
# 23 سوی جنت رسان مر جمله را پاک %~% چه باشد نزد تو پاکان کف خاک
# 24 وصال خویش کن روزی جمله %~% ببین آخر جگر سوزی جمله
# 25 همه حیران و زار افتاده نزدیک %~% بتو اندر صراطی مانده باریک
# 26 در این زندان کن ایشان راتو آزاد %~% اسیرانند دهشان جملگی داد
# 27 در آخرشان بکن مقصود حاصل %~% همه از ذات خودگردان تو واصل
PageV01P087
# 1 یکی هاتف مر او را داد آواز %~% که اکافی نکو گفتی ز آغاز
# 2 کریمیم و رحیم و بردباریم %~% کجا مر بندگان ضایع گذاریم
# 3 چو ما داریم حکم لایزالی %~% هر آنچه اندیشه میدارند حالی
# 4 بدانیم آن همه از پیش اینجا %~% که هستیم بیشکی دانا و بینا
# 5 نظر داریم ما در جان جمله %~% که مائیم این زمان پنهان جمله
# 6 نهان و آشکارا جمله مائیم %~% که دید خویش جمله مینمائیم
# 7 نظر داریم بر نیکی هر کس %~% که شاهی در دو عالم مر مرا بس
# 8 ز عدلم ظلم نبود گر بدانید %~% که میدانم که جمله ناتوانید
# 9 نکردم ظلم هرگز کی کنم من %~% چگونه عهد ایشان بشکنم من
# 10 همه اندر ازل چون ذره بودند %~% نه چون این دم بخودشان غره بودند
# 11 همی دانستم اسرار تمامت %~% نمود دادن و مرگ قیامت
# 12 همه احوالشان نزدم یقین است %~% که ذاتم اولین و آخرین است
# 13 در آندم کز الست خویش گفتم %~% عیان خویششان از پیش گفتم
# 14 نه صورت بد نه جان جز جوهر من %~% که بد در ذاتشان انوار روشن
# 15 الست و ربکم گفتم همهشان %~% در اسرار من سفتم همهشان
# 16 نمودمشان لقای خود در آن دم %~% یقینشان مینمایم هم دمادم
# 17 همه قالو ابلی گفتند با ما %~% که امر ما بجا آرند اینجا
# 18 چو حکم ما همه از پیش رفته است %~% تمامت راز ما از پیش گفتست
# 19 هر آنکو امر من نارد بجایم %~% مر او را بیشکی ذاتم نمایم
# 20 در این قرآن سرش روزی کنم من %~% عیانش جمله پیروزی کنم من
# 21 در این قرآن سرش بخشم تمامت %~% رهانم من ولی از هول قیامت
# 22 سوی جنت برم بنمایمش دید %~% که تا ما را یکی بیند ز توحید
# 23 نمود ذات خود او را نمایم %~% که من با جملگی مر آشنایم
# 24 ولی باید که رمزم کار دارند %~% نمود خویش در اسرار دارند
# 25 کسانی کاندر آن دم راز دیدند %~% همان دم اندر این دم باز دیدند
# 26 طلب کردند ما را اندر اینجا %~% یکی بینند معانی با مسما
# 27 هر آنکو طالب ما بد در اول %~% نگردانیم ما او را معطل
# 28 هر آنکو طالب ما بد مرا یافت %~% بوقتی کاندر این دیدار بشتافت
# 29 هر آنکو طالب ما گشت از جان %~% نمائیمش در آخر راز پنهان
# 30 هر آنکو طالب ما بود از اول %~% کنیمش مشکلات اینجایگه حل
# 31 هر آنکو طالب ما بود مادید %~% مرا هم ابتداو انتها دید
# 32 کنم واصل مر او را آخر کار %~% یکی گردانمش هم نقطه پرگار
# 33 کنم واصل مر او را ناگهانی %~% ببخشم این جهان و آن جهانی
# 34 کنم واصل من از دیدار خویشم %~% که من از جملگی اینجای بیشم
# 35 کنم واصل هم اینجاگه ولیکن %~% نباید بود آخر ازمن ایمن
# 36 که من دانم که راز جمله چونست %~% که دائم هم برون و هم درونست
# 37 کسانی را که دیدم راز ایشان %~% که بد باشد ز شان اینجا پریشان
# 38 کنم اینجا سزاشان من دهم پاک %~% بگردانم همه در خون و در خاک
# 39 ز ظالم داد مظلومان ستانم %~% که من با دوستداران دوستانم
# 40 قصاص جملگی اینجا برانم %~% که راز جملگی من نیک دانم
# 41 اگر اینجا بدیها کرده باشند %~% بمانده دائم اندر پرده باشند
# 42 عقوبتشان کنم در دوزخ ستان %~% که تا گویند دم دم آخ ایشان
# 43 ببخشم عاقبت او را بتحقیق %~% دهم او را هدایت من ز توفیق
# 44 سوی جنت برم او را بتحقیق %~% ببختش در رسانم من بتحقیق
# 45 سوی جنت برم او را بصد ناز %~% بتختش برنشانم من باعزاز
# 46 کسی کو بد کند ماننده خون %~% کنم خوارش در آخر بی چه و چون
# 47 نمود او را کشم من چند بارش %~% دراندازم نهان در سوی دارش
# 48 بسوزانم ورا اینجا بزاری %~% نمایم مرد را بسیار خواری
# 49 دگر خواهم ببخشم آخر کار %~% چنین رفته است حکم ما بیکبار
# 50 ولی احوال دزدان اینچنین است %~% مرا راز همه عین الیقین است
# 51 بدی را هم بدیشان آورم پیش %~% ز نیکی نیکی آرم دیدن پیش
# 52 کنم روزی کسی کو نیک باشد %~% که قول من دروغ اینجا نباشد
# 53 همه در نص قرآن بازگفتم %~% یقین من جملگی در راز گفتم
# 54 نمود جمله در قرآن نمودم %~% که تا دانی که من غافل نبودم
# 55 زهر کس راز جمله دیدهام من %~% ولیکن انبیا بگزیدهام من
# 56 کسی کو بر ره ایشان رود پاک %~% نماند در حجاب صورت خاک
# 57 سلوک انبیا اینجا کند او %~% همه عهد الستم نشکند او
# 58 بجای از دیر آن رازی که گفتم %~% نه آخر گوید اینجا نه شنفتم
# 59 بهانه نیست ما را آخرالامر %~% مرا باید بجا آوردنت امر
# 60 چنین است این نمود راز اینجا %~% حقیقت باز گفتم راز اینجا
# 61 هر آنکو کرد امرم بیشکی رد %~% کنم با او بدی و من کنم رد
# 62 مر او را شیخ دین اکافی ما %~% توئی خود بیشکی کل صافی ما
# 63 نمود ما تو دیدستی حقیقت %~% سپردی نزد ما راه شریعت
# 64 توئی محبوب ما در سر معراج %~% که بر فرقت نهادستیم ما تاج
# 65 توئی محبوب ما در وصل اول %~% که خود را مینکردستی معطل
# 66 براه شرع احمد داد دادی %~% از آن بر فرق تاجی بر نهادی
# 67 منت اندر ازل بخشیدهام من %~% در اینجا خرقهات پوشیدهام من
# 68 منت اندر ازل دلدار بودم %~% ترا هر جایگه من یار بودم
# 69 منت دادم در اینجا کامرانی %~% حقیقت سر اسرار معانی
# 70 منت اندر ازل کردم نمودار %~% ببخشیدم ترا معنی اسرار
# 71 نمود ما بجا آورده تو %~% نه همچون دیگران در پرده تو
# 72 کنونت پرده اینجابرگرفتم %~% نه همچون دیگرانت بر گرفتم
# 73 ترا بنمودهام اینجا نهانی %~% نمود خویشتن تا باز دانی
# 74 که مائیم اندر اینجا دید دیدت %~% بهر مجلس یقین گفت و شنیدت
# 75 همه اسرار کاینجا گفته تو %~% ز ما گفتی ز ما بشنفته تو
# 76 حقیقت در دل و جانت منم من %~% که بنمودم ترا اسرار روشن
# 77 ره شرع محمد چون سپردی %~% حقیقت گوی از میدان تو بردی
# 78 تو بردی گوی از میدان معنی %~% که داری سر شرع و راز تقوی
# 79 تو بردی گوی وحدت نزد عشاق %~% توئی مشهور اندر کل آفاق
# 80 تو راز ما نهان کردی و گفتی %~% حقیقت جملگی با ما نگفتی
# 81 تو داری ملک و معنی اندر اینجا %~% توئی امروز اندر عشق یکتا
# 82 هر آنکو ما نظر داریم بروی %~% دهیم از خم وحدت مر ورا می
# 83 کنیمش مست همچون تو نهانی %~% که تا او دم زند اندر معانی
# 84 دم معنی ترا بخشیدم از خود %~% که تا بنمودی اینجانیک با بد
# 85 همه در راه ما بنموده راه %~% همه از سر ما گردی تو آگاه
# 86 همه با ما تو داری آشنائی %~% ز تاریکی بدادی روشنائی
# 87 دمی دادم در اینجا داد معنی %~% از آن گشتی بکل آزاد معنی
# 88 تمامت مر ترا از جان مریدند %~% که همچون تو دگر عالم ندیدند
# 89 نباشد چون تو دیگر در خراسان %~% که دشوار تمامت کردی آسان
# 90 نباشد چون تو دیگر پاک یاری %~% که بیند چون تو دیگر شاه یاری
# 91 نباشد چون تو دیگر صاحب درد %~% که افتادی میان عالمان فرد
# 92 نباشد چون تو دیگر صاحب اصل %~% که داری در نمود ما یقین وصل
# 93 نباشد چون تو دیگر واصل اندر ایام %~% که بردی گوی معنی نیز و هم نام
# 94 نباشد چون تو دیگر صاحب درد %~% که بردی گوی معنی تو در این درد
# 95 براه شرع و تقوی پاکبازی %~% که اندر دید ما صاحب نیازی
# 96 براه شرع و تقوی برده گوی %~% یقین از عالمان اندر سخن گوی
# 97 منت دادم منت گفتم کلامم %~% در این اسرار بشنو تو پیامم
# 98 پیامم بشنو و کل یاد میدار %~% ابا خود باش و ما را یاد میدار
# 99 پیامم بشنو ای اکافی دین %~% توئی مانند آدم صافی دین
# 100 توئی صافی ز تقوی و بمعنی %~% گذشته از سر مردار دنیی
# 101 توئی صافی ز ظاهر هم ز باطن %~% که کردستی هزیمت از شر جن
# 102 توئی صافی درون و هم برونی %~% نه همچون دیگران اینجا زبونی
# 103 توئی اسراردان ما ز قرآن %~% که مثلت نیست اندر نص و برهان
# 104 توئی اسراردان ما و مائی %~% که این دم در عیان ما لقائی
# 105 کسی که همچو تودادیمش اینجا %~% نمود علم و حکمت گشت دانا
# 106 در آن سر جملگی را خواستگاریم %~% در آخر جملهشان حاجت برآیم
# 107 در آن ساعت که ما دانیم اینجا %~% رهائی جمله را دانیم اینجا
# 108 بدادن هر کسی بر قدر وسعت %~% نباشد هر کسی در عین قربت
# 109 کسانی کاندر اول ذات ما را %~% ولیکن هست این معنی لقا را
# 110 طلب کردن ز قومی دیدن ما %~% که تا گردند اینجاگاه یکتا
# 111 نمودم دید خود دیدار ایشان %~% که من دانستهام اسرار ایشان
# 112 ز من من را طلب کردند تحقیق %~% بدادم جملگی را عز و توفیق
# 113 بما دیدند اینجا دیدن ما %~% که ما بودیم و ما باشیم یکتا
# 114 نهان ما عیان آمد از ایشان %~% که ایشان گه بدند اینجا پریشان
# 115 ابا ما خوش بدند و بر بلائی %~% حقیقت نوش کرده هر جفائی
# 116 ره درد است راه ما نیازی %~% نداند این بیان هر کس ببازی
# 117 ره درد است راه ما کسی را %~% که بتواند بریدن بی سر و پا
# 118 مرا با صاحبان درد راز است %~% گهی راهم نشیب و گه فراز است
# 119 کسی کو راه ما دیدست اینجا %~% نه بر تقلید بشنیدست اینجا
# 120 کنم آگاه هر کس را که خواهم %~% برانم آنچه آنجا مینخواهم
# 121 کنم آگاه از خود مرد مؤمن %~% که من دانم حقیقت مرد مؤمن
# 122 نه درد مؤمنان آگاه هستم %~% که من دیدارم و کل شاه هستم
# 123 در اینجا هر که باشد صاحب درد %~% کنم در ذات خود او را یقین فرد
# 124 در اینجا هر که باشد صاحب اسرار %~% کنم او را نمود خود نمودار
# 125 در اینجا هر که باشد در بلایم %~% نمایم عاقبت او را بلایم
# 126 در اینجا هر که باشد مر خوشی او %~% نمایم دمبدم مر ناخوشی او
# 127 در اینجا هر که ما را باز بیند %~% ز من هم عزت و اعزاز بیند
# 128 در اینجا هر که رازم گوش دارد %~% مثال انبیا کل هوش دارد
# 129 من او را صاحب قربت کنم باز %~% نمایم مر ورا انجام و آغاز
# 130 لقا بنمایم اینجاگه بدو من %~% مثال آفتاب از چرخ روشن
# 131 لقا بنمایم و دیدار بیند %~% مرا در جزو و کل اسرار بیند
# 132 مر او را جاودانی نور بخشم %~% ز دید خویشتن منشور بخشم
# 133 دهم او را بهشت جاودانی %~% که تا بیند لقایم جاودانی
# 134 کنون ای خواجه اکافی ما %~% یقین بشناس و کل بنگر تو ما را
# 135 مبین جز من که جز من هر چه بینی %~% یقین میدان که نی صاحب یقینی
# 136 چو بر منبر روی منگر بجز من %~% که میگویم ترا اسرار روشن
# 137 منم حاضر ترا از شیب و بالا %~% نمودم لاالهم دان تووالا
# 138 منم حاضر منم ناظر بسویت %~% منم در حالت در های و هویت
# 139 منم اینجا ترا جویان ز اسرار %~% همی گویم دمادم سر اسرار
# 140 درون جانت اینجاهم برونم %~% حقیقت من تراکل رهنمونم
# 141 بجزمن هیچ اینجاگه مبین غیر %~% که یکسانست پیشم کعبه و دیر
# 142 چنین بد با تو ما را عشقبازی %~% مدان زنهار ما را عشقبازی
# 143 چنین بد با تو ما را دوستداری %~% که دانستم که ما را دوستداری
# 144 چنین بد با تو ما را راز پنهان %~% که برگوئی تو ما را راز پنهان
# 145 چنین بد با تو ما را خوش فتاده %~% ببین این رازها چه خوش فتاده
# 146 چنین بد با تو ما را راز اول %~% که گفتم اندر اینجا راز اول
# 147 چنین بد با تو ما را راز تحقیق %~% که بخشیدیمت اینجا راز توفیق
# 148 بگو با اهل مجلس هر زمانی %~% از این معنی حقیقت راستانی
# 149 بگو با اهل مجلس راز ما را %~% نمای اینجایگه سرباز ما را
# 150 بگو با اهل مجلس جمله مائیم %~% که خود را این چنین ما مینمائیم
# 151 درون جانشان آگاه هستیم %~% که ما در جانتان سر الستیم
# 152 بجای آرید اکنون امر ما را %~% که تا شادان شوید امروز و فردا
# 153 بجا آرید آنچه اینجا بگفتم %~% که ما گفتیم و هم خود من شنفتم
# 154 درون جملگی دانیم سرتان %~% که بر رفعت برافرازیم سرتان
# 155 کنون در امر ما پائی بدارید %~% نمود امر ما را پایدارید
# 156 که در آخر شما را من رهائی %~% دهم از دوزخ و عین جدائی
# 157 دهمتان جنت و حور و قصورم %~% بهشت جاودان ودید حورم
# 158 دهمتان جاودانی دیدن خود %~% کنمتان فارغ از هر نیک و هر بد
# 159 بجا آرید ما را عین طاعت %~% در اینجاگه بقدر استطاعت
# 160 بجا آرید فرمان اندر اینجا %~% که از بهر شما کردیم پیدا
# 161 ببینید این زمان اینجای ماوا %~% که تا هر جمله را آریم پیدا
# 162 ز بهر خود شما را آفریدیم %~% ز جمله آفرینش برگزیدیم
# 163 ز بهر خود شما را عزت و ناز %~% ببخشیدم حقیقت من دهم باز
# 164 مکافاتی که اینجا جمله کردند %~% اگر کردند نیکی گوی بردند
# 165 کسی کاسایشی اینجا رسانید %~% تن خود از عذاب ما رهانید
# 166 کسی کاینجا نکوئی کرد از آغاز %~% عوض او رادهم اینجا لقا باز
# 167 همه نیکی کنید و نیک بینید %~% بصدر جنتم نیکو نشینید
# 168 همه نیکی کنید امروز اینجا %~% که تا باشید کل پیروز فردا
# 169 همه نیکی کنید و وز بدی دور %~% شوند اینجایگه کردن پر از نور
# 170 حقیقت هر که ما را دید بشناخت %~% بجز نیکی نکرد و نیک پرداخت
# 171 سرای آخرت بردار و خوش باش %~% تو تخم نیکنامی در جهان پاش
# 172 تو تخم نیکنامی در بر افشان %~% که میداند خدا اینجا یقین دان
# 173 رموزی بود این معنی حقیقت %~% که گفت اینجای آن پیر طریقت
# 174 ز وحدت این معانی گفت اینجا %~% در اسرار کلی سفت اینجا
# 175 ز وحدت کرد مر اینجا نمودار %~% نداند این بیان جز صاحب اسرار
# 176 ز وحدت کرد اینجاگه بیانی %~% حقیقت مؤمنان را شد نشانی
# 177 هر آنکو رازدار کردگار است %~% در اینجا دائما او بردبار است
# 178 هر آنکو کرد نیکی دید شاهی %~% در اینجاگاه از فر الهی
# 179 بجز نیکی مکن با خلق زنهار %~% که نیکی بینی از دیدار جبار
# 180 بجز نیکی مکن تا نیکیت پیش %~% درآید این معانیها بیندیش
# 181 رموز شرع را خوش یاد میدار %~% بیان عاشقان از یاد مگذار
# 182 کسی کو برد رنجی برد گنجی %~% نیابی گنج تو نابرده رنجی
# 183 تمامت اهل ما چو رنج دیدند %~% حقیقت اندر آخر گنج دیدند
# 184 تمامت اهل دل خواری کشیدند %~% که در آخر بکام دل رسیدند
# 185 تمامت اهل دل در آخر کار %~% بدیدند اندر اینجا روی دلدار
# 186 تمامت اهل دل گشتند واصل %~% ز عین شرعشان مقصود حاصل
# 187 شد اینجا در حقیقت حق بدیدند %~% یقین هم ناپدید و هم پدیدند
# 188 یقین سر چو دید اینجای منصور %~% از آن زد دم اناالحق دم که مشهور
# 189 شد اندر آفرینش دمدمه او %~% از آن افکند اینجا زمزمه او
# 190 دم مردان مزن چون سرندانی %~% وگرنه در میان حیران بمانی
# 191 دم مردان مزن اینجا تو زنهار %~% که تا آید نمود کل پدیدار
# 192 دم مردان مزن تادم بیابی %~% چراچندین دمادم میشتابی
# 193 دم مردان در آن دم زن که ناگاه %~% نماید رویت اینجا بی حجب شاه
# 194 دم مردان در آندم زن حقیقت %~% که میبسپرده باشی تو شریعت
# 195 دم مردان درآندم زن که بیخویش %~% حجاب جملگی برداری از پیش
# 196 دم مردان در آندم زن نهانی %~% که نی صورت بماند نی معانی
# 197 دم مردان در آندم زن که اینجا %~% نمودت سر بسر گردد هویدا
# 198 دم مردان در آن دم زن یقین تو %~% که بینی اولین و آخرین تو
# 199 دم مردان در آندم زن ز اعیان %~% که بنماید جمالت جان جانان
# 200 چو بنماید جمالت ناگهان یار %~% وجودت سر بسر بین ناپدیدار
# 201 چو بنماید جمالت ناگهان دوست %~% حقیقت مغز گردد جملگی پوست
# 202 چو بنماید جمالت یار اینجا %~% نبینی بیشکی اغیار اینجا
# 203 چو بنماید جمالت ذات گردی %~% ز بود خویشتن آزاد گردی
# 204 چو بنماید جمالت سر عشاق %~% ببینی و تو باشی در جهان طاق
# 205 چو بنماید جمالت شاد گردی %~% ز بود خویشتن آزاد گردی
# 206 جمال یار پنهانی نماید %~% ترا از بود خود کلی رباید
# 207 جمال یار پنهان نیست پیداست %~% ولیکن چون ببیند دل که شیداست
# 208 ندارد این بیان تا باز بیند %~% نمود خویش آنگه راز بیند
# 209 دلم حیران شد از اسرار گفتن %~% از آن کاینجا ز دید یار گفتن
# 210 بسی گفتست و شیدا شد در آخر %~% اناالحق میزند رسوا شد آخر
# 211 همه مردان راهش منع کردند %~% همه ذرات با او در نبردند
# 212 که این اسرار کردی آشکاره %~% به یک ساعت کنندت پاره پاره
# 213 نمیترسد زمانی کوست شیدا %~% ولیکن دمبدم در دید آن را
# 214 بهوش آمد مصفا گردد از نار %~% نمیبیند یقین جز دیدن یار
# 215 بهوش آمد نمود جان به بیند %~% بجز جان هیچ و جز جانان نبیند
# 216 ولیکن جان مر او را پایدار است %~% که دل در پایداری پایدار است
# 217 دل و جان هر دو دیدار خدایند %~% نه پنداری ز یکدیگر جدایند
# 218 دل و جان هر دو دیدارند اینجا %~% ولیکن ناپدیدارند اینجا
# 219 یقین بشناس کاینجا دوست پیداست %~% حقیقت مغز جان در پوست پیداست
# 220 یقین بشناس اینجا خویشتن تو %~% نمود روی اندر جان و تن تو
# 221 مبین جز او که او بنمود رویت %~% درون جان تو در گفتگویت
# 222 همه گفت تو او باشد چو بینی %~% ولیکن او عیان اینجا نبینی
# 223 همه دیدار او اینجاست بنگر %~% درون جان و دل یکتاست بنگر
# 224 فروغش کاینات اینجای دارد %~% ولیکن کس خبر اینجا ندارد
# 225 تمامت دیدهها در دیده دارد %~% که بینائی یقین در دیده دارد
# 226 کسی داند که او اینجا چگونست %~% که بیرونش یکی با اندرونست
# 227 کسی داند که جانان دیده باشد %~% که سر تا پای خود او دیده باشد
# 228 اگر دیده شوی این دیده باشی %~% وگرنه کی تو صاحب دیده باشی
# 229 تو صاحب دیده شو در دیده بنگر %~% جمال جاودان در دیده بنگر
# 230 تو صاحب دیده شو در دیدن یار %~% درون دیده او را بین و بگمار
# 231 اگر صاحبدلی اینجانظر باز %~% نظر تا روی او بینی نظر باز
# 232 اگر صاحبدلی جز او مبین تو %~% درون دیده در عین الیقین تو
# 233 اگر صاحبدلی دل را نگهدار %~% که تا یابی در اینجا زود دلدار
# 234 چو دلدارت نظر دارد نظر کن %~% دلت ازدیدن رویش خبر کن
# 235 خبر کن دل که دلدارست آنجا %~% درون جان شده تحقیق یکتا
# 236 خبر کن دل که جان درتو پدیدست %~% ولیکن جان ابر گفت و شنیدست
# 237 خبر کن دل حقیقت جان شود دل %~% یقین بیند عیان جانها شود دل
# 238 دلت جانست و جان یکتا و دل دوست %~% یقین پیدا و پنهان جمله خود اوست
# 239 دلت جانست و جان دل گشت آنجا %~% چرا داری تو خود سرگشته اینجا
# 240 دلت جانست و جان دل گشت ناگاه %~% اگر یابی تو اینجا دیدن شاه
# 241 دلت جانست و جان و دل یکی بین %~% رخ جانان در این دو بیشکی بین
# 242 دلت جانست و جان و دل صفاتند %~% حقیقت هر دو اینجانور ذاتند
# 243 دلت جانست و جان ودل نمودار %~% یکی در ذات داند صاحب اسرار
# 244 که چون جان دل شود جانان بگیرد %~% نمود هر دوشان آسان بگیرد
# 245 محمد(ص) چون دل و جان را یکی دید %~% خدا را در دل و جان بیشکی دید
# 246 دل و جانش یکی شد در حقیقت %~% ورا شد فاش در عین طبیعت
# 247 دل و جانش یکی بد در دو عالم %~% از آن میگفت او سر دمادم
# 248 دل و جانش یکی گشت و خدا دید %~% از آن او ابتداو انتها دید
# 249 دل و جانش یکی شد تا حقیقت %~% ورا شد فاش در عین شریعت
# 250 دل و جانش نمود کن فکان بود %~% حقیقت او یقین خود جان جان بود
# 251 دل و جانش نمود کائناتست %~% یقین میدان که او دیدار ذاتست
# 252 دل و جانش چو در یکی لقا یافت %~% از آن اینجایگه عین بقا یافت
# 253 دل و جانش چو در یکی قدم زد %~% ورای چرخ اعظم او قدم زد
# 254 دل و جانش چو در یکی بیان کرد %~% درون جان من شرح و بیان کرد
# 255 دل و جانش چو در حق گشت واصل %~% همه مقصود ما را کرد حاصل
# 256 دل و جانش همه دلدار دارد %~% کسی داند که دل بیدار دارد
# 257 دل و جانش نمود عاشقانست %~% مرا از جان و دل شرح و بیانست
# 258 دل و جانش چودید اینجا یقین باز %~% حقیقت یافت اینجا اولین باز
# 259 دل و جانش همه اسرار برگفت %~% همه از دیدن دلدار برگفت
# 260 دل و جانش را تحقیق بنمود %~% بیک دم جان من اینجای بربود
# 261 دل و جانش یقین منصور بشناخت %~% دل و جان نزد او یکباره درباخت
# 262 دل و جانش چو دید اینجا یقین حق %~% زد از دیدار جانان او اناالحق
# 263 دل و جانش نمود او نمودار %~% از آن شد ناگهی منصور بردار
# 264 دل و جانش هر آنکو میشناسد %~% دو عالم خصم باشد کی هراسد
# 265 دل و جانش یقین عطار دارد %~% از اینسان نافه اسرار دارد
# 266 دل و جانم فدای خاک پایش %~% که در جان و دلم زینجا صفایش
# 267 بجان بنمود اینجاگه نهانی %~% کز او دارم همه راز معانی
# 268 دلم جان گشت و جان ودل حقیقت %~% چو دیدم مرورا راز شریعت
# 269 دلم جان گشت جان دل در لقایش %~% چو دیدم ناگهی دید بقایش
# 270 دلم جان گشت جان دل در بر او %~% ایا سالک کنون ره بر سوی او
# 271 درون جمله جانها مصطفی بود %~% که او اینجایگه عین لقا بود
# 272 ندانست این بیان جز مرد صدیق %~% نداند این رموز اینجا چو زندیق
# 273 کسی باید که او اینجا بداند %~% که جان و دل بروی او فشاند
# 274 کسی باید که او را بیند اینجا %~% که باشد از نمود عشق اینجا
# 275 کسی باید که صافی ذات باشد %~% نمود جمله ذرات باشد
# 276 کسی باید که در یکی نمودش %~% ببیند مر ورا اینجا سجودش
# 277 کنون چون آدم ار این سر بدانی %~% شود فاشت همه سر معانی
# 278 معانی مصطفی دان ای برادر %~% ز شرع مصطفی امروز بر خور
# 279 که شرع مصطفی دیدت نماید %~% یقین اینجایگه رازت نماید
# 280 محمد واصل هر دو جهانست %~% بصورت برتر از کون و مکانست
# 281 محمد(ص) واصل آید اندر اینجا %~% مر او را حاصل آمد اندر اینجا
# 282 حقیقت جان جان بشناخت تحقیق %~% که او را بود این اسرار توفیق
# 283 مر او را داده بد یزدان بیچون %~% در اول تا بآخر بی چه و چون
# 284 جمالش بود مکتوبات جمله %~% از آن بد سر مصنوعات جمله
# 285 چو مکتوبات عین او را عیان شد %~% در اینجاگاه او جان جهان شد
# 286 جهان جمله جانها بود احمد %~% که پیدا کرد اینجا نیک از بد
# 287 جهان جمله جانها بد یقین او %~% که بیشک بود در عین الیقین او
# 288 از او شو واصل و تحقیق او یاب %~% همی گویم یقین توفیق او یاب
# 289 از او شو واصل ای سالک در اعیان %~% که او دارد حقیقت سر جانان
# 290 ندانم چون محمد(ص) صاحب راز %~% که او دیدم حقیقت عین اعزاز
# 291 ندانم چون محمد(ص) پیشوائی %~% کز او دیدم یقین عین لقائی
# 292 ندانم چون محمد واصلی من %~% کز او دیدم حقیقت حاصلی من
# 293 ندانم چون محمد دید الله %~% نمود من رآنی کرد آن شاه
# 294 ندانم چون محمد دید جانان %~% که در جانست چون خورشید تابان
# 295 درون جان برونم اوست اینجا %~% که بیشک جان جانان اوست اینجا
# 296 مرا بنمود رخ در خواب و بیدار %~% شدم دیدم وجودم ناپدیدار
# 297 همه اوبود چون دیدم یقین او %~% حقیقت اولین و آخرین او
# 298 همه او بود او گفتست اسرار %~% نداند این بیان جز مرد دیندار
# 299 محمد(ص) دید در خود حق نهانی %~% از آن او دید او صاحب قرانی
# 300 محمد(ص) دید راز قل هو الله %~% بطونش با ظهور اندر هو الله
# 301 یکی شد مینگفت اینجای بر کس %~% بوقتی این بیان برگفت خود بس
# 302 حقیقت دم زد و گفت از معانی %~% بریاران حقیقت من رآنی
# 303 چو حق بود او بصورت هم بمعنی %~% ببرد این گوی در دنیا و عقبی
# 304 یقین بشناس اگر صاحب یقینی %~% سزد گر جز محمد کس نبینی
# 305 مبین جز مصطفی گر مرد راهی %~% از او یابی حقیقت پادشاهی
# 306 مبین جز مصطفی ای دل در اینجا %~% کز او شد این یقین حاصل در اینجا
# 307 مبین جز مصطفی چیزی تو ای جان %~% که دیدست او در اینجاگاه جانان
# 308 مبین جز مصطفی در هر دو عالم %~% کز اودیدی حقایقها دمادم
# 309 مبین جز مصطفی اکنون خبردار %~% که او باشد ترا معنی خبردار
# 310 مبین جز مصطفی گر راز دانی %~% که بیشک او کند عین العیانی
# 311 من از وی واصلم اینجا یقین است %~% که او در هر دو عالم پیش بین است
# 312 یقین دل چو از وی گشت حاصل %~% مرا اینجایگه او کرد واصل
# 313 بجز احمد مدان ای سالک جان %~% که برگوید ترا اسرار پنهان
# 314 تو ای عطار دیدی روی احمد %~% از آن گشتی تو منصور و مؤید
# 315 دم کل زن در اینجاگاه از او %~% که داری در میان جان تو مینو
# 316 دم کل زن حقیقت باز دیدی %~% ز احمد تو بکام دل رسیدی
# 317 ز یکی مگذر اینجا ویکی باش %~% حقیت راز جانان بیشکی باش
# 318 چنین معنی که اینجا یافتی تو %~% عجب اسرار کل دریافتی تو
# 319 نداری صورتی لیکن معانی %~% همی گوید دمادم در نهانی
# 320 دم منصور اینجا زد دم تو %~% یقین دیگر است اینجا غم تو
# 321 دو عالم در تو حیرانست اینجا %~% که کردستی نمود حق هویدا
# 322 دو عالم در تو حیران و ملایک %~% همی گویند در معنی ملایک
# 323 دو عالم در تو حیران و نظاره %~% تو کردستی ز جمله مر کناره
# 324 بجز جانان نمیبینی یقین تو %~% از آنی اندر اینجا پیش بین تو
# 325 چنانی پیش بین در آخر کار %~% که پرده برفکندسی بیکبار
# 326 چنانی پیش بین در دید مردان %~% تو کردی فاش مر توحید جانان
# 327 چنانی پیش بین در اصل مانده %~% که حیرانی عجب دروصل مانده
# 328 چنانی پیش بین و دم زده تو %~% که کام عشق هستی بستده تو
# 329 چنانی پیش بین و راز دیده %~% که دلداری در اینجا باز دیده
# 330 چنانی پیش بین اندر یکی تو %~% که حق میبینی اینجا بیشکی تو
# 331 چنانی پیش بین و حق عیانت %~% که در یکی است این جمله بیانت
# 332 چنان واصل شوی اینجا یقین باز %~% که دیدی رازهای ما یقین باز
# 333 چنان واصل شوی در حق بیکبار %~% که یکسانست پیشت نقش پرگار
# 334 چنان واصل شدی مانند منصور %~% که در آفاق خواهی گشت مشهور
# 335 تو مشهوری و آگاهی بعالم %~% که اینجا میزنی دم در یکی دم
# 336 از آن دم یافتی سر اناالحق %~% نه باطل میزنی این دم ابر حق
# 337 زنی زیرا که بیچونی یقین یار %~% یکی میبینی اینجا جمله اغیار
# 338 ندیدی غیر جمله دیده تست %~% که میدانی که بیشک دیده تست
# 339 ندیدی غیر جمله یار دیدی %~% حقیقت در وصال کل رسیدی
# 340 ندیدی غیر حق دیدی بر خویش %~% محمد(ص) دیده تو رهبر خویش
# 341 ندیدی غیر دید مصطفی تو %~% از آنی در میانه با صفا تو
# 342 وصال جاودانی یافتی تو %~% که سوی مصطفی بشتافتی تو
# 343 وصال از اوست هر کس کاین نداند %~% یقین میدان که جز حق بین نداند
# 344 زهی سرور زهی مهتر زهی جان %~% توئی بیشک مرا هم جان و جانان
# 345 مرا بنموده اسرار تحقیق %~% ز تو دریافتم دلدار تحقیق
# 346 اگرچه کس نمیداند که چونم %~% تو میدانی که هستی رهنمونم
# 347 کسی کو رهنمونش می تو هستی %~% بلندی یابد او از سوی پستی
# 348 دوائی دردهای جان عشاق %~% توئی بیشک رسول الله در آفاق
# 349 دوای درد من کردی حقیقت %~% نمیگردم زمانی از شریعت
# 350 ره شرع تو بسپردم یقین من %~% که تا کردی در اینجا پیش بین من
# 351 کسی کز شرع پاکت روی برتافت %~% نمود عشق تو اینجا کجا یافت
# 352 ره شرعت وصال جاودانیست %~% خوشا آنکس که اندر شرع تو زیست
# 353 ره شرع تو آن عاشق که بسپرد %~% حقیقت در دو عالم گوی او برد
# 354 ره شرع تو آنکو دیده باشد %~% یقین دانم که صاحب دیده باشد
# 355 ره شرع تودیده انبیااند %~% حقیقت این سپرده اولیااند
# 356 بجزشرع تو در جانم نگنجید %~% که اندر او جمال جاودان دید
# 357 ز شرعت گشتم اینجاگاه واصل %~% همه مقصودهایم گشت حاصل
# 358 ز شرعت این زمانم یافته راز %~% شدستم در یکی انجام و آغاز
# 359 ز شرعت رخ نگردانم یکی دم %~% که به زین من ندیدم در دو عالم
# 360 ز شرعت همچو دریا گشت جانم %~% دمادم جوهر و در میفشانم
# 361 ز شرعت سالکان جان میفشانند %~% حکیمان نیز هم حیران بمانند
# 362 توئی اینجا حکیم درد عشاق %~% توئی اندر میان انبیا طاق
# 363 توئی دیده دمادم روی جانان %~% فکنده دمدمه در کوی جانان
# 364 توئی بیشک جمال یار دیده %~% ز عزت سوی ذات کل رسیده
# 365 مهین جمله اینجا یقین تو %~% که دیدستی خدا عین الیقین تو
# 366 مهین انبیا و اولیائی %~% نمیدانم دگر کلی خدائی
# 367 دلادرمدح او جان میفشانی %~% کز او داری همه راز معانی
# 368 اگر تو مدح او گوئی همه عمر %~% کجا در راه او پوئی همه عمر
# 369 اگر صد سال مدحش گفته باشی %~% ز صد جوهر یکی ناسفته باشی
# 370 چگوئی مدح او مدحش خدا گفت %~% که نام اوست با نام خدا جفت
# 371 علیه افضل الصلوات میگوی %~% وجود او حقیقت ذات میگوی
# 372 ترا این بس بود در هر دوعالم %~% که میگوئی حقیقت این دمادم
# 373 ز توحیدش نظر کن این زمان باز %~% که دیدستی جمال جاودان باز
# 374 سوی حضرت شدی بیشک تو ساکن %~% ز هر تشویشها گشتی تو ایمن
# 375 ترا چون حق نمود اینجا رخ خود %~% دمادم دادت اینجا پاسخ خود
# 376 کنون شو شاد در اسرار معنی %~% که هستی مرد برخوردار معنی
# 377 جهان جان تو داری این زمان کل %~% یقین هستی بمعنی جان جان کل
# 378 ترا بنمود اینجا ذات خود او %~% بکرده فارغت ازنیک و بد او
# 379 دم این سر تو داری کس ندارد %~% یقین جانان تو داری کس ندارد
# 380 همه دارند بقدر خویش جانان %~% ولی این راز افتادست پنهان
# 381 میان اهل دل چون فاش گشتی %~% یقین نقش وهم نقاش گشتی
# 382 از این مستی که داری در دل و جان %~% ز بهر راز هستی گوهر افشان
# 383 زهی گوهرفشانی که تو داری %~% زهی راز معانی که تو داری
# 384 از اینسان کس ندارد هیچ اسرار %~% که داری این زمان زین شیوه گفتار
# 385 همه ذرات از گفتارت ای جان %~% یقین هستند اندر هست پنهان
# 386 چه گویم ای دل رفته ز پیشم %~% که این دم من ندارم هیچ پیشم
# 387 دلا آخر کجائی باز پس آی %~% وگر آمد گره زین عشق بگشا
# 388 دمادم عقل پیر اینجا بتدبیر %~% مرا آنجاکشد بیشک بزنجیر
# 389 جهانم میکند اینجای دربند %~% که ماندستم ز دستش سخت دربند
# 390 چنانم خوار میگرداند اینجا %~% که خواهد کردنم یکباره شیدا
# 391 گهی اندر گمان گاهی یقین است %~% گهی افتاده گاهی پیش بین است
# 392 گهی اندر خراباتست ساکن %~% گهی اندر مناجاتست ایمن
# 393 گهی اندر نمود زهد افتد %~% گهی یکبارگی پرده برافتد
# 394 دمادم مینماید هر صفت او %~% گهی در کفر و گه درمعرفت او
# 395 گهی در دین و گه کفر است کارش %~% چنین افتاد اینجا کار و بارش
# 396 ز دست دل شدم افگار اینجا %~% فروماندم شدم یکبار اینجا
# 397 یقین از جان جان دارم حقیقت %~% که سودا میدهد هر دم طبیعت
# 398 خور و خفت میکنم در سوی صورت %~% پدیداریم بیشک در کدورت
# 399 چو دیگر باز میگردم سوی جان %~% حقیقت روی بنمایند جانان
# 400 از این پس سوی صورت مینیایم %~% که رنج خود ز صورت مینمایم
# 401 از این صورت بجز سودا ندیدم %~% حقیقت جز دل غوغاندیدم
# 402 از این صورت چنان خوار و اسیرم %~% که جانانست بیشک دستگیرم
# 403 از این صورت بلا دیدم دمادم %~% نگشتم زو زمانی شاد و خرم
# 404 از این صورت ندیدم هیچ راحت %~% بجز رنج وبلا و حزن و محنت
# 405 از این صورت همه مردان عالم %~% بلا دیدند اینجاگه دمادم
# 406 از این صورت نه اول آدم اینجا %~% بلا و رنج دید او دم دم اینجا
# 407 بجز معنی ندارم راحت خویش %~% که معنی مینماید قربتم بیش
# 408 بجز معنی نخواهم اندر اینجا %~% که معنی کرد جان جانم اینجا
# 409 چو معنی متصل با ذات افتاد %~% رموز عشق اینجاگاه بگشاد
# 410 چو معنی پیشوای عاشقانست %~% حقیقت درگشای سالکانست
# 411 یقین از دید معنی میتوان یافت %~% که بی معنی نشاید جان جان یافت
# 412 یقین معنی است اسرار دل و جان %~% که از صورت شدست اینجای پنهان
# 413 چو معنی همچو جانان بی نشانست %~% ولی صورت در اینجا با نشانست
# 414 ز معنی و ز صورت بازگفتند %~% بسی تقلید با هم باز گفتند
# 415 کسانی کاندر این صورت بمانند %~% نمود عشق و معنی کی بدانند
# 416 نمود عشق و معنی بی نشانی است %~% بر عشاق این راز نهانی است
# 417 نمود عشق صورت سالکانند %~% که ایشان راز نیک هر دو دانند
# 418 نمود عشق صورت یافت منصور %~% ز صورت گشت او یکبارگی دور
# 419 بمعنی زد اناالحق اندر اینجا %~% ولی صورت شدش اینجا بمعنی
# 420 تنش جان کرد و جان در تن نهانی %~% بگفت آنگاه او راز نهانی
# 421 تنش جان کرد و جان در تن بقا شد %~% به یک ره صورت اندر جان فنا شد
# 422 تنش جان کرد اندر دیده دلدار %~% به یک ره هر دو گشته ناپدیدار
# 423 تن و جان هردو محو یار گشتند %~% حقیقت درنهان دلدار گشتند
# 424 تن و جان هردو روی دوست دیدند %~% تن و جان روی جانان بازدیدند
# 425 تن و جان هر دو یکی گشت در ذات %~% فقالوا ربنا رب السموات
# 426 مر ایشانرا یکی دیدار بنمود %~% نمود هر دوشان کل ذات بنمود
# 427 شدند ایشان بیک ره جوهر کل %~% برستند از جفای و رنج وز ذل
# 428 دم دلدار چون یکی عیان شد %~% تن و جان بیشکی در حق نهان شد
# 429 نهان شد جان و تن اندر بر یار %~% نمود عشق جانان شد پدیدار
# 430 نهان شد جان و تن جان با عیانست %~% ولی این راز هر کس میندانست
# 431 چو منصور آنچنان شد در حقیقت %~% برفتش ازمیان دید شریعت
# 432 طبیعت محو شد آنجا بیکبار %~% نمود عشق جانان شد پدیدار
# 433 نبد منصور حق دیدار بنمود %~% درون و هم برون اسرار بنمود
# 434 اناالحق زد همی جمله شنودند %~% کسانی کاندر این واقف نبودند
# 435 مر او رامنع کردند از شریعت %~% نمیدیدند اسرار حقیقت
# 436 چنان مغرور بودند اندر اینجا %~% که او رادر جنون دیدند و سودا
# 437 مر او را میندانستند تحقیق %~% که حق میگفت اناالحق بهر توفیق
# 438 که ایشان را کند واقف ز اسرار %~% چنان بودند در صورت گرفتار
# 439 نمیدیدند راز حق درونش %~% همی گفتند کافتادش جنونش
# 440 جنونست آنچه او میگوید از خود %~% نه نیکست این بیان و هست این بد
# 441 جنونست اندر اینجا در دماغش %~% درون دل فرو مانده چراغش
# 442 جنونست اوفتاده در سر او %~% بد است این حال و اکنون نیست نیکو
# 443 بیانش سخت بد افتاد اینجا %~% مر او را هست بیشک رنج وسودا
# 444 دماغش او خلل کرد است از جهل %~% شد اکنون او در اینجا خوار و نااهل
# 445 نگوید هیچکس او کو چنین گفت %~% یقین دانیم کو نی از یقین گفت
# 446 چنین علمی که او را بود اینجا %~% جنونش ناگهی بر بود زینجا
# 447 جنونش ناگهی از ره بیفکند %~% بسر او رادرون چه بیفکند
# 448 جنونش در دل و جان زور کردست %~% دو چشم ظاهرش راکور کردست
# 449 جنونش بیخبر کردست در خویش %~% شده دیوانه و لایعقل از خویش
# 450 بباید ره گرفتن تا دوائی %~% کنیم او را که باز آید صفائی
# 451 دل او را از این سودای علت %~% که افتادست اندر رنج و محنت
# 452 از این سودا مر او را وارهانیم %~% که ما احوال این شه نیک دانیم
# 453 همی گفتند از این شیوه سخنها %~% همی دانست منصور آن بیانها
# 454 حقیقت بایزید او را چو بشناخت %~% حجاب از پیش روی خود برانداخت
# 455 جمال بی نشان را یافت منصور %~% که سر تا پای او پاره شده نور
# 456 چنانش عاشق و سرمست کل یافت %~% نظر میکرد و او را هست کل یافت
# 457 حقیقت دید او را فر الله %~% که پیدا گشته بود آنجای آن شاه
# 458 حقیقت یافت با او آشنائی %~% که دیدش بیشکی سر خدائی
# 459 حقیقت چون نظر میکرد او دید %~% نمیزد دم ز سبحانی و توحید
# 460 حقیقت دید او را لامکانی %~% که دم میزد در آن راز نهانی
# 461 حقیقت دید او را آشنا یافت %~% عیانش دید دید مصطفی یافت
# 462 حقیقت یافت او را صاحب اسرار %~% بخود میگفت ما را هست دلدار
# 463 یقین دلدار این دیدست در خویش %~% حجاب اینجایگه برداشت از پیش
# 464 یقین خویش آنجا مینماید %~% دل و جان عزیزان میرباید
# 465 یقین او واصل است و آمده کل %~% که بیرون مان کند از رنج وز ذل
# 466 یقین اوواصل است اندر نهانی %~% حقیقت حق او اندر نهانی
# 467 اناالحق میزند اندر دل او %~% گشادست اندر اینجا مشکل او
# 468 اناالحق میزند در جان او حق %~% مر این باشد حقیقت راز مطلق
# 469 از او اصل شوم اینجا مگر من %~% از او یابم در اینجاگه خبر من
# 470 از او واصل شوم بیشک من اینجا %~% که برگوید مرا سر روشن اینجا
# 471 از او واصل شوی کین راز جانست %~% خداوند زمین و آسمانست
# 472 درون جان او گویا شده یار %~% ولیکن ازتمامت ناپدیدار
# 473 درون جان او میگوید این سر %~% ببینم مر ورا صورت بظاهر
# 474 بطون اوست جانان رخ نموده %~% بیک ره صورت او در ربوده
# 475 اناالحق گوی صورت در میان نیست %~% که این گفتار او جز جان جان نیست
# 476 حقیقت جان جانانست این مرد %~% درونش در اناالحق هست او فرد
# 477 حقیقت جان جان گوید درونش %~% که او بودست اینجا رهنمونش
# 478 یقین بشناختم اکنون ورا باز %~% من این اسرار میگویم کرا باز
# 479 کنم پنهان و با شبلی بگویم %~% درون جان و دل با خود بگویم
# 480 که خواهندم بکردن بر ملامت %~% گرفتست این زمان بیشک قیامت
# 481 عوام الناس نادان و خرانند %~% جز او اسرار او بیشک ندانند
# 482 کجا داند کسی معنی این مرد %~% که هست او اندر اینجا صاحب درد
# 483 هر آنکو صاحب دردست داند %~% که او این صورت حرف از که خواند
# 484 هرآنکو صاحب دردست دیدست %~% که بیشک حق در او گفت و شنید است
# 485 مر این اسرار او را منکشف شد %~% نمود او بجانان متصف شد
# 486 یکی میبیند این منصور اینجا %~% سراسر در عیان نور اینجا
# 487 یکی میبیند آن از جان شده پاک %~% حقیقت محو کرده آب با خاک
# 488 یکی میبیند و اندر یکی است %~% یقین دارد حقیقت بیشکی است
# 489 یکی دیدست در توحید اینجا %~% گذرکرد است ازتقلید اینجا
# 490 یکی دیدست کلی بی نشان است %~% ز دید خویش بی نام و نشان است
# 491 یکی دیدست و یکرنگ است اینجا %~% یقین بی نام و بی ننگ است اینجا
# 492 یکی دیدست صورت ناپدید است %~% حقیقت این زمان در دید دیدست
# 493 یکی دیدست بیشک جمله را دوست %~% شدست اینجای مغزش جملگی پوست
# 494 یکی دیدست و در یکی قدم زد %~% وجود بود خود جمله عدم زد
# 495 یکی دیدست و دم زد در یکی او %~% فدا گشتست اینجا بیشکی او
# 496 یکی دیدست و سلطان گشت دایم %~% ز ذات کل شدست اینجای قائم
# 497 چو او یارست گفتارش خدایست %~% حقیقت این زمان عین لقایست
# 498 کنون تحقیق میدانم که یار است %~% ولیکن چون کنم چون بیشمار است
# 499 عوام الناس در غوغا فتادند %~% بیک ره سوی او سرها نهادند
# 500 نمیدانم کنون تا چون کنم من %~% که این غوغای تن بیرون کنم من
# 501 درون خانقه باید ببردن %~% بدست این مریدانش سپردن
# 502 عوام از هر طرف آواره سازم %~% پس آنگه درد خود را چاره سازم
# 503 بسوی خانقه بردش نهان او %~% بکنجی در نشاندش جان جان او
# 504 مریدان بانگ زد با خلق بسیار %~% از اینجاگاه گشتند جمله آوار
# 505 سوی منصور شد در خانقه او %~% زمانی در نشستش پیش شه او
# 506 چنان منصور بد از شوق دلدار %~% اناالحق گوی اندر ذوق دلدار
# 507 که از هر دو جهان او بیخبر بود %~% که یارش جملگی اندر نظر بود
# 508 بجز جانان اباکس مینپرداخت %~% بیک ره ازنظر برقع برانداخت
# 509 اناالحق میزد اندر بایزید او %~% دمادم میشد اینجا ناپدید او
# 510 دگر پیدا نمیشد در بر دوست %~% یکی بد مغز او تحقیق با پوست
# 511 یقین چون بایزید آنجا چنان دید %~% مر او را در میان راز نهان دید
PageV01P088
# 1 زبان بگشاد و گفت ای راز مطلق %~% ابر حق میزنی اینجا اناالحق
# 2 ابر حق میزنی اینجا یقین تو %~% که هستی اولین و آخرین تو
# 3 ابر حق میزنی دم نی ببازی %~% که مرد عشق و صاحب درد رازی
# 4 ابر حق میزنی این دم حقیقت %~% که بسپردی شریعت بی طبیعت
# 5 منم واقف ز حالت اندر اینجا %~% که میبینم ترا من ذات یکتا
# 6 تو ذاتی این زمان رخ کل نموده %~% نمود جمله اشیا در ربوده
# 7 تو ذاتی ای صفاتت لامکانی %~% حقیقت این جهان و آن جهانی
# 8 تو ذاتی و نمودی رویم ای جان %~% مراتو بیشکی اینجا مرنجان
# 9 بگو اسرار با من این دم ای دوست %~% حقیقت مغز گردانم همه پوست
# 10 که یک سالست تا روی تو در خواب %~% چنین دیدم مرا امروز دریاب
# 11 مرا امروز گردان شاد و خرم %~% که بد در بند جانم بهر این دم
# 12 بسی سالست تا اینجا نشستم %~% بت صورت بمعنی برشکستم
# 13 بسی اینجا کشیدستم ریاضت %~% به بهر رویت ای کان سعادت
# 14 بسی اینجا کشیدم رنج بسیار %~% ز بهر رویت ای خورشید انور
# 15 کنونم چاره درد این زمان ساز %~% که تا سر رشته یابم من کنون باز
# 16 دوای درد من کن ای دل و جان %~% که اینجاگه توئی هم درد و درمان
# 17 نظر داری تو اندر درد جانم %~% تو میدانی یقین راز نهانم
# 18 بسی در انتظار رویت ای شاه %~% نشستم تا برون آئی ز خرگاه
# 19 کنون چون آمدی زینجای بیرون %~% بدیدم رویت ای جان بیچه و چون
# 20 چنانم مست کردی تو ز دیدار %~% که گشتستم بیک ره ناپدیدار
# 21 نمیدانم که اکنون در کجایم %~% ولی دانم که در عین لقایم
# 22 لقایت دیدهام ناگاه امروز %~% مر از دید خود کردی تو پیروز
# 23 لقایت دیدهام جان داده بر باد %~% هزاران جان فدای روی تو باد
# 24 چه باشد جان بر جانان یقین تو %~% نظر کن درد جانم را ببین تو
# 25 چنان در درد عشقم جان گرفتار %~% شدست اینجا ز دیدارت بگفتار
# 26 که از اندوه دردت مبتلایم %~% فتاده در میان صد بلایم
# 27 کنون بیشک مرا بیرون تو آری %~% که اینجا دستگیر و دوستداری
# 28 کنون دردم در اینجا کن بدرمان %~% مرا از درد خود آزاد گردان
PageV01P089
# 1 جوابش داد آن دم صاحب راز %~% که اندر عشق ما میسوز و میساز
# 2 بسوزان خویشتن ماننده شمع %~% که تا گردی فنا نزدیکی جمع
# 3 بسوزان خویشتن پروانه کردار %~% که تا گردی بیک ره ناپدیدار
# 4 بسوزان خویشتن مانند ذره %~% بر خورشید رویم مانده غره
# 5 نمانی همچو شبلی مانده مغرور %~% که افتادست هم نزدیک هم دور
# 6 فنا شو تا بقای ما بیابی %~% پس آنگه سوی ما بیخود شتابی
# 7 فنا شو تا لقایم باز بینی %~% حقیقت جملگی را راز بینی
# 8 فنا شو در نمود ما به یک بار %~% حجاب جسم و جان از پیش بردار
# 9 فنا شو تا شوی دیدار اشیا %~% بمانی آنگهی پنهان و پیدا
# 10 فنا شو تا شوی کون ومکان تو %~% ببر از جملگی گوی از میان تو
# 11 فنا شو در عیان رویم اینجا %~% که تا گردی ز ذات من مصفا
# 12 فنا شو همچو شمعی پا و تا سر %~% که تا بیرون شوی کلی ز آذر
# 13 فنا شو در نهاد ما یقین تو %~% که گردی اولین و آخرین تو
# 14 فنا شو در بر خورشید رویم %~% که بینی در تمامت های و هویم
# 15 فنا شو تا یکی بنمایمت باز %~% ببینی مر مرا انجام و آغاز
# 16 فنا شو تا کنم اینجات واصل %~% همه مقصود تو آرم بحاصل
# 17 فنا شو در برم مانند مردان %~% بلای عشق من بیحد و مرز دان
# 18 فنا شو در برم چون سایه جاوید %~% که تا بینی مرا مانندخورشید
# 19 ز صورت دور شو تا نور گردی %~% چو من اندر جهان مشهور گردی
# 20 به یک ره بود اینجاگه بر افکن %~% که تا بنمایدت خورشید روشن
# 21 به یک ره ننگ شو نامت برانداز %~% چو موم اینجا بر خورشید بگداز
# 22 یکی شو بایزید و بس مرابین %~% درون جزو و کل عین لقا بین
# 23 یکی شو بایزید اندر برم زود %~% که تا یابی مرا دیدار معبود
# 24 منم حق آمده اینجا سخن گوی %~% اناالحق میزنم در های و در هوی
# 25 منم حق آمده اینجا بتحقیق %~% که تاذرات کل بخشیم توفیق
# 26 منم حق آمده اینجا نهانی %~% بدین کسوت بر خلق جهانی
# 27 منم حق تا نمایم راز اینجا %~% بگویم سر خود من باز اینجا
# 28 منم حق آمده اینجا پدیدار %~% منم اینجای عشق خود خریدار
# 29 منم حق آمده تا خود نمایم %~% وجود جملگی اندر ربایم
# 30 منم حق آمده اینجا بر حق %~% که تا برگویم اینجا راز مطلق
# 31 منم الله و جان جمله هستیم %~% یقین اینجایگه من نیست هستم
# 32 منم حق آمده الله مطلق %~% درون جملهام آگاه مطلق
# 33 نشان بی نشانی در همه من %~% درون جملگی خورشید روشن
# 34 نشان بی نشانیم تمامت %~% نمایم در برت یوم القیامت
# 35 مترس ای بایزید و گوش میدار %~% رموز من نهانی هوش میدار
# 36 مشو عاشق که خویشم عاشق خود %~% شدستم فارغ از هر نیک و هر بد
# 37 منم عاشق کنون بر دیدن خویش %~% حجاب اینجایگه رفته ببین پیش
# 38 من و تو هر دو یکسانیم بنگر %~% درون جمله جانانیم بینگر
# 39 بجز من هیچ منگر در دل و جان %~% منم در بود تو پیدا و پنهان
# 40 من آوردم ترا در دید دنیا %~% منت بیشک برم تا عین عقبی
# 41 همه همچون تو آوردم بعالم %~% همه بخشیدم اینجا صورت دم
# 42 ز دیدخویش کردم جمله پیدا %~% ز عشق خویش کردم جمله شیدا
# 43 منم اینجات عمر و زندگانی %~% تمامت رازشان راز نهانی
# 44 یقین میدانم وایشان ندانند %~% که در دیدار من عین جهانند
# 45 منم گویا درون جان ایشان %~% منم پیدا و هم پنهان ایشان
# 46 منم بینا و چشم جمله از من %~% در اینجاگاه بین خورشید روشن
# 47 منم اندر زبان جمله گویا %~% درون جمله هستم راز دانا
# 48 کنون ای بایزید این راز دیدی %~% بیانی کز زبان من شنیدی
# 49 مگو با کس نهان میدار این را %~% که بیشک این بود عین الیقین را
# 50 منم عین الیقین اینجاحقیقت %~% سپردستم یقین راه شریعت
# 51 ره شرع محمد من سپردم %~% میان اولیا من گوی بردم
# 52 تمامت مهر او دیدار دیدم %~% بیانشان جمله از اسرار دیدم
# 53 بر قطب جهان بودم در این دم %~% یقین هم میروم پیشش دمادم
# 54 کنون من آمده درملک بغداد %~% که اینجاکردهام بر نفس خود داد
# 55 دهم داد اندر این ره همچو مردان %~% چو خود کردم ابا خود هیچ نتوان
# 56 کسی را نیست من هستم دم کل %~% که بنمودم نمود از عالم کل
# 57 نمود من در اول دان و آخر %~% نمودستم کنون هستی ظاهر
# 58 بسوزانم در اینجا ظاهرم من %~% که بر هر شبی حقیقت قادرم من
# 59 کجا رفتست شبلی این زمان هان %~% که دریابد یقین کون و مکان هان
# 60 همی دانم ولی پرسیدم از تو %~% که مر معنی کل من دیدم از تو
# 61 سوی باغ است شبلی با مریدان %~% کنون مر راز کلی مر مریدان
# 62 کسی کز اولش پر درد وداغست %~% کجا او را هوای باغ و راغست
# 63 ترا میبرد با او مینرفتی %~% که داری از یقین با او شگفتی
# 64 اگرچه این زمان شیخ زمان است %~% نمود تو در اینجا او ندانست
# 65 ندانست او ترا از ناسپاسی %~% تو در عصر زمان امروز خاصی
# 66 مرا رازیست اندر ملک شیراز %~% بسوی قطب عالم صاحب راز
# 67 کنون خواهم شدن نزدیک آن پیر %~% که تا سازم وصال خویش تقریر
# 68 چو باز آمد یقین شبلی از آن باغ %~% برت ای شیخ آید از سوی راغ
# 69 بگو او را نمود عشق امروز %~% که تاگردد چو تو امروز پیروز
# 70 بگو با او که ای از عشق دنیا %~% بمانده زار و سرگردان عقبی
# 71 چنین مغرور جاه و مال مانده %~% همه دم پر ز قیل و قال مانده
# 72 تو در بند غم وجاه و تیولی %~% کجا یابی چو ما صاحب قبولی
# 73 مرا با تو کنون بسیار کار است %~% که معنی حقیقت بیشمار است
# 74 ولیکن با تو من خواهم رسیدن %~% ترا بیشک یقین خواهیم دیدن
# 75 بگویم باتو تا خود کیستی تو %~% در این عالم برای چیستی تو
# 76 تو نافرمانی من کرده تو %~% بمانده در حجاب و پرده تو
# 77 چنین غافل نماندستی بخود باز %~% ندیدم هیچ از انجام وآغاز
# 78 بصورت مانده اینجا مبتلائی %~% از آن بیشک تو در خوف و رجائی
# 79 بصورت مانده در ملک بغداد %~% ندیدی هیچ معنی را یکی داد
# 80 بصورت مانده اینجا گرفتار %~% ندیدی هیچ از این معنی رخ یار
# 81 کجا واصل شوی از سر معنی %~% که ماندستی تو سرگردان دنیی
# 82 هوای باغ داری و زر و سیم %~% بماندی لاجرم در ترس و در بیم
# 83 بدر کن از سرت سودای این جاه %~% وگرنه بازمانی تو در این چاه
# 84 بدر کن از سرت سودای دنیا %~% که با شادی شوی در سوی عقبی
# 85 تو دردی در یقین اینجا نداری %~% حقیقت عمر ضایع میگذاری
# 86 بکش دردی در اینجا جوی درمان %~% بیاب اینجایگه از ما تو آسان
# 87 بکش دردی و دم زن ازنمودار %~% که تا باشی بکلی صاحب اسرار
# 88 بکش دردی و آنگاهی دوا یاب %~% هر آن چیزی که میگویم تو دریاب
# 89 ببر رنجی که تا گنجت نمایم %~% ترا از رنج خود مزدی فزایم
# 90 ببازی نیست راز ما چنین هان %~% نمیگنجد بر ما گفت برهان
# 91 طریقت باید اینجاگه سپردن %~% چو مردان اندر این سر گوی بردن
# 92 طریقت بایدت بسپردن اینجا %~% که تا بوئی بری زین حضرت اینجا
# 93 کنون من گفتم و رفتم نهانی %~% یقین تا بایزید این سر بدانی
# 94 خلایق جملگی امروز اینجا %~% بسر کردند از بهر تو غوغا
# 95 مرا ترسی نبد کین راز داریم %~% توانستم که از خود بازداریم
# 96 مرایشان را ولی ازبهرت اینجا %~% یقین میآمدم ای پیر دانا
# 97 بده روز دگر آیم بر تو %~% که هستم من یقین کل رهبر تو
# 98 نمایم راز تا کل باز دانی %~% تو اکنون دار راز ما نهانی
# 99 خلایق این چنین دانند اکنون %~% که من کردند ازینجاگاه بیرون
# 100 کنون ای شیخ پیر و صاحب راز %~% بخواهم رفت اکنون سوی شیراز
# 101 سوی شیخ کبیر آن قطب عالم %~% که او میداند احوالم در این دم
# 102 مرا او جان جانست و یقینست %~% که او اینجا حقیقت پیش بین است
# 103 بحق دانم مرا دانسته او حق %~% که دائم از حقیقت قطب مطلق
# 104 بدو گفت آنگهی شیخ ایدل و جان %~% نگفتی این زمانم راز اعیان
# 105 کیت بینم دگر اینجا یقین باز %~% چو خواهی شد کنون حقا بشیراز
# 106 مرا کی باشد این دیدار رویت %~% نمیرم ناگهی از آرزویت
# 107 بگفت ای شیخ هرگز تو نمیری %~% که ما را دوست چون شیخ کبیری
# 108 شما را دارم اینجا من نهانی %~% که مانید اندر اینجا جاودانی
# 109 ولیکن تا بده روز دگر باز %~% برون آیم ز پیش قطب شیراز
# 110 نمایم راز آنگه بینی اسرار %~% نیاید راست این معنی بگفتار
# 111 بگفت این و اناالحق زد بتوحید %~% درون خانقه خلقی بگردید
# 112 اناالحق زد در آنجاگاه ده بار %~% درون خانقه شد ناپدیدار
# 113 زهی معنی زهی صورت زهی دم %~% که چون او خود نباشد در دو عالم
# 114 رموزی دان که اکنون گفتم ای جان %~% ابا تو از نمود جان جانان
# 115 در اشترنامه من این سر نگفتم %~% ولی آن جوهر اینجا من بسفتم
# 116 رموز عشق جانانست پنهان %~% دمادم میشود اینجا باعیان
# 117 رموز جان جان رویت نمودست %~% گره یکبارگی اینجا گشودست
# 118 کسی باید که باشد بایزیدی %~% که او را باشد اینجا دید دیدی
# 119 بداند راز چون منصور بیند %~% درون خانقه با او نشیند
# 120 یقین بشناسد او را رهبر خویش %~% نهد مرهم بر این جا بر دل ریش
# 121 چو منصور حقیقی رخ نموده است %~% ترا درجان و دل گفت و شنودست
# 122 درون خانقاه دل برو بین %~% زمانی گوش کن از دوست تلقین
# 123 ببین تا کیست او بشناس او را %~% ابا او کن زمانی گفتگو را
# 124 بگو با او همه راز نهانت %~% که تا او بازگوید در میانت
# 125 بگو با او تو درد دل در اینجا %~% که درمانت کند ای ماه شیدا
# 126 بگو درد دل و بنگر دوایت %~% که بنماید بیک لحظه دوایت
# 127 بیک لحظه ترا درمان کند او %~% نمود جان تو جانان کند او
# 128 ترا منصور اندر خانقاه است %~% گرفته ملک جان و پادشاه است
# 129 تو از وی بیخبر در سوی باغی %~% گرفتستی ز ذات کل فراغی
# 130 چگویم تا تو دربند خودی هان %~% نخواهی یافت این اسرار پنهان
# 131 چگویم تا تو دربند خودستی %~% یقین دانم که با خود بت پرستی
# 132 چگویم تا تو دربند وجودی %~% بمانده در میان نار و دودی
# 133 از این بند بلا اینجا اگر تو %~% برون آئی بیابی کل خبر تو
# 134 از این بند بلای نفس زنهار %~% برون آی و نظر کن روی دلدار
# 135 از این بند بلای خویشتن تو %~% برون آی و نظر کن جان و تن تو
# 136 از این بند بلای صورت خود %~% بسی بر سرگذشتت نیک و هم بد
# 137 رخت بنموده است اینجا عیانی %~% همی گوید ترا راز نهانی
# 138 گمانی میبری اندر یقین تو %~% بدانی تو اگر باشی امین تو
# 139 گمان یکبارگی بردار از پیش %~% نظر کن تا ببینی جوهر خویش
# 140 گمان یکبارگی تو با یقینت %~% رها کن بیشکی این کفر و دینت
# 141 گمان بگذار و دنبال یقین باش %~% چو مردان خدا تو پیش بین باش
# 142 که من هستم خدا او را یقین دان %~% خدای اولین و آخرین دان
# 143 خدایست و تو صورت درگمانی %~% همی گوید ترا راز نهانی
# 144 بخواهد رفت چون صورت نماید %~% دگر باز آید و رازت نماید
# 145 نماید راز خود میدان بتحقیق %~% ببر از من تو اینجاگوی توفیق
# 146 خدا بشناس اکنون در حقیقت %~% ببر از من تو این گوی طریقت
# 147 خدا بشناس اینجاگه که فرد است %~% درون دل ترا تقریر کردست
# 148 یقین گفتست که ای جان من خدایم %~% نمود انبیا و اولیایم
# 149 یقین گفتست اکنون در گمانی %~% رود ناگاه و تو حیران بمانی
# 150 بمانی تا ابد حیران دلدار %~% چه میگویم از این معنی خبردار
# 151 مشو حیران که جانان رخ نموداست %~% زبانت جملگی اینجا شنود است
# 152 اگر این راز کلی باز دانی %~% حقیقت تا ابد تو جان جانی
# 153 حقیقت تا ابد باشی یقین ذات %~% چو گردد محو اینجاگاه ذرات
# 154 حقیقت تا ابد جانان شوی تو %~% بوقتی کز صور پنهان شوی تو
# 155 حقیقت تا ابد آری دمادم %~% نمود جملگی را در یکی دم
# 156 حقیقت تا ابد سلطان تو باشی %~% درون جانها جانان تو باشی
# 157 حقیقت تا ابد اندر خدائی %~% یکی بین از آن نبود جدائی
# 158 حقیقت آفرینش ذات یابی %~% ولی منع یقین ذرات یابی
# 159 ز ذرات این همه برهان نمود است %~% وز این برهان همه گفت و شنوداست
# 160 ز ذرات این همه جوش و خروشست %~% کسی یابد مر این کو جمله گوشست
# 161 ز ذرات این همه پیدا نمودار %~% ز بهر دید خود دارد در این کار
# 162 ز ذرات این همه شور و نشان است %~% درون جملگی او کل نهانست
# 163 ز ذرات این همه فریاد برخاست %~% اگرچه شاه پنهانست و پیداست
# 164 چنان پنهان نمود او خویشتن را %~% که آمد بس حجاب جان و تن را
# 165 حجاب این جان و تن بد در ره او %~% ولی بر قدر بودند آگه او
# 166 تمامی اندر اینجاگه مر ایشان %~% نشد مکشوف سر قدس ایشان
# 167 که تا اول در آخر باز یابند %~% پس آنگاهی سوی اول شتابند
# 168 چو هر دو این چنین اینجا فتادند %~% ز اول سر سوی حیرت نهادند
# 169 ره صورت نمود جمله اشیاست %~% ولیکن راه جان یکی نه پیداست
# 170 ره جان اول از کتم عدم بود %~% ز دانش در صفت اول قدم بود
# 171 ره جان اول از ذات تعالی %~% نفخت فیه شد از قدرت لا
# 172 مقام بی مقامی پاک بگذاشت %~% نظر در سوی دید خویش بگذاشت
# 173 رهش بیحد بد و پایان ندید او %~% از آن بد از لطافت ناپدید او
# 174 رهش بیحد بد اندر اوج عزت %~% طلب میکرد نور خویش و قربت
# 175 چنان ره کرد از اول تا بآخر %~% که باطن ناگهی دریافت ظاهر
# 176 ز باطن راه کرد او آخر کار %~% حجابی شد برش ناگه پدیدار
# 177 حجابش بود صورت اندر اینجا %~% اگرچه بود جان از وصل پیدا
# 178 ره جان از نهان راه صورت %~% که پیدائی فتاد اینجا ضرورت
# 179 ره جان ذات بود اندر صفاتش %~% صفات اینجایگه میدان تو ذاتش
# 180 ره صورت ز آب و خاک و معدن %~% فتاد اینجا ولیکن نار روشن
# 181 چنان اینجا ز خصم ناموافق %~% بهم پیوسته شد در دید عاشق
# 182 اگرچه ناخوشی اندر خوشی یافت %~% قراری کرد او هر لحظه بشتافت
# 183 نه راهی یافت سوی اولین او %~% از آن مسکن گرفت از آخرین او
# 184 قرار آتش اندر باد افتاد %~% بداند این کسی کآباد افتاد
# 185 قرار آب اندر خاک بنگر %~% پس آنگه دید جان پاک بنگر
# 186 قرار این جهان زیشان پدید است %~% کزیشان این همه گفت و شنید است
# 187 قرار جان نخواهد بود بیشک %~% که تا اینجا نگردد بیشکی یک
# 188 یکی میخواهد اینجا همچو اول %~% از آن مانده است چون صورت معطل
# 189 یکی میخواهد و او را دو آمد %~% از آن او را یقین از دید بستد
# 190 یکی میخواهد و هم باز یابد %~% چو اول زینت و اعزاز یابد
# 191 یکی میخواهد و جمله یکی است %~% ولیکن اندر این صورت شکی است
# 192 مرا او را از دو بینی اندر این راه %~% از آن اینجا همی خواهد که آگاه
# 193 شود از اصل اول آگه خویش %~% در اینجا باز یابد او ره خویش
# 194 ره خود گم نکرد الا ز صورت %~% بسی اینجایگه دید او نفورت
# 195 ز اصل اولش حیران بماند است %~% در این صورت عجب حیران بماندست
# 196 گهی نادان گهی دانا در این کار %~% فرو ماند است سرگردان چو پرگار
# 197 چو جان نقطه فتاد و جسم پرگار %~% کجا آید در این معنی پدیدار
# 198 نمود اصل اول عشق دید است %~% که او ماننده جان ناپدید است
# 199 اگر نه عشق باشد رهبر جان %~% بماند تاابد در خویش پنهان
# 200 اگر نه عشق آوردی پیامی %~% کجا پیدا بدی پخته ز خامی
# 201 اگر نه عشق جانان ره نمودی %~% که اینجا این در بسته گشودی
# 202 اگر نه عشق هر لحظه در اینجا %~% کند آئینه جانت مصفا
# 203 بمانی اندر این صورت بناچار %~% حقیقت تا ابد اینجا گرفتار
# 204 در اینجا پیرو عشق ازل باش %~% پس آنگه در خدائی بی بدل باش
# 205 در اینجا پیرو مردان دین شو %~% پس آنگه در عیان صاحب یقین شو
# 206 در اینجا پیرو ایشان چو باشی %~% یقین میدان که تو غمگین نباشی
# 207 در اینجا راز جسم و جان نیابی %~% درون جان یقین جانان نیابی
# 208 در اینجا هر چه میجوئی نهانی %~% اگر سویش بری آخر بدانی
# 209 در اینجا باز جوی و راه خود یاب %~% یقین انجام و هم آغاز دریاب
# 210 در اینجا منکشف کن راز اول %~% تن و جان در یکی کن زین مبدل
# 211 یکی بین و مکن اینجا دوئی باز %~% که اینجا نیست مائی و توئی باز
# 212 دوئی بگذار و در یکی قدم نه %~% که درحال یکی خود از دوئی به
# 213 دوئی بگذار وز یکی در آور %~% اگر مردی تو از یکی بمگذر
# 214 دوئی بگذار ویکی شو ز باطن %~% ز باطن دور گرد این صورت من
# 215 دوئی بگذار و یکی باز بین هان %~% که از یکی است اینجا نص وبرهان
# 216 اگرچه صورت اینجا در دو بینی است %~% از ان اینجا گرفتار دو بینی است
# 217 اگرچه صورت اینجا جان جان یافت %~% نمود دوست در خود این جهان یافت
# 218 ولی جان اصل کل دارد یقین او %~% که دیدست اولین و آخرین او
# 219 ره صورت یقین پیداست بر جای %~% ز جان پیداست بیشک این سر و پای
# 220 ره جان جملگی بنگر در اشیا %~% که ازجانست مرجانی مصفا
# 221 صفات صورت اینجا نور جانست %~% بدان این سر که رمز عاشقانست
# 222 صفات جان کمال لایزالست %~% کسی داند که بی نقش و خیال است
# 223 صفات جان عجایب بی صفاتست %~% یقین بشناس کاینجا نور ذاتست
# 224 ز جان وصورت اینجا چند گویم %~% از این معنی چه دانی تا چه گویم
# 225 همه اسرارها زین هر دو دیدم %~% اگرچه من ز هر دو ناپدیدم
# 226 همه اسرارها زین هر دو پیداست %~% که بیشک هر دو پنهان و پیداست
# 227 ز جان جان توانی یافتن تو %~% اگر معنی من دریافتن تو
# 228 ز صورت راز افعال جهانی %~% شود پیدا که تا رازی بدانی
# 229 ز جان اسرار جانان باز دان زود %~% که تا حاصل کنی از دوست مقصود
# 230 ز جانان گر چه میجوئی وصالت %~% ز صورت میرسد هر دم وبالت
# 231 وبال تو همه افتاد صورت %~% کشیدن باید اینجا بی ضرورت
# 232 ضرورت اوفتاد اینجا شر و شور %~% کزآن خواهی شد اینجاگه کر و کور
# 233 اصم آنگهی اعمی جسمی %~% که تو گنجی و گه بند طلسمی
# 234 طلسم آزاد کن بشکن بناچار %~% که تا رسته شوی از پنج وز چار
# 235 بیاب آن گنج راز عاشقانست %~% ز بهرش این همه شور و فغانست
# 236 فغان جملگی زین مهر گنجست %~% همه جانها از آن پر درد و رنجست
# 237 همه درد جهان از بهر آنست %~% که درد از صورت درمان بجانست
# 238 حقیقت گنج مخفی ماند بیشک %~% طلبکارند اینجاگه یکایک
# 239 حققت گنج از آن شاه باشد %~% کسی کز دید شاه آگاه باشد
# 240 حقیقت گنج شب زان تو آمد %~% یقین هم درد ودرمان تو آمد
# 241 تراگنجست چندین رنج بردی %~% بده جان شادمان و گنج بردی
# 242 بده جان گنج بستان رایگانی %~% چه خواهی یافتن زین گنج فانی
# 243 حقیقت جان بده بستان تو این گنج %~% گذر کن بیشکی از چار وز پنج
# 244 حقیقت جان چو دادی گنج یابی %~% پس آنگه بی غم و بیرنج یابی
# 245 غم و رنج تو جمله از طلسم است %~% وگرنه گنج اینجاگاه اسمست
# 246 الا ای گنج ذات کل ندیده %~% در اینجا جز که رنج و ذل ندیده
# 247 غمت جمله زبهر گنج افتاد %~% از آنت جسم و جان در رنج افتاد
# 248 گذر کن زو و گنج لامکانی %~% بیاب اینجای خود را رایگانی
# 249 گذر کن زود از این شش جهاتش %~% که اعیانست اینجا گنج ذاتش
# 250 ز گنج ذات برخوردار خودباش %~% بس آنگه فارغت از نیک و بد باش
# 251 ز گنج ذات اعیان یاب و توحید %~% بگو تا چند گردی گرد تقلید
# 252 ز گنج ذات خود دیدی یقین باز %~% عیان شد اندر اینجا اولین باز
# 253 چو آدم دم تو میآری ز تقلید %~% از آن دوری تو از انوار توحید
# 254 ولیکن جملگی پیوسته تست %~% حقیقت بود تست و رسته تست
# 255 حقیقت جملگی از تست وبودست %~% که ذات پاک تو اینجا نمود است
# 256 حقیقت غیر تست و سیر پیدایست %~% نمود کعبه اندر دیر پیداست
# 257 منم عاشق شده در دیر امروز %~% از آن اینجا زنم این سیر امروز
# 258 منم عاشق شده در دیر عشاق %~% یکی دیده حقیقت سیر عشاق
# 259 درون دیرم و سیرم یکی بین %~% حقیقت بت شکستم بیشکی من
# 260 ز سیر دیر رهبان چندم اینجا %~% نشستم زانکه من پابندم اینجا
# 261 ز صورت بت در این دیرم که هستم %~% دمادم این بت صورت شکستم
# 262 بخود گویم دمادم من ز مستی %~% که ای دل چند آخر بت پرستی
# 263 بت تو صورتست و بشکنش هان %~% اگردم میزنی اینجا زجانان
# 264 در این جانت نمیگنجد ز تقلید %~% حقیقت ذات کل دان تو ز توحید
# 265 دل من دوست میدارد بت خود %~% حقیقت میشناسد این بیان بد
# 266 بت صورت دلم را دوست دارد %~% حقیقت نیز مغز و پوست دارد
# 267 دلم در بند صورت مبتلا شد %~% از آن بیخود میان صد بلا شد
# 268 دلم در بند صورت شد گرفتار %~% گهی باشد مسلمان گاه کفار
# 269 دلم در بند صورت باز ماندست %~% ولی در عشق صاحب راز ماندست
# 270 دلم در بند صورت گشت پیدا %~% دمادم میکند از عشق غوغا
# 271 دلم در بند صورت لاالهست %~% که لا او رادر اینجاگه بنا هست
# 272 دلم در بند صورت ناتوانست %~% از آن هر لحظه شیدای جهانست
# 273 از این صورت ندیدم من بجز غم %~% که غم میآردم اینجادمادم
# 274 از این صورت همه دردست ما را %~% از آن باشد یقین دردست ما را
# 275 رخ جانم نمودار دل آمد %~% مرا دیدار جانان حاصل آمد
# 276 چنان عاشق شدم بر دیدن جان %~% که ماندستم عجب در خویش پنهان
# 277 چنان عاشق شدم بر روی دلدار %~% که کلی شد وجودم ناپدیدار
# 278 ز عشقم خرم و شادان بمانده %~% ازآنم دست از دل برفشانده
# 279 ز عشقم خرم و دلشاد گشته %~% ظهور و باطنم آزاد گشته
# 280 ز عشقم دم زده اینجای در کل %~% برون جستم من اینجاگاه از ذل
# 281 دمادم رنج اینجا شادی آمد %~% مرا از بند غم آزادی آمد
# 282 دمادم مرمرا عین العیانست %~% که دید من نشان بی نشانست
# 283 منم از عشق کشته گشته اینجا %~% شده ازدید جانان زارو شیدا
# 284 گهی رویم نماید جان جانم %~% که در پرده بکل عین العیانم
# 285 گهی مخفی شود از دیدههایم %~% نماید ابتدا و انتهایم
# 286 دو بینی نامد اینجا پیشم از دل %~% نمیدانم که چون این راز مشکل
# 287 بیک ره حل کنم تا دوست بینم %~% حقیقت مغز اندر پوست بینم
# 288 ولکین جان اگر چه دادم از پیش %~% یقین مرهم نهادم بر دل ریش
# 289 چو جان از پیش دادم همچو مردان %~% مرا شد جان حقیقت دید جانان
# 290 چو جان از پیش دادم همچو عشاق %~% فتادم لاجرم در واصلی طاق
# 291 چو جان از پیش دادم زار گشتم %~% یقین از جسم و جان بیزار گشتم
# 292 چو جان از پیش دادم رخ نمودم %~% عیان معشوق مشکل برگشودم
# 293 چو جان دادم صفاتم روی بنمود %~% یقین این دم همه دیدار معبود
# 294 چو جان دادم یکی شد در فنایم %~% نمود جسم و جان حق شد بقایم
# 295 چو جان دادم شدم جانان یقین من %~% بدیدم اولین و آخرین من
# 296 چو جان دادم وصالش یافتستم %~% ز نقصان کمالش یافتستم
# 297 بده جان ای ندیده وصل عشاق %~% که تا آگه شوی از وصل عشاق
# 298 بده جان و ببین جانان نهانی %~% که این دم هیچ در صورت ندانی
# 299 بده جان و لقای جاودان یاب %~% از این صورت از این حضرت تو بشتاب
# 300 بده جان تا شوی جانان حقیقت %~% که جانی کی توانی در طبیعت
# 301 بدیدن بی طبیعت بازدان یار %~% بجائی کانزمانت لیس فی الدار
# 302 نباشد هیچ دیدت را یکی هان %~% بود ذات حقیقی بیشکی هان
# 303 نمود جسم و جان چون رفت از پیش %~% مر این معنی تو نیکوهان بیندیش
# 304 نمود صورت کل خاک گردد %~% نمود عقل و جان افلاک گردد
# 305 حقیقت صورتت جمله شود جان %~% بوقتی کآید اینجاگاه پنهان
# 306 چو زیر خاک محو آمد یقین او %~% شود خاک رهت از کفر و دین او
# 307 شود جان تن چو پنهانی بگیرد %~% نمود خاکها آسان بگیرد
# 308 چو رجعت کرد اندر طور اطوار %~% شود اندر صفت او ناپدیدار
# 309 یکی گردد درون و هم برون او %~% که اندر ذوفنونی رهنمون او
# 310 بود کز قرب اینجا دم زند او %~% یقین میدان که خود را بر زند او
# 311 از این دم صورت اینجا یافت بهره %~% دل و جان یافتست و عین زهره
# 312 ره جان گر چه صافی اوفتادست %~% ولکین راه او در عین بادست
# 313 ره صورت بود مشکل یقین دان %~% مر او را راز در عین زمین دان
# 314 ره چونست و صورت آخر کار %~% که تا وقتی شود کل ناپدیدار
# 315 وصال آنگاه یاد از رخ دوست %~% پس آنگه بشنود او پاسخ دوست
# 316 که ای در راه ما افتاده مسکین %~% شده فارغ کنون درعین تمکین
# 317 رسانم من ترا در دید اول %~% چو گشتی در صفات ما مبدل
# 318 کنون چون عین یکرنگی گزیدی %~% حقیقت درکمال ما رسیدی
# 319 کنون بشناس ما را همچو ما تو %~% یقین باش اندر اینجا در فنا تو
# 320 کنون بشناس ما را در یقین باز %~% چو گشتی اندر اینجا بیشکی راز
# 321 کنون بشناس ما را در نهانی %~% که تا قدر وصال ما بدانی
# 322 کنون بشناس ما را راز اینجا %~% چو دیدی روی ما را باز اینجا
# 323 کنون بشناس ما را در فنائی %~% تو با ما ما ابا تو در جدائی
# 324 یکی گشتی و در یکی مرابین %~% مرا از جان ما دیدار بگزین
# 325 چون من تو تومنی این دم نئی تو %~% سزد ای عاشق اکنون خود نئی تو
# 326 مبین خود را بهرجائی یقین تو %~% که تا یابی عیان عین الیقین تو
# 327 ره جسم این بود کآخر فنایش %~% نموداری جان اندر بقایش
# 328 چنان باشد که چون یکی شود جسم %~% برافتد آنگهی دیدار و هم اسم
# 329 صفات حق شود اول ز پرگار %~% زهی معنی زهی ترکیب اسرار
# 330 صفاتش آنگهی جانان شود زود %~% که تا یکی شودر ذات معبود
# 331 صفاتش آنگهی جانان نماید %~% مر او را راز پنهانی گشاید
# 332 صفات جسم روشن در دل خاک %~% شود تا آنگهی با جوهر پاک
# 333 یکی گردد یکی باشد حقیقت %~% اگر خواهی چنین بسپر طریقت
# 334 طریقت بسپر اندر راه جانان %~% اگر هستی یقین آگاه جانان
# 335 طریقت بسپر و آنگاه حق بین %~% ز جانان در درون من یقین بین
# 336 طریقت بسپر و بود ازل جوی %~% تمامت کارها در جان جان جوی
# 337 حقیقت بسپر و دیدار دریاب %~% پس آنگاهی نمود یار دریاب
# 338 حققت بسپر و جانان یقین بین %~% تو جانان در درون من یقین بین
# 339 حقیقت با طریقت هر دو یکسانست %~% اگرچه شرع در هر لحظه یکسانست
# 340 ولکین شرع اول پیشوایست %~% که دید انبیا و اولیایست
# 341 ز شرع این آمده اندر رموزم %~% که تا خواهم که گویم این رموزم
# 342 نخواهم گفتن این الا بجائی %~% که نبود برتر از آنجا ورائی
# 343 نمایم در یکی و راز گردم %~% یقین انجام و هم آغاز گردم
# 344 ولی چون اصل جمله مینمایم %~% نه پنهان میکنم نیمیفزایم
# 345 دمادم جام را بر قدر هر کس %~% دهم تا بر مزاج نفس هر کس
# 346 مفید آمد ز آنجا هرچه یابند %~% هم اندر این طلسمش گنج یابند
# 347 دل و جانم دمادم خواهی اینجا %~% که بیخود میکشی گردی تو شیدا
# 348 ز شیدائی شوی رسوای عالم %~% نیاری طاقت غوغای عالم
# 349 ترا طاقت نماند آخر کار %~% شوی بیهوش و دل هر دو بیکبار
# 350 بقدر خون من مینوش کن جام %~% ببین در آخرت چونست سرانجام
# 351 بقدر خویش در کش جام معنی %~% مکن بدمستی و گفتار دعوی
# 352 چو جامت هست وقتی خور دمادم %~% مخور جمله از آنجاگه دمادم
# 353 تو درکش تا نگردی مست عاقل %~% که ناگاهی شوی در عشق باطل
# 354 چو جامت از دو و از چار بگذشت %~% حقیقت کار دل ناچار بگذشت
# 355 دمادم جام میآید بر آنجا %~% ز دست دوست بنگر تو مصفا
# 356 بقدر هر کسی جامی که باشد %~% دهد تا نیز مر طاقت نباشد
# 357 اگر داری تو طاقت نوش کن جام %~% گذر کن بیشکی از ننگ و ز نام
# 358 اگر داری تو طاقت جام نوشی %~% ضرورت صبر کن اندر خموشی
# 359 بنوش آن جام و خاموشی گزین تو %~% چو مردان عین بیهوشی گزین تو
# 360 چو مردان نوش کن اینجام وحدت %~% که تا یابی حقیقت جام قربت
# 361 چو مردان نوش کن و چندینی تو مخروش %~% ز دست شاه جام دوست مینوش
# 362 اگرواقف شوی بس سر در آنجا %~% حذر میکن که ناگاهی تو رسوا
# 363 شوی ای دل صبوری به ز مستی %~% حقیقت نیستی بهتر ز هستی
# 364 اگرچه نیستی هستی ذاتست %~% ولی هستی یقین دیدار ذاتست
# 365 چو شه دربارگاه دل نشستست %~% بروی غیر او خود در ببستست
# 366 بود روزی شهش بیخود بخواند %~% کسی باید که این معنی بداند
# 367 ادب باید که بردارد یقین او %~% بنزد شاه باشد پیش بین او
# 368 بنزد شاه دارد عزت خود %~% نگه تا شاه نیکش بیند و بد
# 369 نبیند چون نشیند شاه گردد %~% شه از وی در زمان آگاه گردد
# 370 چو جان از پیش دارم رخ نمودم %~% عیان معشوق مشکل برگشودم
# 371 دهد جام وصالش رایگانی %~% کند بر فرق او گوهر فشانی
# 372 ز عزت پایگاهش برفزاید %~% بجز شاهش به خاطر درنیاید
# 373 گمانش این بود در آخر کار %~% دهد در دست او مرجام شهوار
# 374 اگر طاقت بود آنرا کند نوش %~% بجز شه جمله را آرد فراموش
# 375 خیال بد چو در پیشش نگنجد %~% بجز شه هیچ درخاطر نسنجد
# 376 بجز شه مر کسی دیگر نماند %~% دمادم جام می از شه ستاند
# 377 بعزت باشد او با لشکر و رای %~% نه بر پیشش نهد از حد خود پای
# 378 ادب به کز ادب یابد سعادت %~% که دایم بی ادب بیند شقاوت
# 379 تمامت یابد و زجر و جفا او %~% ز قربت ماند اینجاگه جدا او
# 380 به از عزت نباشد درنمودار %~% که عزت برتر است از کل انوار
# 381 حقیقت حق بعزت میتوان یافت %~% کسی کاینجا حقیقت جان جان یافت
# 382 به از عزت یافت دیدار الهی %~% برون شد کارش از عین تباهی
# 383 بعزت باش وز عزت خدا جوی %~% چو شه دریافتی شد گفت و هم گوی
# 384 بعزت انبیا در حق رسیدند %~% نمود جاودان زین راز دیدند
# 385 بعزت جمله مردان پیشوایند %~% حقیقت جمله در عین لقایند
# 386 بعزت جمله مردان ذات گشتند %~% نهان از جمله ذرات گشتند
# 387 بعزت جملگی این دم لقایند %~% یکی گشته همه عین خدایند
PageV01P090
# 1 حقیقت چون ز عزت دم نهانی %~% ز دید اینجا کمال جاودانی
# 2 مر ایشان گشت حاصل در یکی باز %~% یقین دیدند هم انجام و آغاز
# 3 در این دم چو تو در عزت درآئی %~% حقیقت این گره را برگشائی
# 4 یقین از عزت اینجا راز بین تو %~% یقین هم جان جان را بازبین تو
# 5 ترا جانان نموده روی بنگر %~% بجز نور حق از هر سوی منگر
# 6 عیان ذرات اینجا هست اظهار %~% ز چشم تو عیانی ناپدیدار
# 7 عیان ذات اینجا آشکارست %~% اگر دانی همه دیدار یارست
# 8 عیان ذات بنگر در دل و جان %~% که از ذرات آمد جمله پنهان
# 9 طلبکارند و تو این سر ببینی %~% ز من دریاب اگر صاحب یقینی
# 10 از این صورت گذر میکن دمادم %~% حقیقت صبر میکن بر دو عالم
# 11 درون خویش بنگر بین تو هم او %~% اگر بینی چنین دانمت نیکو
# 12 دو عالم در تو و تو دردو عالم %~% ترا مخفی است اسرار اندر این دم
# 13 دو عالم در تو و تو از دو بینی %~% ز من دریاب اگر صاحب یقینی
# 14 دو عالم آن زمان بینی تو در خود %~% که یکسانت نماید نیک با بد
# 15 دو عالم آن زمان یکسان به بینی %~% که خود پیدا و هم پنهان به بینی
# 16 بهر اندیشه کاینجاگه تو کردی %~% رهی در سوی آن حضرت ببردی
# 17 ره آسانست لیکن بی تو دشوار %~% بکردستی در اینجاگه بیکبار
# 18 ره آسانست دشواری هم از تست %~% رها کن صورت و در راه او جست
# 19 چو مردان باش و دم از لامکان زن %~% که این دم میزنند اینجای مر زن
# 20 زنان راه تو مردان بیابند %~% چنان قربی که مر ایشان نیابند
# 21 زنان راه او را خاک شو تو %~% حقیقت از تمامت پاک شو تو
# 22 ز آلایش برون آی و دم یار %~% بپاکی زن اگر هستی خبردار
# 23 بپاکی راه حق بیشک توان یافت %~% بپاکی در مقام جان جان یافت
# 24 بپاکی میتوانی یافت حق تو %~% ز مردان اندر اینجاگه سبق تو
# 25 بپاکی میتوانی گر بری راه %~% یقین اینجایگه تاحضرت شاه
# 26 بپاکی روی او دانی توان یافت %~% که نتوان روی او هر ناتوان یافت
# 27 بتقوی روی جانان میتوان یافت %~% مر این دشوار آسان میتوان یافت
# 28 بوقتی کین نهادت پاک گردد %~% یقینت در نهاد خاک گردد
# 29 تن و دل پاک دار اندر بر خاک %~% حقیقت محو گردد تا شود پاک
# 30 وگرنه در عیان و زندگانی %~% یقین میدان که در پاکی بمانی
# 31 دو تقوی هست در معنی بگویم %~% وگر چاره در اینجا من بجویم
# 32 ترا این سر معنی در نمودار %~% بس است این گر شوی از جان خبردار
# 33 یکی تقوی و ظاهر امر فرمان %~% که بسپاری حقیقت راه جانان
# 34 بتقوی میتوانی یافت این سر %~% که بیشک انبیا تقوای ظاهر
# 35 در اینجاگه نمودند وشدند دوست %~% بیابد مغز آنگاهی یقین پوست
# 36 دم تقوی بباطن گر توانی %~% بری ره سوی جانان ناگهانی
# 37 حقیقت تقوی باطن همی جوی %~% که ناگاهی بری از وصل او گوی
# 38 تو باطن پاک دار و کمترک خور %~% که ذره ناگهان آید سوی خور
# 39 تو باطن پاک دارد از هر خیانت %~% که عرضا عرضه کردم در امانت
# 40 تو باطن پاک دار و دوست دریاب %~% بمعنی تو توئی دوست دریاب
# 41 تو باطن پاک میدار از طبیعت %~% بتقوی باش درعین شریعت
# 42 تو باطن پاک دار و خواب کم کن %~% حقیقت خورد و خواب خویش کم کن
# 43 ز خورد و خواب اینجا تاتوانی %~% گریزان باش تاگردی معانی
# 44 ز خورد و خواب بگذر همچو مردان %~% ز بیداری نظر کن جان جانان
# 45 ز خورد و خواب تو چیزی ندیدی %~% بجز رنج و غم و گند و پلیدی
# 46 ز خورد و خواب تا بودی غمت بود %~% دریغا خورد و خوابت زودتر بود
# 47 ز خورد و خواب دیدی رنج بسیار %~% غم و اندوه ماندستی گرفتار
# 48 ز خورد و خواب مردان در گذشتند %~% ره جانان بیک ره در نوشتند
# 49 ز بی خوابی و کم خواری در اینجا %~% کشیدند رنج و هم خواری در اینجا
# 50 ز بیخوابی جمال یار دیدند %~% ز کم خواری بکام دل رسیدند
# 51 ز بی خوابی نهانشان درگشودند %~% نگه کردند بیشک دوست دیدند
# 52 ز بیخوابی در اینجا قربت دوست %~% گزیدند و برون رفتند از پوست
# 53 ز بی خوابی عیان ذات بیچون %~% شدند اینجایگه خوش بیچه و چن
# 54 ز بیخوابی در اینجا راز مطلق %~% شدند وآنگهی گفتند اناالحق
# 55 اناالحق آن زمان گفتند در ذات %~% که بیشک جان جان شد جمله ذرات
# 56 اناالحق آن زمان گفتند بیخود %~% که یکسان گشت جمله نیک با بد
# 57 اناالحق آن زمان گفتند در راز %~% که یکی گشتشان انجام و آغاز
# 58 اناالحق آن زمان گفتند با خلق %~% که فارغ آمدند از دام وز دلق
# 59 بدانستند چندی و بگفتند %~% در این راز خود با کس نگفتند
# 60 بدانستند چندی راز تقلید %~% ولی شان مینمود این سر توحید
# 61 بدانستند چندی سر این راز %~% حجاب انداختند از پیش خود باز
# 62 بدانستند چندی در نهانی %~% غلط کردند بی تو تا ندانی
# 63 بدانستند چندی از شنفته %~% ولی بیدار کی باشد چو خفته
# 64 بدانستند چندی در نمودار %~% شده آگه بکل از سر این کار
# 65 نهان گفتند با یکدیگر اینجا %~% که راز پادشه نارند پیدا
# 66 نهان گفتند با یکدیگر اینجا %~% که راز دوست را نارند پیدا
# 67 نه هر کس صاحب اسرار باشد %~% نه هر سر لایق دیدار باشد
# 68 بقدر جمله دارم هم بگفتار %~% بیانها مینمایم اندر اسرار
# 69 کسانی کین طلب دارند در دل %~% که ناگه پی برند این راز مشکل
# 70 ببازی نیست بخشایش حقیقت %~% سپردن بایدت راه شریعت
# 71 ره اینجاگه سپاری دوست گردد %~% حقیقت مغز هم بی پوست گردد
# 72 ره جان کن که درجانست جانان %~% در اینجا جملگی اسرار جویان
# 73 وصالش جمله در جان باز دیدند %~% چو فی الجمله بکام خود رسیدند
# 74 در اینجاهیچ و جملهاند سرمست %~% فتاده از بلندی در سوی پست
# 75 نداند اول و آخر تمامت %~% نمودند بازمانده در ملامت
# 76 اگرچه بازگوید همچنانست %~% ولیکن در جنون راز نهان است
# 77 بهر نوعی یقین بسیار گویند %~% همه از دیدن دلدارگویند
# 78 ولیکن کس نمیداند یقین راز %~% که شرحی گویم از انجام و آغاز
# 79 همه حیران و گویا در خموشند %~% چو دیگی اندر این سودا بجوشند
# 80 در این سودا فتادستند بسیار %~% نیامد هیچ اینجایگه پدیدار
# 81 که تا برگوید اینجا راز جانان %~% ببازد اندر اینجا گوهر جان
# 82 سر و جان هر دو دربازد بپایش %~% بیابد ابتدا و انتهایش
# 83 سر و جان گر ببازی این بود راز %~% حجاب افتد ز رویش بیشکی باز
# 84 بدانی و بگوئی بعد از این تو %~% چو بردی ره سوی عین الیقین تو
# 85 رهی نابرده در پرده راز %~% که تا بینی حقیقت ناگهی باز
# 86 رخ معشوق تا چندی از این درد %~% شوی از بود اشیا جملگی فرد
# 87 چراگفتار بیهوده درآئی %~% که در گفتارمانند درائی
# 88 چرا گفتار بنمودی تو چندین %~% از آن داری تو در اسرار حق بین
# 89 از آن کین جاتو گفتی پیش هر کس %~% نمود دوست آخر چند از این بس
# 90 بگوی و خوف جان از پیش بردار %~% بیک ره دل ز جان خویش بردار
# 91 به یک ره دل ببر از عالم دون %~% که تا آخر نماید دور گردون
# 92 نخواهد مانددور آفرینش %~% تو بگشا این زمان اسرار بینش
# 93 بیک ره کن مبدل صورت جان %~% فنا کن هر دو اندر ذات جانان
# 94 نداری هیچ باید اندر این راه %~% بماندستی چو موری در بن چاه
# 95 قدم در راه نه میرو یقین تو %~% چو مردان باش اینجا پیش بین تو
# 96 قدم اینجا نه و این سر تو دریاب %~% که مقصودت شود حاصل از این باب
# 97 از آن درهر چه جوئی میدهندت %~% یقین میدان که منت مینهندت
# 98 نباشد منت اینجا هرچه دارند %~% همه از بهر تو اینجا بکارند
# 99 در اینجا هر چه دادند کی ستانند %~% ازآن می هیچ کس این سر ندانند
# 100 که دل باید که با جان همدم راز %~% بود تا این بیابد بیشکی باز
# 101 چو جان و دل ابا هم یار باشند %~% یقین توحید هم اینجا بباشند
# 102 نمود هر دو با رفعت شود باز %~% بود تا این بیابد بی شکی باز
# 103 بوقتی جان شود تن اندر اینجا %~% که گردد باطنت کلی مصفا
# 104 بوقتی جان شود جان حقیقت %~% که بسپارد بکل سر شریعت
# 105 بوقتی جان شود جانان در این راز %~% که محو آید ورا انجام و آغاز
# 106 بوقتی جان شود جانان در اینجا %~% که پنهانی شود ناگاه پیدا
# 107 بوقتی جان شود جانان یقین دان %~% که گردد جسم از دیدار پنهان
# 108 بوقتی جان شود جانان که بینی %~% یقین این سر اگر صاحب یقینی
# 109 که پنهان گردد این صورت عیانت %~% شود بیشک حقیقت جان جانت
# 110 چو صورت از میان برخواست جانست %~% پس آنگه دیدن جان جهانست
# 111 چوصورت از میان برخواست بیشک %~% سراسر بینی اینجا در یکی یک
# 112 بود یکی شده صورت عیان گم %~% جهان اندر وی و وی در جهان گم
# 113 بسی راهست در گم بودن اینجا %~% رهی نیکو طلب ای مرد دانا
# 114 رهت آخر فنای جاودانست %~% در آخر کار بی نام ونشانست
# 115 در آخر کار بیکاریست تحقیق %~% نهان گشتن پس آنگه راز توفیق
# 116 نهان خواهی شدن ای دل نهانی %~% نمیدانم ولی دانم که دانی
# 117 در آخر رازت اینجاگه نهان است %~% ترا پیدانمودن جان جانست
# 118 در آخر میشوی اینجا فنا تو %~% که تا یابی یقین دید بقا تو
# 119 در آخر میشوی مر ناپدیدار %~% در آنسو میشوی کلی پدیدار
# 120 در آخر اصل او گر باز جوئی %~% سزد این سر که با هر کس نگوئی
# 121 ولیکن چون کنی در عین گفتار %~% که حق گویاست اندر کل اسرار
# 122 چو حق گویاست حق میگوید این راز %~% بگو تاکه در اینجا بشنود باز
# 123 یقین دریاب این اسرار بنگر %~% نظر کن زود این گفتار بنگر
PageV01P091
# 1 یکی شد پیش آن پیر طریقت %~% بپرسد این سؤالش در حقیقت
# 2 که ای سکان دین و شیخ اکبر %~% نداند هیچ خلقی ازتو بهتر
# 3 ره شرعت نمودار اناالحق %~% مراگوئی تو اینجاراز مطلق
# 4 بگو تا کیست اندر نطق هر کس %~% سخن گوی این یکی بنگر از این بس
# 5 جوابش داد آنگه قطب عالم %~% که حق دان هست گویا اندر این دم
# 6 خدا گویاست اندر نطق و درجان %~% درون دل ورا بنگر تو جویان
# 7 بهر صورت که گفتی سر گفتار %~% یقین اینجاست حق گویا باسرار
# 8 بدان کاینجاست حق گویا نهانی %~% چنین پی برتو این سر نهانی
# 9 بدان این راز وانگه کن خموشی %~% سزد این پند اگر از من نیوشی
# 10 بدان و شو خموش و کمترک گوی %~% وگرنه اندر این میدان شوی گوی
# 11 دگر پرسید زو کای صاحب اسرار %~% جوابم بازده این نکته این بار
# 12 مرا این مشکل دیگر نهانست %~% ترا دانم که این مشکل عیان است
# 13 چو گویا حق بود در هر زبان او %~% کند چیزی که میخواهد بیان او
# 14 شنو اینجا که باشد تا بدانم %~% که من این راز آخر میندانم
# 15 بدو گفت این ندانسته تو خود راز %~% بگفتم جمله اسرارت ز سر باز
# 16 تو دانائی دلت گردان چوگویست %~% شنو بیشک در اینجا که اویست
# 17 چو او گوید بهم خود بشنود او %~% کسی باید که مر کلی شود او
# 18 که تااین راز داند بیشکی حق %~% شود پس داند او این راز مطلق
# 19 چو دانا این بیان گوید در اسرار %~% بباید گوش جان کردن بناچار
# 20 که تا مفهوم این معنی کنی تو %~% بگو تاچند از این دعوی کنی تو
# 21 چو بشناسی که یارت هست گویا %~% ز نطق جمله اینجاگاه او را
# 22 شنو تو گوش کن چون سر بیابی %~% یقین میدان که این ظاهر بیابی
# 23 چو این ظاهر بدیدی تو تمامت %~% گرفته در همه شور وقیامت
# 24 بهر صورت که میآید ترا پیش %~% نظر کن اندر این معنی بیندیش
# 25 همه او را شناس اما بمعنی %~% مکن با هیچکس اینجا تو دعوی
# 26 بدان این و چنان شو گم در این کار %~% که سرگردان شوی مانند پرگار
# 27 بدان این و مگو در پیش هر کس %~% چو دانستی ترا عین الیقین بس
# 28 بدان این و مکن جانا یقین فاش %~% که ناگاهت شود اینجای اوباش
# 29 تو این معنی ندانی تا ندانی %~% که جمله اوست در راز نهانی
# 30 بوقتی این بدانی کز لقا تو %~% که باشی همچو مردان در بلا تو
# 31 بلای قرب کش وین رایگان یاب %~% در این معنی نمود جان جان یاب
# 32 ترا اینجا چنان بنمود رخسار %~% که تو در خود فتادستی ز پندار
# 33 ز پندارت چنان مغرور کرداست %~% که بیشک او ز خویشت دور کرداست
# 34 ترا او دور کرد از خود حقیقت %~% که نسپردی ورا راه شریعت
# 35 بپاکی وصل او اینجا بیابی %~% یقین میدان که این ظاهر بیابی
# 36 بپاکی حاصل است اینجا رخ یار %~% ولکین این نهان مانده ز اسرار
# 37 چو گشتی پاک کلی در بطونت %~% خدا بینی حقیقت رهنمونت
# 38 چو گشتی پاک در ماننده آب %~% در آن دم سر خود بیشک تو دریاب
# 39 جمال یار بیشک هست درما %~% طلب کن در حقیقت بشنواز ما
# 40 تو آبروی خود داری بر او %~% اگر بینی چنین دانمت نیکو
# 41 همه درتست پیدا و تو هستی %~% عیان جمله خود را میپرستی
# 42 توئی غافل چرا حیران بمانده %~% چنین درچرخ سرگردان بمانده
# 43 توئی عاشق چنین در عشق خود باز %~% نمود آید ز عشق خود بخود باز
# 44 توئی صادق شده در عین دیدار %~% شده مر زهد خود اینجا خریدار
# 45 تو داری و توئی اینجا یقین است %~% ولیکن اندر اینجا کفرو دین است
# 46 ندانم کفر و رزم و یا ره دین %~% فرو ماندستم اندر آن و در این
# 47 فروماندستم اندر کفر جانان %~% شدستم در میان خلق پنهان
# 48 در این بازار ماندستم عجایب %~% که هر دم مینمایم این غرایب
# 49 چنان بنمایمت هر لحظه خود را %~% برون آمد ابر رسم خرد را
# 50 که تا اینجا کند مر ناگهان گم %~% مثال قطره در عین قلزم
# 51 گهی اینجا کند گه جسم و جانم %~% گهی بنماید او عین العیانم
# 52 گهی اینجا کند مکشوف اسرار %~% بگوید سر بسر اینجا باسرار
# 53 گهی در عین تقلیدم بمانده %~% گهی دستم ز جان و دل فشانده
# 54 گهی در عقلم اندازد بخواری %~% مرا اینجا کشد بیشک بزاری
# 55 گهی در عین عشقم جان دهد باز %~% نماید این چنین پنهان دهد باز
# 56 گهی بنمایدم روشن چو خورشید %~% عیان ذات خود گوئی که جاوید
# 57 من این سر یافتم ناگه کند گم %~% مثال قطره در عین قلزم
# 58 نمیدانم نمیبینم بجز یار %~% بگویم سر که من هستم خبردار
# 59 که بیشک رنج بی پایان کشیدم %~% بجز معنی وصال یار دیدم
# 60 بمردم کز دلم آنجا برآید %~% دمی بیشک دو صد دستان سرآید
# 61 دو صد دستان زند بر صد هزاران %~% مثل بیمثل دارد سر جانان
# 62 همه از دوست لیکن گرچه مردست %~% فتاده این دم اینجاگاه فرداست
# 63 دم من اندر آن دم دردمی کل %~% یقین دیدم عیان من آدم کل
# 64 حقیقت حق حق اینجا که بر جای %~% عیان بسپارد آنجائی ابر جای
# 65 کسی این ره سپارد در دل اینجا %~% که بگشاید ز اول مشکل اینجا
# 66 چو مشل برگشاید از نهانی %~% بیابد راز اسرار معانی
# 67 ره آسان مدان ای مرد صورت %~% که خواهی کرد هم بیشک ضرورت
# 68 ره آسان نیست جمله وصف این ره %~% بسی کردند هر کس نیست آگه
# 69 ره بی ابتدا و انتهایست %~% در این ره جملگی عین صفایست
# 70 کسی کاینجایگه این ره ندیدست %~% میان جمله مردان ناپدیدست
# 71 کسی کاینراه برد و خویش بشناخت %~% حقیقت جسم و جان در دوست بگداخت
# 72 یقین این زاد ره بردار و بشنو %~% بر این گفتار دیگر زود بگرو
# 73 یقین کاین زاد ره عجز است اول %~% که خودبین گردد اندر ره مبدل
# 74 دوم فقر است و نقد جمله اینست %~% که اندر فقر کل عین الیقین است
# 75 سوم تسلیم بودن در فنایش %~% چهارم نوش کردن مر بلایش
# 76 یقین پنجم فنائی بود الله %~% ششم دید یقین مر حضرت شاه
# 77 عیان هفتم نمود نور ذاتست %~% همه شاهان یقین اینجای ماتست
# 78 همه مانند شاهان اندر این سر %~% که هرگز مینشد این راز ظاهر
# 79 اگر این راز اینجا باز یابند %~% حقیقت جزو و کل مر خود بیابند
# 80 ز خود باشید الا حق یقین این %~% بداند صاحب عین الیقین این
# 81 همه یک ذات دان اینجا حقیقت %~% نه کفر است ونه دین ونی طریقت
# 82 همه اینجا توانی یافتن باز %~% ترا این جایگه بشتافتن باز
# 83 شدت تا بازیابی قدرت اینجا %~% کنی یکبارگی درمان تو خود را
# 84 در اینجا واصلان چون خود رسیدند %~% بجز یکی در آن حضرت ندیدند
# 85 یکی دیدند اینجا جسم و جان هم %~% نبود اینجا و آنجا هیچ محرم
# 86 همه حق یافتند و هیچ غیری %~% نبد نی کعبه ماند و هیچ دیری
# 87 اگرچه بت پرست عشق آخر %~% بکرد این راز مر بعضی بظاهر
# 88 ندانستند ره اینجا نبردن %~% حقیقت همچو مردان گوی بردن
# 89 بتقلید اندر این ره باز ماندند %~% یقین در شهوت و در آزماندند
# 90 در آخرشان بماند اینجا یقین باز %~% که تادیدند راز اولین باز
# 91 چو بگذشتی ز نفست ناگهانی %~% نماند نفس الا تو بمانی
# 92 چو رفتت نفس جسم آزاد کن زود %~% مکن بار دگر شیطان تو خوشنود
# 93 یقین حق کن تو خوشنودی خدا شو %~% ز هر عیبی حقیقت تو جدا شو
# 94 چنان شو اندر این ره شاد و آزاد %~% که بینی هر خرابی را تو آباد
# 95 چنان آباد کن جانت ز تقوی %~% که چیزی درنگنجد جز که معنی
# 96 چنان آزاد کن جان از بر خویش %~% که هم بیشک تو باشی رهبر خویش
# 97 چنان آزاد کن جان و روانت %~% که تاوقتی که کل گردی نهانت
# 98 شود بیدار و حق باشد یقین هان %~% بجز این نیست ما نص و برهان
# 99 چو حق میخواهد آخر ای دل فرد %~% در این دم باش دائم صاحب درد
# 100 در این سر درد آور پیش زنهار %~% که دردت خویش بر تا حضرت یار
# 101 اگردردست ناگاهان دوایت %~% کند درمان دردآن جانفزایت
# 102 یقین دردست آنگه عیان درمان %~% یقین جانست آنگه عین جانان
# 103 ز درد اینجا یقین جانان بیابی %~% چو جانان یافتی درمان بیابی
# 104 که جان با درد و درمان مینماید %~% گهی نقصان و گاهی میفزاید
# 105 ولیکن این بصورت بازدانی %~% وگرنه بیشکی تو بازمانی
# 106 ز صورت در گذر جان جوی اینجا %~% که صورت هست همچون گوی اینجا
# 107 چنان ماندست سرگردان جانان %~% که یک لحظه نپردازد ابا جان
# 108 نپردازی دمی با جان در اینجا %~% حقیقت میزند پنهان در اینجا
# 109 اگرچه جسم واصل گشت از جان %~% نمودش جمله حاصل گشت از جان
# 110 نمیبیند یکی خود اندر اینجا %~% که افتادست اندر شور وغوغا
# 111 بلا و رنج و محنت یافتست او %~% بسی در هر صفت بشتافتست او
# 112 بلا و رنج دیده بی نهایت %~% در اینجاگاه وز بی حد و غایت
# 113 بلا و رنج دید و گنج حاصل %~% در اینجا کرد بیشک گشت واصل
# 114 بخود بنهاده است آنجای صورت %~% که باید رفت در خاکش ضرورت
# 115 ورا جائی است اندر معدن خاک %~% که در اینجا شود او بیشکی پاک
# 116 نمودش شیب خاک آید پدیدار %~% در اینجا کل شود او ناپدیدار
# 117 نهانش واصلی آنجا عیان است %~% جهانی بیشکی پرترس از آنست
# 118 که خوف جان عجب دارند ایشان %~% از آن اینجا شدند ایشان پریشان
# 119 مترس از این اگر تو مرد راهی %~% در اینجائی تو اسرار الهی
# 120 در اینجا سر متاب ای غافل مست %~% که خواهی با نمود دوست پیوست
# 121 وصال خاک اگر اینجا بیابی %~% ز شادی سوی او هر دم شتابی
# 122 وصال اندر دل خاکست بیشک %~% که اینجا مینماید راز هر یک
# 123 کجا اینجاست ظاهر هم مبین تو %~% کز او پیداست این عین الیقین تو
# 124 ز گورستان بدانی جمله مردان %~% که اندر خاک درگاهند پنهان
# 125 همه در خاک درگاهند خفته %~% همه رخ نزد جانان درنهفته
# 126 همه در خاک درگاهند بیچون %~% یک گشته نهان در هفت گردون
# 127 همه در خاک درگاهند ساکن %~% شدند از نیک و بد اینجای ایمن
# 128 همه در خاک درگاهند تحقیق %~% بدیده روی جانان جمله توفیق
# 129 یقین دریافته اینجا نهانی %~% تو چون ایشان شوی آنگه بدانی
# 130 که بیشک آنچه میگفتند ای دوست %~% بدیدی آخرت هم مغز و هم پوست
# 131 یقین شد در وی آخر سر جانان %~% نخواهد دید کس این سر یقین دان
# 132 خدا خواهی بدن در آخر کار %~% چو اینجا برفتد پرده بیکبار
# 133 اگر پرده برافتد باز بینی %~% حقیقت گمشده مر باز بینی
# 134 تو اصل اصل کل در خاک بنگر %~% نظر بگمار و جانان پاک بنگر
# 135 وصالت در دل خاکست آخر %~% نهان کن زودت این اسرار ظاهر
# 136 وصالت در دل خاکست در یاب %~% اگر مردی بسوی خاک بشتاب
# 137 وصالت در دل خاکست ای دل %~% ترا مقصود درخاکست حاصل
# 138 وصالت در دل خاکست بگذار %~% جهان و برفکن این پنج با چار
# 139 سوی این خلوت آی و شاد بگذر %~% ازاو جانها یقین آباد بنگر
# 140 در این خلوت سرا آخر قدم نه %~% که این سر عاقبت اولی ترا به
# 141 که این خلوت سرای عاشقان است %~% نمدار اندر او عین العیان است
# 142 در این خلوت سرای اینجای بیشک %~% نماید بیشکی دیدار او یک
# 143 بود لیکن همه این سر ندانند %~% که در دیدار او حیران بمانند
# 144 یکی بینی در اینجا بی حجب یار %~% نباشد هیچ جز او لیس فی الدار
# 145 نباشد هیچ جز حق اندر اینجا %~% یقین بشنو تو راز مطلق اینجا
# 146 حقیقت چون شدی اندر دل خاک %~% عیان بینی تو خود را جوهر پاک
# 147 ولی گر صاحب آزار بودی %~% یقین بر آتش و مانند دودی
# 148 اگر نیکی تو کردستی در اینجا %~% حقیقت گوی بردستی در اینجا
# 149 عوض اینجاترا آن روشنائی %~% بود بیشک ابر دید خدائی
# 150 یقین چون در دل خاکت نهادند %~% عیان در حضرت پاک نهادند
# 151 تو باشی هیچکس آنجات همراه %~% نباشد می یقین جز عین الله
# 152 ترا اول قدم این است صورت %~% اباتست این بیان اینجا ضرورت
# 153 چو رفتی ناگهی اندر دل طین %~% نظر کن درنهادت جمله حق بین
# 154 نمییابی تو این سر هیچ اینجا %~% فتادستی چو نقشی اندر اینجا
# 155 ولی آن دم بیابی سر جانان %~% که باشد این صور در خاک پنهان
# 156 وصالت آن زمان گردد میسر %~% که اجسامت شود اینجا میسر
# 157 وصالت آن زمان بشناس ای دل %~% که گردد صورتت در زیر گل حل
# 158 چو حل گردد ترا صورت بیکبار %~% شوی ای نور دل کل ناپدیدار
# 159 چو حل گردی و گردی عین فانی %~% حقیقت این جهان و آن جهانی
# 160 ترا پیدا شود اسرار جمله %~% تو باشی در یقین انوار جمله
# 161 یقین دیدار آن دم باز بینی %~% یکی یابی اگر صاحب یقینی
# 162 بجز عین الیقین اینجا مبین تو %~% اگر هستی چو مردان پیش بین تو
# 163 در آخر اینست احوالت بیندیش %~% حجاب اکنون یقین بردار از پیش
# 164 حجاب از پیش بردار این زمان تو %~% خدا را بین یقین در غیب جان تو
# 165 حجاب از پیش بردار و عیان بین %~% همی گویم ترا در جان جان بین
# 166 ولکین این نیابی بی معانی %~% نشانت میدهم از بی نشانی
# 167 زلا مگذر تو تا الا شوی کل %~% یقین دیدار جان الا شوی کل
# 168 زلا مگذر یقین دریاب الا %~% که الا بیشکی دیدست یکتا
# 169 زلا مگذر که الا الله یابی %~% رخ جانان عیان ناگاه یابی
# 170 زلا مگذر تو در الا نظر کن %~% از این معنی دل خود را خبر کن
# 171 زلا مگذر یقین دان لاحقیقت %~% نظر کن جمله اسرار شریعت
# 172 نمود لااله اینجا عیانست %~% چگویم وصف کین سر بی نشانست
# 173 یقین بشناس و میدان ای دل ریش %~% حقیقت شو تو هم بیگانه از خویش
# 174 مجو اینجایگه تو محرم راز %~% حجاب آخر دمی از خود برانداز
# 175 چوخود اینجا نه جز حق یقین نیست %~% حقیقت حق توئی و کفر و دین نیست
# 176 زجام عشق جامی نوش کن تو %~% دل و جان در یقین بیهوش کن تو
# 177 ز جام عشق نوش آن می که مستان %~% برش هشیار کوبان پا ودستان
# 178 می عشق اندر این خمخانه دل %~% کجا گردد یقین بیشک بحاصل
# 179 مئی کن نوش اینجاگه نهانی %~% که در ساقی ابد حیران بمانی
# 180 مئی از دست کس بستان و کن نوش %~% که جز وی جمله گردانی فراموش
# 181 ز بدمستی کنی مانند حلاج %~% ز تیر عشق سازی خویش آماج
# 182 مکن بدمستی اندر نزد عشاق %~% تو چون مرغان مزن از خویشتن واق
# 183 چو سیمرغی تو اندر قاف معنی %~% مئی خور این زمان از صاف معنی
# 184 در آخر دردکش از کفر و دین یار %~% که تا بینی حقیقت لیس فی الدار
# 185 مئی درکش که قوت جسم و جان است %~% از آن می این زمان ما را نهان است
# 186 درون جان و دل رگهاگرفته %~% همه پنهانیم پیدا گرفته
# 187 خروشی میزند در نزد عشاق %~% از آن مشهور شد در کل آفاق
# 188 که ازجام وصال شاه خوردست %~% وز آن اینجایگه او گوی بردست
# 189 وصال جان جان از جام دیدم %~% از آن اینجایگه من کام دیدم
# 190 که عزت داشتم اندر درون من %~% نه بدمستانه بودم جز سکون من
# 191 نیاوردم بجز عزت بر یار %~% ز عزت شد مرا جانان پدیدار
# 192 ز عزت گوی بردم در بر خلق %~% از آن پس آمدم من رهبر خلق
# 193 نمودم اینست اینجایار گفتست %~% ولیکن این بیان اینجا نهفتست
# 194 نمود کشتن خود فاش کردم %~% حقیقت نقش خود نقاش کردم
# 195 نمود ظاهرم اینجا ببینید %~% در آخر آنگه او صاحب یقینید
# 196 مرا کشتن امید زندگانی است %~% که در کشتن حیات جاودانی است
# 197 بسی پیغمبر اینجا کشته گشتند %~% میان خاک و خون آغشته گشتند
# 198 نمود خویشتن دیدند اینجا %~% سر خود زود ببریدند اینجا
# 199 فنا گشتند بی سر پیش ایشان %~% حقیقت فاششان شد سر جانان
# 200 اگر بی سر شوی این راز دانی %~% از این معنی حقیقت بازدانی
PageV01P092
# 1 یکی منصور را پرسید ناگاه %~% که ای گشته ز سر جمله آگاه
# 2 یقین اینجا تو داری راز مطلق %~% که دیدستی تو حق را عین مطلق
# 3 یقین داری عیان جمله آفاق %~% که هستی دمدمه در کل آفاق
# 4 نمود عشق جانان کل تو داری %~% که بر عشاق شاهی شهریاری
# 5 کسی باشد که جانان کل ببیند %~% بگفت آری کسی کاینجا ببیند
# 6 نمود کشتن خود را یقین پیش %~% من اینجا دیدهام اسرار در پیش
# 7 کنون پیر منم اینجا بمانده %~% ز جزوم لیک کل پیدا بمانده
# 8 سوی بغداد آخر من دهم داد %~% سر خود اندر اینجاگاه بر باد
# 9 دهم بیشک که دیدستم نهانی %~% برم مکشوف شد عین العیانی
# 10 مرا فاش است اینجا کشتن خود %~% حقیقت فارغم از نیک وز بد
# 11 قضا را راه حج بد کین سؤالش %~% که کرد آنجایگه او از کمالش
# 12 دگر پرسید کان سر دیده تو %~% یقین دانم که صاحب دیده تو
# 13 ولیکن این جنونست از یقین باز %~% که گفتی با من اینجا صاحب راز
# 14 نداند هیچکس در غیب الله %~% تو هستی زین بیان امروز آگاه
# 15 که در بغداد چونت خون بریزند %~% حقیقت جملگی بردارویزند
# 16 تو این اسرار میگوئی عجب فاش %~% که من هستم عیان هم نقش و نقاش
# 17 نمود جملگی از پیش داری %~% حقیقت این عیان با خویش داری
# 18 ولی من ماندهام در شک یقینم %~% نمودی از تو اکنون من نبینم
# 19 نمودت خواهم از تو پایدارم %~% نمای اینجایگه مر پایدارم
# 20 اگر بیشک تو دیدار خدائی %~% مرا امروز مر رازی نمائی
# 21 نمایم راز بر هر سر که باشد %~% مرا بیشک از آن خونی نباشد
# 22 پس آنگه چون از او بشنید این راز %~% حجاب آنگه تو بیچاره برانداز
# 23 نظر بگماشت آنگه مرد بر وی %~% ز مستی زد بر او یک بانگ کای هی
# 24 نظر نیکو کن اندر دید دیدم %~% که من هستم که جمله آفریدم
# 25 نظر کن این زمان بشناس ما را %~% که میبینی در این ساعت لقا را
# 26 لقای من نظر کن این زمان تو %~% که میبینم همه کون و مکان تو
# 27 لقای ما کنون اینجا نظر کن %~% دل بیچاره از ذلت خبر کن
# 28 خبر کن ای دل و جان راز بنگر %~% بجزمن هیچ دیگر باز منگر
# 29 چو آن مرد جهان دیده چنان دید %~% ورا برتر ز هفتم آسمان دید
# 30 ز حیرت شد در آنجا زار و مدهوش %~% ستاده در تحیر مانده خاموش
# 31 چنان مست لقای او بمانده %~% عجایب در لقای او بمانده
# 32 زبان بگشاد و آنگه صاحب راز %~% که ای مانده چنین حیران ما باز
# 33 چه میبینی خبرده این زمانم %~% که تا مردید دیدت را بدانم
# 34 تمامت قافله آنجا بماندند %~% دعا و آفرین بر خود بخواندند
# 35 که ای شیخ جهان و پیر الله %~% تو هستی بیشکی از خود تو آگاه
# 36 چرا این پیر اینجا گشت حیران %~% بمانده این زمان مانند گنگان
# 37 زبانش الکنست و باز مانده است %~% عجب حیران و دست از کل فشاندست
# 38 تو گویا کن ز راز پادشاهی %~% حقیقت بر تمامت نیک خواهی
# 39 بدیشان گفت آن دم راز منصور %~% که این دم او شده حیران در آن نور
# 40 ندارد او خبر اینجا بماندست %~% عجب حیران و دست از کل فشاندست
# 41 شده فارغ ز دنیا و زعقبی %~% که دیدارست او را سرمولی
# 42 چه باشد جمله دنیا پیش آن مرد %~% حقیقت مانده حیران در یکی کرد
# 43 نداند هیچ او بیشک جز ازمن %~% که از من شد ورا اسرار روشن
# 44 ز من روشن شدش اسرار اینجا %~% شدست این دم ز جسم و جان مصفا
# 45 یقین آگه شدست و بی زبانست %~% که دیدار منش عین العیانست
# 46 منش دیدار بنمودستم اینجا %~% حقیقت هم منش بودستم اینجا
# 47 درونست و برون کلی گرفته %~% ز دید دید ما ازخویش رفته
# 48 ز دید خویشتن بیزارگشته %~% حقیقت صاحب اسرار گشته
# 49 ز دید خویشتن گشته مبرا %~% حقیقت راز پنهانست و پیدا
# 50 ندارد تا زبان او راز گوید %~% یقین شرح شما را باز گوید
# 51 چو با هوش آید آن دم در نهانی %~% زند او دم در اینجا در معانی
# 52 بگوید آنچه او دیدست ما را %~% یقین از بهر دیدار شما را
# 53 اشارت کرد آن و زود منصور %~% که بیرون آی و دم زن زود از نور
# 54 بساعت باز هوش آمد در آن دم %~% بساعت نوحه در داد و ماتم
# 55 مر او را گشت پیدا های و هوئی %~% فتادش در قدم مانند گوئی
# 56 فتاد آن لحظه در اندوه و زاری %~% بگفتاکردمت من پایداری
# 57 چرا باز آمدی ای جان در اینجا %~% فتادی دیگر اندر عین غوغا
# 58 مقام اولت چون باز دیدی %~% نظر کردی و کلی راز دیدی
# 59 مرا مکشوف شد عین العیانت %~% بدیدم جملگی راز نهانت
# 60 در این بودیم ما در شهر بغداد %~% تو دادی اندر اینجا بیشکی داد
# 61 تو دادی داد دیدم آنچه دیدی %~% نظر کردم تو کلی راز دیدی
# 62 طپیدم در میان خاک و خونت %~% زدم دستی عجایب رهنمونت
# 63 مراکردی در اینجا پاره پاره %~% جهان و خلقم اینجا در نظاره
# 64 بدیدم من تو بودم تو منی جان %~% که هستم من تو و تو من مرا هان
# 65 بیک ره چون نمودی عین دیدار %~% مرا کردی ز خواب مرگ بیدار
# 66 در اینجا حشر کردستی مرا یار %~% دگر درآتش سوزان بمگذار
# 67 رهانم این زمان ازدست دشمن %~% که گفتار منی بی ما و بی من
# 68 نگویم پیش کس اسرارت اینجا %~% مرا بس باشد این دیدارت اینجا
# 69 ز دیدارت منم حیران و مدهوش %~% تو بودی در من بیچاره خاموش
# 70 اگرگویا شدی و رازگوئی %~% یقین بی درد من درمان نجوئی
# 71 یقین درد من اینجا کن تودرمان %~% برو اکنون که آزادی دل و جان
# 72 توئی کعبه یقین اینجا ستاده %~% خودی ره سوی خود بیشک نهاده
# 73 همه در دید تو حیران بمانده %~% چنین در دید تو نادان بمانده
# 74 سوی تو رخ نهاده این چنین راز %~% تو اینجا ظلم ای جانان مینداز
# 75 که خواهی کرد بر من آشکاره %~% همه از بهر تو اندر نظاره
# 76 سوی تو رخ نهاده جمله دلشاد %~% تو ازجمله چنین استاده آزاد
# 77 روا باشد چنین جان داده مردان %~% ترا چه غم که هستی جان جانان
# 78 نخواهم کعبه بی دیدار رویت %~% بخواهم مردن اندر خاک کویت
# 79 بخواهم مرد خواهم زنده گشتن %~% ترا تا جاودان مر بنده گشتن
# 80 منم بنده توئی سلطان آفاق %~% که در شورند از تو کل آفاق
# 81 منم بنده توئی تابنده چون نور %~% که درجانها دمیدستی عیان صور
# 82 از آن منصوری از دیدار الله %~% که افکندی مرا در قربت شاه
# 83 توئی شاه و بجز تو کس ندیدم %~% کنون نزدیکت ای جان آرمیدم
# 84 بگفت این و بزد یک نعره آنگاه %~% بیفتاد آن زمان در عشق یک تاه
# 85 شد و جان داد آنجا رایگان او %~% حقیقت در بر کون و مکان او
# 86 حقیقت جان جان دید و فنا شد %~% بر او آن همه آنجا بقا شد
# 87 حقیقت بود جانان دید منصور %~% که آفاق آمدست از راز او نور
# 88 چو زانسان قافله او را بدیدند %~% تمامت عاشقان آنجا طپیدند
# 89 چون منصور آن چنان دید اندر اینجا %~% که برخواهست آمد شور و غوغا
# 90 یقین صورت پرستان زور کردند %~% نهاد خویشتن پر شور کردند
# 91 که این کس جادوئی آراست اینجا %~% بباید کشتنش تحقیق این جا
# 92 جوابی داد سر منصور ایشان %~% ستاد آنجایگه ازدور ایشان
# 93 بدیشان گفت کای نادیده گمراه %~% منم بیشک یقین دیدار الله
# 94 در این دم اندر اینجا میتوانم %~% که مر جمله زغوغا وارهانم
# 95 ولکین این زمان نی وقت رازست %~% که این دم عین جانها درگدازست
# 96 شما را آنقدر بس تا بدانید %~% همه در ذات من حیران بمانید
# 97 شما را آنقدر بس اندر اینجا %~% که او برگفت سر جمله پیدا
# 98 یقین من کعبهام هم جان جانان %~% بخواهم رفت در اینجای پنهان
# 99 ولی پیریست واصل اندر این دم %~% میان جملگی او هست محرم
# 100 وصالی دارد اینجا صاحب درد %~% بود او در میان جمله شان فرد
# 101 ز بهر او شما را من بحل هان %~% بکردم تا برید اینجایگه جان
# 102 رها کردم شما را در بر او %~% که نبود هیچکس بی رهبر او
# 103 بگفت این و نهان شد او زعالم %~% که مکشوفست از او سر دمادم
# 104 نمود عشق او در خویشتن بین %~% دم آخر تو خود بیخویشتن بین
# 105 برافکن جسم و جان وگرد خاموش %~% شو اندر عشق کل اینجای مدهوش
# 106 نظر کن راز جانان باز بین هان %~% ترامیگویم اکنون راز بین هان
# 107 ترامنصور کل اندر نهادست %~% ترا این راه در پیشت فتادست
# 108 وصال کعبه جان خواستی تو %~% عجائب قافله آراستی تو
# 109 همه ذرات باتست ای ندیده %~% وصال کعبه اندر جان ندیده
# 110 چو منصور حقیقی داری ای جان %~% قدم تو بیش از این اینجا مرنجان
# 111 بخواه اسرار چون رویش ببینی %~% از او کن من طلب گر مرد دینی
# 112 که بنماید ترا اینجا نظر او %~% کند از دید خویشت باخبر او
# 113 درون پرده پنهانست بیچون %~% نظر کن در رخ او بیچه و چون
# 114 مر او را یک زمان بنگر تو بیخود %~% زمانی گرد فارغ نیک با بد
# 115 همه یکسان ببین در دیده دوست %~% وجودت باز کن در دیده بین کوست
# 116 ببین کو در درون دیده تست %~% نهان اینجایگه در دیده تست
# 117 یقین در دیده اینجاگاه رویش %~% مکن اینجا حقیقت گفتگویش
# 118 وصال اینجا یقین زو بازبینی %~% اگر مرد ره و صاحب یقینی
# 119 حقیقت یاب او را در بر شاه %~% که تا مجنون نگردی تو از آن ماه
# 120 حقیقت چون رخت اینجا نماید %~% ترا از یک طبیعت برزداید
# 121 مصفاات کند آیینه کردار %~% همه در آینه آید پدیدار
# 122 همه در آینه بینی نهانی %~% تو دانی بیشکی جمله تو دانی
# 123 همه در تست هستی آینه تو %~% نموده روی خود درآینه تو
# 124 نمیبینی اگر بینی یقینش %~% یکی بینی حقیقت کرده بیشش
# 125 یکی بینی نمود ذات درخویش %~% حجابت دور گردانی تو از پیش
# 126 حجابت دور گردان ای دل ریش %~% که تا یابی حقیقت یار در خویش
# 127 حجاب صورت تست ای دل و جان %~% ز دید حق توئی خود را مرنجان
# 128 نظر کن تا چه میبینی تو در خود %~% که ماندستی چنین و بی بر خود
# 129 نخواهی یافت چیزی جز که این دم %~% ترا من مینمایم راز عالم
# 130 بجز این دم طلب اینجا مکن تو %~% همین بس باشدت از این سخن تو
# 131 که دریابی که جانانت درونست %~% تراگویا و بینا رهنمونست
# 132 ترا او رهنمونست ار بدانی %~% درون جان تست و تو ندانی
# 133 که سر تا پای تو دیدار شاه است %~% ولیکن این بیان با مرد راهست
# 134 که بشناسد نمود جسم با جان %~% کند مرجان خود در دوست پنهان
# 135 کند پنهان وجود خودبیکبار %~% که تا پیدا شود اینجایگه یار
# 136 وصال یار بی صورت بیابی %~% که اندر جان و دل نورت بیابی
# 137 یقین منصور خود بشناس در خویش %~% حجاب جسم و جان بردار از پیش
# 138 یقین منصور خود بشناس اینجا %~% نهاد ذات شودر خویش یکتا
# 139 چرا اینجا چنین ساکن بماندی %~% در این زندان چنین ایمن بماندی
# 140 تو آن داری که صورت ره نداند %~% وگرداند در آن حیران بماند
# 141 تو آن داری که هرگز کس ندید است %~% ز چشم آفرینش ناپدیدست
# 142 نهان خویشتن بشناس اینجا %~% ز دیو هفت سر مهراس اینجا
# 143 تو اندر هفت پرده رخ نمودی %~% عجب زینسان که درگفت و شنودی
# 144 نمیدانی درونت نور دارد %~% نهادت سر بسر منشور دارد
# 145 چرا منشور شه داری چنین خوار %~% بماندستی چنین رنجور و غمخوار
# 146 ز حکم شه چه آوردی ابر جای %~% گریزانی ز حکمش جای بر جای
# 147 مرو بیرون ز حکم شاه اینجا %~% یقین میباش هان آگاه اینجا
# 148 یقین آگاه باش و بر تو فرمان %~% مشو اینجا بخود مغرور و نادان
# 149 تو دانا باش و ساز خویش گیر %~% وگرنه ترک جان و دید تن گیر
# 150 بنزد شاه فرمان بر یقین تو %~% که تا گردی بنزد شه امین تو
# 151 بنزد شاه شو با ملک دستور %~% برد یک سر ترا تا عین گنجور
# 152 ترا بخشند شه اینجا تمامت %~% ولکین می حذر کن از ملامت
# 153 حذر میکن تو از شمشیر ناگاه %~% مکن گستاخیت اندر بر شاه
# 154 چگویم چون تو شه نشناختستی %~% بهرزه عمر خود در باختستی
# 155 بدادی عمر اکنون رایگانی %~% ز دست ای ابله اکنون می ندانی
# 156 که عمرت رفت ناگاهی ابر باد %~% بکردستی در اینجا خانه آباد
# 157 چه خواهی برد با خود جزغم و درد %~% تو خواهی بود ای جان دائما فرد
# 158 در آن فردی سخن گفتیم بسیار %~% ولی تو مانده در عین پندار
# 159 ترا پندار از حق دور کردست %~% حقیقت ابله و مغرور کردست
# 160 چنین ماندی اسیر و خوار اینجا %~% ز بهر نفس سگ غمخوار اینجا
# 161 ترا این نفس جسمانی مردار %~% بیک ره برده از ره ناپدیدار
# 162 شدی یکبارگی درخوف مجروح %~% شدستی بی نمود قوت روح
# 163 کجا راهی بری آنجا بحضرت %~% که ماندستی چنین در فکر نخوت
# 164 ترا این فکر دنیا خوار کردست %~% ز حق یکبارگی بیزار کردست
# 165 دلت در تنگنای غم بماندست %~% کنون ریش تو بیمرهم بماندست
# 166 کنون مجروحی و خود را دوا کن %~% درونت با برون یکسر صفا کن
# 167 ترا چون کعبه دل هست حاصل %~% چرا ماندی چنین حیران و بیدل
# 168 چنین حیران و بیدل مانده باز %~% چنین دستت زجان افشانده باز
# 169 ره خود این زمان کن تا توانی %~% که داری این حیات و زندگانی
# 170 ترا امروز چون عین حیاتست %~% نمودارت در اینجا نور ذاتست
# 171 اگر امروز کام خود نرانی %~% یقین تو تا ابد حیران بمانی
# 172 بران امروز کامی تو ز دنیی %~% که بهتر زین نیابی تو ز معنی
# 173 بران امروز کامی نیک اینجا %~% که برخورداری ازدیدار یکتا
# 174 در معنی بیکباره گشادست %~% دلت حیران در اودادی ندادست
# 175 بده امروز داد ملک معنی %~% که خواهی رفت بیرون تو بعقبی
# 176 سوی ملک فنا داری عجب راه %~% بماندستی چنین مسکین و گمراه
# 177 خبر معنی دمادم آر و از دوست %~% تو هستی بیخبر درمانده در پوست
# 178 نداری هیچ اینجاگه خبر تو %~% بماندستی چنین اندر بشر تو
# 179 بشرگرد و یقین صورت شناسی %~% چرا از صورت خود میهراسی
# 180 گهی دشمن شوی جان را حقیقت %~% گهی تمییزش آری در طبیعت
# 181 اگر میدوستداری هردو اینجا %~% یکی کن هر دو را اینجا مصفا
# 182 مصفا کن تن و جانت نهانی %~% مجو چیزی یقین جز بی نشانی
# 183 نشان بی نشان اینجا طلب کن %~% چو دیدی گه بیابی آن سر و بن
# 184 نشان بی نشان دیدار یارست %~% کسی نزدیک آن ناپایدار است
# 185 نشان بی نشان دیدم یقین من %~% نمود اولین و آخرین من
# 186 در او دیدم ولی این سر که داند %~% وگر داند در آن حیران بماند
# 187 نمود اولین دارد حقیقت %~% نیابد کس مرا اندر طبیعت
# 188 نمود اولین من دیدهام باز %~% دمادم نزد آن گردیدهام باز
# 189 نمود اولش چون سیر کردم %~%  دگر آهنگ سوی دیر کردم
# 190 ز حیرت آن چنان اول بماندم %~% که یک ره دست از جان برفشاندم
# 191 در آخر چون نظر کردم بظاهر %~% شدم مکشوف اوائل تااواخر
# 192 اوائل تا بآخر بود یک ذات %~% ولیکن مختلف در سیر ذرات
# 193 بدیدم آنچنان کان کس ندیدست %~% کسی در ابتدایش نارسیدست
# 194 چگونه شرح این آرم بگفتار %~% که میگردم در این سر ناپدیدار
# 195 چگونه وصف آرم بر زبانم %~% که الکن شده بیکباره زبانم
# 196 حقیقت وصف او گویم بتحقیق %~% کسی کو را بود از دوست توفیق
# 197 بیابد این معانی آخر کار %~% حجابش دور گردد کل بیکبار
# 198 حجابش صورتست و دور گردد %~% سراسر دید دیدش نور گردد
# 199 حجابش چون برافتد نور بیند %~% همه ذرات را منصور بیند
# 200 اناالحق گوی بیند جمله ذرات %~% تمامت صنع خود تحقیق آیات
# 201 همه یارست ای مسکین غمخور %~% اگر مردی سراسر خویش بنگر
# 202 همه یار است اینجاگه نهانی %~% ولی این راز اینجاگه ندانی
# 203 همه یارست غیری نیست بنگر %~% همه کعبه است دیری نیست بنگر
# 204 یکی بنگر که در یکی یکی است %~% نمود ذات اینجا بیشکی است
# 205 یکی بنگر که در یکی شکی نیست %~% صفات و ذات فعلت جز یکی نیست
# 206 یکی بین هرچه هست و نیست اینجا %~% که بیشک مر مرا یکی است اینجا
# 207 یکی دیدم دوئی بگذاشتم من %~% نمودم از میان برداشتم من
# 208 یکی کردم درآن دیدار خود من %~% شدم فارغ یقین ازنیک و بد من
# 209 یکی میبینم اینجا هرچه دیدست %~% یکی محوست کلی ناپدیدست
# 210 یکی بد اصل اینجاهرچه دیدم %~% حقیقت در یکی آمد پدیدم
# 211 اگر در اصل یکی رهبری دوست %~% بیابی و برون آئی تو از پوست
# 212 نمود جان جانانت شود فاش %~% بیابی ناگهانی دید نقاش
# 213 حقیقت نقش میبینی و دوری %~% گزیدستی از آن اندر نفوری
# 214 هر آن کو دور شد از یار اینجا %~% کشید او زحمت بسیار اینجا
# 215 مکن دوری ونزدیکی گزین تو %~% که تا یابی نمودار یقین تو
# 216 دریغا چاره اینجا نداری %~% فرومانده از آن تو شرمساری
# 217 که ماندستی چنین در بند صورت %~% ز صورت دان حقیقت این غرورت
# 218 براه راستی آخر قدم نه %~% که چیزی نیست جز از راستی به
# 219 حقیقت راستی دانم یقین من %~% که حق در راستی دیدیم روشن
# 220 حقیقت راستان خود گوی بردند %~% طریقت اندر این معنی سپردند
# 221 حقیقت راستی هر کو کند حق %~% شود از راستی او نور مطلق
# 222 هر آن کو راستست در حضرت یار %~% رسید اینجایگه در قربت یار
# 223 هر آنکو کرد اینجا راستی او %~% ندید اینجایگه خود کاستی او
# 224 ترا بهتر کجا باشد از این کار %~% که باشی راست اندر نزد دادار
# 225 کمان کژ نگر باتیر اینجا %~% همه چون تیر داند اندر اینجا
# 226 کمان کژ راست میبین تیر اینجا %~% درون جمله میدان پر ز غوغا
# 227 کجی را چون بدید اندر کمان او %~% یقین بشناختش خود بیگمان او
# 228 از او دوری گزید و از برش جست %~% بشد پرتاب وز نزدیک او جست
# 229 کمان صورتت چون کل کژ افتاد %~% از آن بازو ز قوت در کج افتاد
# 230 اگر کژ اندر اینجا میستیزد %~% یقین میدان که جان ناگه گریزد
# 231 ز پیشش دور خواهد شد بناچار %~% چنین دان اسم این دنیای غدار
# 232 کمانی دان تو دنیای دنس را %~% که نتواند بدیدن هیچکس را
# 233 همه چون تیر داند اندر اینجا %~% درون جمله میدان پر ز غوغا
# 234 همه در شست خود اینجا بسازد %~% کمان دست ناگه سرفرازد
# 235 بیندازد تمامت بیخبر او %~% نمیداند حقیقت راهبر او
# 236 بیندازد تمامت از بهانه %~% که تا تیری زند سوی نشانه
# 237 همه تنها مثال تیر سازد %~% دمادم این چنین تدبیر سازد
# 238 نه کس از دست او جان برد اینجا %~% که بودند او بجان بسپرد اینجا
# 239 همه جانها ز قالب دور کرده است %~% چنین خود را همی مغرور کرد است
# 240 نخواهد ماند دنیا جاودانی %~% ولی میدان تو عقبی رایگانی
# 241 اگر اینجا نداری هیچ رستی %~% بعقبی فارغ و شادان نشستی
# 242 وگر داری بیک سوزن در اینجا %~% شمارم من ترا میزن در اینجا
# 243 نخواهی برد باخود چیزی ای دوست %~% مگردان در نظر جز دیدن ای دوست
# 244 مکن با هیچکس اینجا بدی تو %~% وگرنه کمتر از دیو و ددی تو
# 245 صفائی جوی و بگسل طبع ازبد %~% تو نیکی کن در اینجاگاه با خود
# 246 بدی اینجا مکن تا نیک یابی %~% بوقتی کاندر آن حضرت شتابی
# 247 ز نیکی و بدی آنجا سئوالست %~% بسی مردان دراین سر گنگ و لالست
# 248 زبانت چون دهد پاسخ بر یار %~% فرومانی در آنجاگه بیکبار
# 249 حقیقت بد مدان از نیکی ای دوست %~% که نیکی مغز آمد چون بدی پوست
# 250 ندیدی هیچکس اینجا که بد کرد %~% که نیکی بازدید ای صاحب درد
# 251 بدی بد دان و نیکی نیک بشمار %~% بجز نیکی مکن ای دوست زنهار
# 252 چه باشد نیکنامی خلق خوش دان %~% که خلق خوش محمد داشت زینسان
# 253 بخلق خوش خدایش گفت اینجا %~% حقیقت در معنی سفت اینجا
# 254 یقین خلق عظیمش گفت اینجا %~% که بیراهان بخلق آورد اینجا
# 255 بخلق خوش جهان بگرفت تحقیق %~% ز خلق خوش که او را بود توفیق
# 256 کدامین انبیا مانند او بود %~% که گوئی از تمامت خلق بربود
# 257 نیابد همچو او دوران افلاک %~% کجا یابد چو او ای مؤمن پاک
# 258 تو داری این زمان دین هدایت %~% ترا این بس بود عین سعادت
# 259 که هستی امت احمد یقین بود %~% توئی بیرون ز راه کفرو دین بود
# 260 تو داری دین او ای عاقل مست %~% نمیدانی تو این آخر کرا هست
# 261 ز دنیا آنچه تو داری که دارد %~% که این دین و شرف مر کس ندارد
# 262 تو داری راه اینجا دین تو داری %~% تو در هر دوجهان مر شهریاری
# 263 ره شرعش سپار و باز او بین %~% تو همچون او همه چیزی نکو بین
# 264 که او از نیکوئی اینجا یقین است %~% که جان اولین و آخرین است
# 265 همه جانها ازآن نورست اسرار %~% وز او شد عالم جانها پدیدار
# 266 تمامت دینها را برفکندست %~% حقیقت سلسله او در فکندست
# 267 بگرد کره عالم سلاسل %~% ز نور شرع بنگر مرد واصل
# 268 یقین شرع ویت جان شاد دارد %~% زهر بدها ترا آزاد دارد
# 269 ره شرعست راه حق یقین دان %~% محمد را در این ره پیش بین دان
# 270 ره او دان حقیقت راه الله %~% اگر هستی تو از اسرار آگاه
# 271 ره او گیر و راه کفر بگذار %~% سر بتها در اینجا کن نگونسار
# 272 بت نفس و هوایت را تو بشکن %~% حقیقت این بیان بشنو تو از من
# 273 تو ترک لذت نفس و هواگیر %~% ز شرع احمدی راه خداگیر
# 274 چو راه حق یقین مر راه شرعست %~% که پیدا اندر او هر اصل و فرعست
# 275 اگر صورت نگهداری چنین کن %~% دمادم با تو میگویم یقین کن
# 276 دل و جانت در این سرهای بیچون %~% مگو اینجایگه این چیست و آن چون
# 277 چه و چون ازدماغ اینجا بدر کن %~% دل خود رادر این معنی خبر کن
# 278 که عقلت هست در غوغای عالم %~% فتادست اندر این سودای عالم
# 279 همه تشویش تو از صورت افتاد %~% که خواهد ناگهی از تو ابر داد
# 280 نمود عقلت اینجا کاربستست %~% دلت در غصه بسیار بستست
# 281 از آن کاینجا بغصه عقل درماند %~% از آن اینجایگه بیرون درماند
# 282 از آن بیرون بماندست و گرفتار %~% که خودبین است عقل ناپدیدار
# 283 غم نامش ابا ننگ است مانده %~% دمادم پر ز نیرنگ است مانده
# 284 بسی نیرنگ اینجا گاه کردست %~% یقین در سر جانان ره نبردست
# 285 نبرده است او ره اندر عالم جان %~% از آن اینجایگه ماندست حیران
# 286 که چون مستی است عقل اینجا فتاده %~% از آن پیوسته در غوغا فتاده
# 287 که ره پر کرد و ره سویش نبردست %~% یقین جز راه در کویش نبرد است
# 288 ره نابرده اینجا چون بداند %~% نمود عشق از آن درخود نماند
# 289 در اینجا با صور در آخر کار %~% شود در زیر گل کل ناپدیدار
# 290 ولیکن عشق سلطان جهان است %~% که برتر از زمین و از زمان است
# 291 حقیقت عشق میداند که چونست %~% که او در جمله اشیا رهنمونست
# 292 طریق عشق گیر از بردباری %~% اگر این سر معنی پایداری
# 293 طریق عشق گیر و گرد آزاد %~% بیک ره نام وننگت ده تو بر باد
# 294 طریق عشق گیر و نام بگذار %~% حقیقت ننگ عالم شو بیکبار
# 295 ترا گر ذات کلی آرزویست %~% در اینجاگاه جای جستجویست
# 296 از اول چون قدم خواهی نهادن %~% ندانی تا کجا خواهی فتادن
# 297 قدم چون مینهی در حد پرگار %~% تو سر بیرون اینجاگاه پندار
# 298 برون کن از سرت پندار دنیا %~% مشو تو بعد از این غمخوار دنیا
# 299 بیک ره محو کن دنیا حقیقت %~% که دنیا سر بسر دانم طبیعت
# 300 همه دنیا ز بودت محو گردان %~% اگر مردی از او رخ را بگردان
# 301 بگردان رخ از او ای دوست زنهار %~% رخ او را نگر در حضرت یار
# 302 نمود سالک اول این قدم دان %~% پس آنگاهی صفاتت را عدم دان
# 303 عدم گردان وجودت ای دل اینجا %~% حقیقت برگشا این مشکل اینجا
# 304 عدم کن بود خود تابود گردی %~% حقیقت در فنا معبود گردی
# 305 عدم کن جسم و جانت در بریار %~% مبین خود رادر این جاگه بیکبار
# 306 صفاتت چون بیابی بیگمان تو %~% یقین بیرونی از کون و مکان تو
# 307 ولیکن چون کنم تا این بدانی %~% حقیقت تو خداوند جهانی
# 308 ولی نه این جهان نی آن جهان دوست %~% که آنجا مغز آمد وین جهان پوست
# 309 جهان جاودان دیدار یابی %~% در آنجا جملگی اسرار یابی
# 310 جهان جاودانی جوی و رستی %~% برون رو زود از این کوی درستی
# 311 از این گلخن طلب کن گلشن جان %~% چگویم هر زمان خود را مرنجان
# 312 مرنجان خویش و یکباره فنا گرد %~% در آن مسکین عیان انبیا گرد
# 313 عیان انبیا شو زود در ذات %~% که بینی سر بسر اینجای ذرات
# 314 همه ذرات جویای تو باشند %~% حقیقت جمله گویای تو باشند
# 315 رهی نارفته وین ره را ندیده %~% بسی از بهر یکدیگر شنیده
# 316 یکی نادیده درد و بماندی %~% دمی مرکب در این منزل نراندی
# 317 در این منزل تمامت در خروشند %~% ز بهر یکدیگر اینجا بکوشند
# 318 بخون همدگر تشنه شده پاک %~% همه ریزند خون اینجایگه پاک
# 319 چنان مر راز دنیا باز دیدم %~% همه پر شهوت و پر آز دیدم
# 320 همه پر شهوتست و بر فراز است %~% نشستی مرورا سوی فرازاست
# 321 همه در محنتاند این قوم دنیا %~% تمامت بیخبر از نوم دنیا
# 322 همه درخواب و فارغ گشته ازمرگ %~% ببسته دل در این دنیای بی برگ
# 323 همه در خواب و فارغ گشته از خویش %~% که راهی اینچنین دارند در پیش
# 324 همه در خواب و فارغ گشته از جان %~% گرفته این ره اینجاگاه آسان
# 325 چنین در خواب کی بیدار گردند %~% چنین اغیار کی با یارگردند
# 326 کسانی کاندر این منزل نمودند %~% یقین اندر ربود بود بودند
# 327 همه در سر این قومند حیران %~% چنین این قوم در توحید حیران
# 328 اگر اینجا یقین بیدارگردند %~% ازاین معنی دمی هشیار گردند
# 329 دمادم روی اینجا مینمایند %~% گره ازکار ایشان میگشایند
# 330 ولی ایشان چنان مستند و در خواب %~% بمانند کسی کاینجای غرقاب
# 331 بوند ایشان همه غرقاب دنیا %~% شده کل اندر این گرداب دنیا
# 332 دراین گرداب جمله مبتلایند %~% فرومانده در این عین بلایند
# 333 بلای خویش میبینند از خویش %~% حقیقت میخورند از خویشتن بیش
# 334 بلا و رنج ایشان هم از ایشانست %~% از آن پیوسته شان خاطر پریشانست
# 335 بلا اینجا نمود انبیا بود %~% که دائم انبیا عین بلا بود
# 336 بلای نفس دیگر دان در اینجا %~% رخت را زین بلاگردان در اینجا
# 337 بلای دل بکش هم تاتوانی %~% وگرنه در بلا حیران بمانی
# 338 بلای صورت اینجا برکشیدی %~% از این معنی بجز آن غم ندید
# 339 بلای عشق کش در قربت دوست %~% که بیشک این بلا اینجاست ای دوست
# 340 بلا چون انبیا کش در ره عشق %~% اگر هستی حقیقت آگه عشق
# 341 بلا چون انبیا کش اندر این دهر %~% حقیقت چون عسل کن نوش این زهر
# 342 بلای عشق دیدند جمله عشاق %~% ولی منصور بوده در میان طاق
# 343 چنان اندر بلا شد پایدار او %~% که برندش سر اندر پای دار او
# 344 چنان اندر بلا راحت عیان یافت %~% که خود را اندر اینجا جان جان یافت
# 345 بلا اینجاکشید و کل لقا شد %~% از آن اینجایگه عین بلا شد
# 346 بلا اینجا کشید و زد اناالحق %~% یقین شد در همه جانان مطلق
# 347 بلا اینجاکشید او ازتمامت %~% وز اوگویند بیشک تا قیامت
# 348 که بد منصور اندر عشق جانان %~% حقیقت نور عشقش بود دوجهان
# 349 گمانش برتر از کل جهان دید %~% که او حق بود جمله حق از آن دید
# 350 که ذاتش با صفات اینجا یکی شد %~% اگرچه اصل او اندر یکی بد
# 351 بسی فرقست اندر دید صورت %~% بدانی این بیان وقت حضورت
# 352 بوقتی کز حضور آئی تو ساکن %~% شوی از نفس و از شیطان تو ایمن
# 353 حقیقت جان و دل یکتا کنی تو %~% ز پنهانی دلت پیدا کنی تو
# 354 حضورت همچو او آید حقیقت %~% نگنجد هیچ از تو در طبیعت
# 355 حضورت آنچنان باشد بر یار %~% که میچیزی نبینی جز که دلدار
# 356 یکی باشدعیان فعل و صفاتت %~% شده پنهان همه در نور ذاتت
# 357 تو باشی در جهان جویای جمله %~% تو باشی در زبان گویای جمله
# 358 تو باشی عین بینائی بتحقیق %~% تو باشی عین دنیائی ز توفیق
# 359 توانی یافت این معنی بیکبار %~% ولی گاهی که نبود نقش پرگار
# 360 توئی از جمله پیدا آمده دوست %~% حقیقت مغز داری تو عیان پوست
# 361 همه او دان ولی اندر بطونت %~% ببین تا کیست اینجا رهنمونت
# 362 پس این پرده گرداری گذاره %~% زمانی کن در این معنی نظاره
# 363 پس این پرده بنگر تا چه بینی %~% عیان بینی اگر صاحب یقینی
# 364 پس این پرده بینی جان جانان %~% رخ او در همه پنهان و اعیان
# 365 پس این پرده او را هست مسکن %~% اگرچه جمله او را هست مأمن
# 366 پس این پرده دارد پرده بازی %~% مدان این پرده ای عاشق بازی
# 367 حقیقت پرده باز اینجاست ما را %~% از آن هر لحظه غوغاست ما را
# 368 حقیقت یار اینجاگه بیابی %~% اگر در این پس پرده شتابی
# 369 همه جان میدهند نزدیک جانان %~% ولی در این پس پرده است پنهان
# 370 نهان رخ مینماید ناگهانی %~% که تا او تو نبینی و ندانی
# 371 اگر او را تو بشناسی در اینجا %~% کند این پرده اینجاگاه پیدا
# 372 ترا بنماید او از دید خویشت %~% نهانی پرده بردارد ز پیشت
# 373 عیان بینی جمالش ناگهی باز %~% ولی گر هستی اینجا صاحب راز
# 374 بتقوی پرده حقت برانداز %~% چو بینی روی او میسوز و میساز
# 375 دوئی نبود ولی یکی عیانی %~% نماید رویت اینجا در نهانی
# 376 دوئی نبود در این اسرار بنگر %~% حقیقت نقطه از پرگار بنگر
# 377 حقیقت نقطه و پرگار یک بود %~% دلت در صورت اینجا پر زشک بود
# 378 ندانستی از این معنی رخ یار %~% نبودی یک زمان آگه تو از یار
# 379 نمودی و ندیدی روی او تو %~% چنین حیران میان کوی او تو
# 380 بماندستی عجب شوریده اینجا %~% نه یک لحظه صاحب دیده اینجا
# 381 اگرچه صاحب اسرار و رازی %~% طلب کن اندر اینجا سرفرازی
# 382 بگو اسرار خود با جمله ذرات %~% حقیقت محو گردان جمله در ذات
PageV01P093
# 1 چنین گفتست اینجا پاکبازی %~% که میکردم طلب از خویش رازی
# 2 بسی سال اندر این سر بودم اینجا %~% حقیقت جزو و کل پیمودم اینجا
# 3 طلب میکردم اینجاگه یکی من %~% بدیدم ناگهانی بیشکی من
# 4 درون میجستم اسرار حقیقت %~% برون بردم زدیوار طبیعت
# 5 بسی بودم درون خلوت خود %~% طلب میکردم اینجا قربت خود
# 6 همی جستیم یقین دلدار اینجا %~% یکی آواز از دیوار اینجا
# 7 برون آمد که ای وامانده غافل %~% چنین بیچاره و مغرور و بیدل
# 8 چه میداری طلب کان کس ندیداست %~% که از ذرات کل او ناپدیداست
# 9 پدیدار است لیکن غیب پنهان %~% بیابی این مگر وز خویش پنهان
# 10 تو داری آنچه میجوئی کجائی %~% چرا ازما چنین غافل چرائی
# 11 تو داری جوهر و جویا شدستی %~% چنین حیران و ناپروا شدستی
# 12 تو داری جوهر و هستی طلبکار %~% زهی حیرت که آوردی بیکبار
# 13 برون میجوئی و من در درونم %~% ترادرنیکی از بد رهنمونم
# 14 مرا میجوئی اندر سوی بالا %~% از آنی مانده تو شوریده شیدا
# 15 نیابی هیچ بیرونم یقین دان %~% تو بیش از این دل خود را مرنجان
# 16 نیابی سوی بالا دید من تو %~% که تا آئی سوی توحید من تو
# 17 مرادر جان ببین ای مانده غافل %~% مرا بین و بیک ره گرد واصل
# 18 منم پنهان منم حیران بمانده %~% منم در دیر تو یکتا بمانده
# 19 ز یکتائی من دریاب خود را %~% که تا فارغ کنم مر نیک و بد را
# 20 چرا میجوئیم بیرون خود تو %~% از آن جویائی اینجا از خرد تو
# 21 خرد بگذارو ما را در درون بین %~% یکی خود را درونت با برون بین
# 22 درونت با برون جستیم هر کس %~% نیابی تو مرا جز خویشتن بس
# 23 برون اکنون بدان این راز اینجا %~% مگو در پیش کس این باز اینجا
# 24 وگرنه من ملامت آرمت پیش %~% ابا خود در نهان میدار با خویش
# 25 نهان کن راز ما تا کس نداند %~% بجز تو هیچکس می بس نداند
# 26 شو اکنون تا ترا واصل کنم من %~% همه امید تو حاصل کنم من
# 27 مگو اسرار ما فارغ زکل باش %~% منه رازم تو بیرون پیش او باش
# 28 زبان بگشاد و آنگه پیروگفتا %~% زهی احسنت ای دانا و بینا
# 29 بجز که من بگویم رازت ای جان %~% مرا تو بیش از این چندین مرنجان
# 30 طلب میکردمت در عین توفیق %~% نمیدیدم ترا در دید تحقیق
# 31 طلب میکردمت در عین توحید %~% نمیدیدم ترا در دید خود دید
# 32 برون میجستمت تا باز یابم %~% از آن بد مدتی اینجا شتابم
# 33 نمیدیدم ترا اکنون چو دیدم %~% یقین امشب بوصل تو رسیدم
# 34 حجابت این زمانم زود بردار %~% اگر خواهی تو کن ما را ابردار
# 35 همه عشاق را اینجا بکشتی %~% تمامت خاکشان درخون سرشتی
# 36 همه عشاق حیرانند و مدهوش %~% زبانشان مانده در گفتار خاموش
# 37 چنین تو با همه اندر میانی %~% حقیقت بی شکی تو جان جانی
# 38 تو جانی لیک پنهانی ز صورت %~% چرا از دوستی داری نفورت
# 39 چراچندین که در بند تو هستم %~% بزیر بار محنت مانده پستم
# 40 دلت با من در اینجا رحم نارد %~% ابا من کرده تو بیشکی بد
# 41 درون بودی و میجستم برونت %~% عجب مییافتم اینجا کنونت
# 42 کنونت یافتم در جانت ای جان %~% منم در دید تو شادان و خندان
# 43 بسی داغم که اندر دل نهادی %~% کنون غم رفت و آمد وقت شادی
# 44 درون خلوتست و غیر بردر %~% بمانده بیشکی هم سیر بر در
# 45 درون خلوتست و نیست اغیار %~% اگرچه درحقیقت مر توئی یار
# 46 تمامت پوست مغز اینجا توئی تو %~% درون دل کنون یکتا توئی تو
# 47 طلبکاری بشد اکنون چو دیدم %~% در این شب تا بوصل تو رسیدم
# 48 بگو با ما حدیث خویش اینجا %~% حجب بردار زود از پیش اینجا
# 49 حجابت دور کن تا من ببینم %~% رخت اینجا که بند کفرو دینم
# 50 گرفتاری در اینجا کرد بسیار %~% کنون چون آمدی ای جان پدیدار
# 51 نخواهم دادنت آسان من از دست %~% که گشتم این زمان دیوانه و مست
# 52 بیک ره عقل بردی ای دل آرام %~% توئی بیشک مرا در جان دل آرام
# 53 دل آرامی دل آرامی ندارد %~% چرا بودت سرانجامی ندارد
# 54 سرانجامم بگو تا چیست بیشک %~% چرا چندین دوانی مرمرا تک
# 55 جوابم ده که من اصلت بیابم %~% بگو تا کی عیان وصلت بیابم
# 56 طلبکارت بدم من سال بسیار %~% نشستم اندر اینجا با بسی یار
# 57 طلب کردم ز هر کس دیدت ای جان %~% که تا یابم یقین توحید ای جان
# 58 بهر نوعی نشان دادند وافی %~% زهر کس گوش کردستم معانم
# 59 نه آن بد آنچه میگفتند ایشان %~% از آن بودم حقیقت من پریشان
# 60 کنون در وصلت امشب راه بردم %~% همه تقلید از لوحت ستردم
# 61 کجا تقلید گنجد در برت دوست %~% بدیدم مغز اکنون محو شد پوست
# 62 رخت بنمای اکنون تا بدانم %~% که در ملک جهان صاحب قرانم
# 63 تو کردی این زمان در بستهام من %~% از این خلوت بتو پیوستهام من
# 64 جوابم باز ده ای جوهر ذات %~% چه ذوقست اینکه افکندی بذرات
# 65 جواب آمد که ای گم کرده راهت %~% بسوزانم خودت اینجایگاهت
# 66 تو اینجا از کجا داری دلیری %~% که اینجا مینمائی نقش شیری
# 67 ترااین زهره گفتار نبود %~% ترا این طاقت اسرار نبود
# 68 ولی گر نبدی این راز بر ما %~% ترا بیشک یقین میدان که اینجا
# 69 سرت از تن جدا اینجایگه من %~% یقین گردانم ای مسکین در تن
# 70 ولی چون صاحب سری در این راز %~% بگویم با تو ای بیچاره این راز
# 71 همه مائیم لیکن در نهانی %~% ولی باید که این معنی بدانی
# 72 که گستاخی نمیگنجد دراینجا %~% بباید بنده تا باشد بیکتا
# 73 بباید بنده تا فرمان برد او %~% بجا آرد یقین و جان برد او
# 74 ز دست شاه آنکس جان کل خورد %~% که فرمان برد و آمد صاحب درد
# 75 ترا امشب یکی جامی که دادیم %~% حقیقت امشبت این درگشادیم
# 76 هنوزت ره ندادستیم بر یار %~% درآوردی تو گستاخی بیکبار
# 77 بیک جرعه چنین از هوش رفتی %~% نمود ما بسردستی گرفتی
# 78 بیک جرعه چنان رفتی تو از دست %~% شدی اینجایگه دیوانه و مست
# 79 ندانی تو که با خود می چه گوئی %~% که درمیدان فتاده همچو گوئی
# 80 خطابی باتو کردیم از نهانی %~% کجا تو راز ما هرگز بدانی
# 81 چرا چون درد او بردی در اینجا %~% شدی بیچاره اندر عشق شیدا
# 82 ندیدی روی ما اینجا به تحقیق %~% تو پنداری که بردی گوی توفیق
# 83 تمامت انبیای کار دیده %~% در اینجا غصه بسیار دیده
# 84 بسی رنج و ملامتها کشیدند %~% خطائی جز ز دید ما ندیدند
# 85 تو میخواهی که امشب پرده راز %~% براندازیم از رخسار جان باز
# 86 نه پرده برگرفتیمت ز رخسار %~% که تا آید نمود تو پدیدار
# 87 چنین دیوانه و مدهوش ای دل %~% همی خواهی که آری مشکلت حل
# 88 ببازی نیست این پرسیدن اینجا %~% ترا باید از آن ترسیدن اینجا
# 89 نمیدانستی اکنون یافتی تو %~% که سوی ما چنین بشتافتی تو
# 90 بده انصاف تا بخشیم جانت %~% وگرنه عین رسوای جهانت
# 91 کنیم اندر بر این جمله ابردار %~% کنم بر غیرتت بیشک نمودار
# 92 بسوزانم بر آتش مر ترا من %~% نمایم بیشک اینجا جفا من
# 93 بده انصاف و اکنون گرد بیزار %~% ز گفتارت وگرنه بینی آزار
PageV01P094
# 1 در آن دم گفت تو جان جهانی %~% بکن با من که بیشک میتوانی
# 2 تو دانائی بهر چیزی که خواهی %~% کنی بنده که حکم پادشاهی
# 3 تو داری هیچکس جز تو ندارد %~% چنین حکم و یقین جز تو که دارد
# 4 اگر خواهی بسوزانی بیک دم %~% یقین میدانم اینجا هر دو عالم
# 5 اگرچه تو بیک دم جمله را پاک %~% دراندازی میان خون و درخاک
# 6 نگوید هیچکس کاینجا چه کردی %~% که درجمله توئی بیشک که فردی
# 7 نکردم هیچ بد دانای رازی %~% مرا باید که اینجا چاره سازی
# 8 رهائی ده مرا از دست خود دوست %~% که بیزارم کنون من زین رگ و پوست
# 9 شدم بیزار از جان نیز از دل %~% که ماندستم در این اندوه مشکل
# 10 وصالم شد فراق اینجا بیک دم %~% نمیخواهم جهان جانم این دم
# 11 جهان جان مرا ناید بکاری %~% مرا باید در اینجا مرد یاری
# 12 فناگردان مرا تا جاودانی %~% نباشم جز که عین بی نشانی
# 13 بکش ما را به تیغ هجر بی شک %~% که تا پنهان شوم ای دوست در یک
# 14 مرا ده راه این میخواهم ای جان %~% تو مسکین خودت اینجا مرنجان
# 15 مرنجانم که جانم رهبر تست %~% تنم افتاده اینک بردرتست
# 16 فتاده موج زن در خاک و در خون %~% دل بیهوش غمخوار است اکنون
# 17 میان خاک و خون خوردست اینجا %~% حقیقت راه گم کردست اینجا
# 18 گهی در وصل و گاهی درفراقت %~% میان خون فتاده ز اشتیاقت
# 19 میان خود فتادست و اسیراست %~% یقین وصل ترا او دستگیر است
# 20 میان خود فتادست و فسرده %~% بمگذارش که گردد زود مرده
# 21 بمگذارش چنین حیران فتاده %~% چنین درعین رسوائی فتاده
# 22 شده ای جان ودل در فرقت تو %~% ندیده اندر اینجا قربت تو
# 23 ره قربت نما و وارهانش %~% ز درگاه خود ای مسکین مرانش
# 24 ره قربت نما و دار معذور %~% ورا از نزد خود مفکن کنون دور
# 25 ره قربت نمایش هم برون آر %~% چنینش خوار و پر آزار مگذار
# 26 نظرگاه تو بودست این دل ای دوست %~% چنین چندین جفا او را نه نیکوست
# 27 نظرگاهست او را کن نظاره %~% حقیقت درد او را جوی چاره
# 28 پر از درد است و پرخونست بنگر %~% برون آور از این خونش تو بر در
# 29 برون آور از این خونش که دانی %~% که دارد او ترا راز نهانی
# 30 برون آور ز خویش و کن تو آزاد %~% مرا او راکن تو یکبار دگر شاد
PageV01P095
# 1 خطاب آمد که بخشیدم دلت را %~% گشایم من بیک ره مشکلت را
# 2 فراقت با وصال اینجا کنم من %~% ز تاریکی کنم راز تو روشن
# 3 مترس اکنون چو عجز آوردی اینجا %~% که به از عجز نبود هیچ ما را
# 4 چو عجز آوردی اینجا ره سپردی %~% حقیقت گوی این معنی تو بردی
# 5 چو عجز آوردی اینک در نهادت %~% گره بیشک ز کار اکنون گشادت
# 6 چو عجز آوردی اکنون باز دیدی %~% نمود ما همه اعزاز دیدی
# 7 چو عجز آوردی اکنون باش فارغ %~% شدی اندر جهان عشق بالغ
# 8 مکن بار دگر گستاخی ای پیر %~% نمود عشق باش و عین تدبیر
# 9 برون از عقل خود اینجا منه پای %~% مر و زینجای اکنون جای بر جای
# 10 قراری گیر و کم کن بیقراری %~% نمیباید که اکنون پایداری
# 11 چو موری این زمان آشانه جوئی %~% سخن در خورد آب و دانه گوئی
# 12 چنین دان ای دل اینجا گفتگویش %~% بگو آخر که چند از گفتگویش
# 13 نمودار تو اینجا خاک کویست %~% چه جای تندیست وگفتگویست
# 14 مکن گستاخی اندر حضرت شاه %~% کز این سر نیستی بیچاره آگاه
# 15 یقین در دیده بینی روی جانان %~% حقیقت سیرمیزن کوی جانان
# 16 ترا چون نیست این مقصود حاصل %~% نگشتستی در این درگاه واصل
# 17 چراگستاخی اینجا مینمائی %~% حقیقت میکنی از وی جدائی
# 18 چرا و چون مگوی و باش خواموش %~% حقیقت بنده باش و حلقه در گوش
# 19 چراو چون بگو با این چکارت %~% که بیشک خشم گیرد یار غارت
# 20 نهان اسرار میگوئی ابا راز %~% حقیقت باش چون مردان جانباز
# 21 نهان اسرار باید گفت با دوست %~% عیانت این بیان کردن نه نیکوست
# 22 وصال آنگه شود بیشک میسر %~% که چون وجهی نماید خیر یا شر
# 23 یکی بینی و خاموشی گزینی %~% در آن دم بیشکی صاحب یقینی
# 24 مگو کین چه چرا آن این چنین است %~% که این بیشک عیان عین الیقین است
# 25 چو تودر علت و چون و چرائی %~% نمود خویشتن با او نمائی
# 26 تو میگوئی چرا این و چرا آن %~% از این دوری گزیدت جان جانان
# 27 مگو بار دگر این راز اینجا %~% که خود را مینیابی باز اینجا
# 28 مگو بار دگر زین شیوه اسرار %~% دلت میکن حقیقت عین انوار
# 29 مگو بار دگر این سر بر او %~% حقیقت عجز آور در بر او
# 30 مراو را بنده باش و کن تو شاهی %~% مکن گستاخی گر تو مرد راهی
# 31 سخن درحضرت بیچون آن شاه %~% دل و جان داری ای مسکین تو آگاه
# 32 تو آگه باش تا شاه جهانت %~% کند اینجا بیک لیلی بیانت
# 33 تو مجنونی و لیلی میندانی %~% وگر دانی در آن حیران بمانی
# 34 مشو مجنون و لیلی راز دریاب %~% یقین آهسته باش و زود مشتاب
# 35 ترا لیلی است اینجا رخ نموده %~% گره از کاربسته برگشوده
# 36 بجز لیلی مدان این باب ازمن %~% که گفتم اولت اینجای روشن
# 37 شب تاریک تو باشد یقین روز %~% که تاگردی تو اندر عشق پیروز
# 38 شب تاریک جانان میتوان یافت %~% نمود عشقش آسان میتوان یافت
# 39 شب تاریک اینجاخلوتی ساز %~% چو شمعی خوش بسوز و جمله بگداز
# 40 شب تاریک ره بسپر که مردان %~% شب تاریک سر دیدند پنهان
# 41 شب تاریک در اینجا تو ره کن %~% در این درگاه عزم بارگه کن
# 42 شب تاریک اینجا جو تو رازش %~% چو یابی راز اینجا جوی بازش
# 43 هر آن رازی که داری گوی او را %~% که هستی بیشکی چون گوی او را
# 44 عجب درمانده چون حلقه بر در %~% دری زن عاشقانه هان و مگذر
# 45 دری زن عاشقانه چند پرسی %~% که تا رازت ز جانان بازپرسی
# 46 دری زن عاشقان اینجا یقین بین %~% نمود جان جان اینجا یقین بین
# 47 نشسته بردری مانند سرهنگ %~% ز نزهت نیست اینجا هوش با هنگ
# 48 نشسته بردری زهره نداری %~% دریغا زین بیان بهره نداری
# 49 نه کارتست رفتن نزد جانان %~% ترا خود این دلیری نیست آسان
# 50 نه کار تست چونکه نیستت بر %~% از آن بنشسته بیچاره بر در
# 51 از آن بنشسته مسکین وحیران %~% که رفتن نزد شاهد زود نتوان
# 52 شدی این مانده ترسان در بریار %~% چنین بر در نماندستی گرفتار
# 53 ز دریا چند پرسی راز اینجا %~% جوابت هست زینسان باز اینجا
# 54 بآسانی توانی یافت دیدار %~% اگر گردی ز دید خویش بیزار
# 55 بآسانی مر این سر میتوان یافت %~% اگر اینجا نباشی هان تو بی یافت
# 56 ز جان و سرحقیقت بگذرد او %~% رود در بارگاه و بگذرد او
# 57 شه کون و مکان در حجره دل %~% نموده روی و کرده مشکلت حل
# 58 بگویم چون تو این روزی ندیدی %~% چو مردان باش پیروزی ندیدی
# 59 توانی کرد تا این راز بینی %~% حقیقت روی شه تو بازبینی
# 60 دلت برگیر از جان و فنا شو %~% پس آنگه بیخودت سوی بقا شو
# 61 دلت برگیر از جان و شو آزاد %~% بر شاه این زمان تو داده داد
# 62 دلت برگیر از جان تا توانی %~% که بینی روی او از ناگهانی
# 63 دلت برگیر از جان ز آنکه جانان %~% نماید رویت اندر پرده اعیان
# 64 درون دل شو و مشکل کنش حل %~% که آن سر جمله پنهانست در دل
# 65 درون دل شوو اسرار بنگر %~% حقیقت تو نمود یار بنگر
# 66 درون دل شو و او را ببین باز %~% حجاب اینجایگه کلی برانداز
# 67 مترس از سر گر این سر فاش بینی %~% حقیقت بیشکی نقاش بینی
# 68 مترس از سر که سر پیداست اینجا %~% حقیقت جان جان یکتاست اینجا
# 69 مترس از سر که بیشک اصل یابی %~% چو مردان اندر اینجا وصل یابی
# 70 وصال یار بی سر میتوان دید %~% کسی باید که او این سر توان دید
# 71 وصال یار اگر این سان دهد دست %~% یقین میدان که وصل آسان دهد دست
# 72 وصال یارت از این میتوان یافت %~% ترا این سر چنین آسان توان یافت
# 73 حجاب جسم و جان بردار از سر %~% در این معنی بیک بینی تو رهبر
# 74 که کار تو ز یک بینی تمامست %~% ولیکن دان دلت با ننگ ونامست
# 75 به ننگ و نام ناید این بیان راست %~% ترا باید ز سر اینجای برخواست
# 76 ز سر گر بگذری این سر تو یابی %~% نیابی سر اگر می سر بیابی
# 77 چو برخی انبیا سرها بریدند %~% جمال یار اینجاگه بدیدند
# 78 جمال یار بی سر میتوان یافت %~% ابی سر بیشکی این سر توان یافت
# 79 اگر بی سر شوی سر باز یابی %~% بر شه عزت و اعزاز یابی
# 80 سر بی تن اناالحق زد بظاهر %~% که او را بد حقیقت در یقین سر
# 81 سر بی تن کجا یابد اناالحق %~% زد الا هم اناالحق زد یقین حق
# 82 یقین حق بود در منصور اعیان %~% که میزد او اناالحق راز پنهان
# 83 یقین حق بود و کرد این آشکاره %~% ولی منصور از آن شد پاره پاره
# 84 که جسمش بود واصل اندر این راه %~% فنایش بود حاصل اندر این راه
# 85 فنایش گشته بود اینجا بتحقیق %~% ببردش ازمیان او گوی توفیق
# 86 مر آن توفیق کو را بود اینجا %~% که پنهانی اناالحق گفت اینجا
# 87 یقین حق داند اینجا بود تو حق %~% اناالحق گفت هم در خویش مطلق
# 88 اناالحق گفت و گوید صاحب راز %~% حقیقت دیدهاند انجام و آغاز
# 89 اناالحق گفت و گوید صاحب درد %~% یقین اینجایگه کل بود او فرد
# 90 اناالحق گفت و سر دوست بشناخت %~% وجود بود خود یکباره درباخت
# 91 اناالحق گفت و سر ببرید بردار %~% ز بهر این مر او را شد خریدار
# 92 اناالحق حق همیگفت و نبد او %~% یقین میدان که جز حق مینبد او
# 93 یین حق بود کین گفت از نهانی %~% نشان خود ز عین بی نشانی
# 94 در اینجا داد جمله سالکانش %~% که تا یابند کل شرح و بیانش
# 95 توانی یافت تا این ناتوانی %~% تو این معنی حقیقت کی توانی
# 96 چو یکباره نمودت دوست باشد %~% نه رنگ ونقش دید پوست باشد
# 97 یکی باشد نهادت در بر جان %~% حقیقت جان شود در دوست پنهان
# 98 چو جانت بی یقین جانان شود کل %~% ز دید خویشتن پنهان شود کل
# 99 ز دید احولی یک بین شود او %~% حقیقت در عیان حق بین شود او
# 100 ازل را با ابد یکی نماید %~% نمود جملگی اینجا رباید
# 101 ازل را با ابد پیوند سازد %~% بجز جانان همه در دوست بازد
# 102 فنا گردد ز دید دوست اینجا %~% حجابش دور گردد پوست اینجا
# 103 حجابش چون بر افتد در یکی او %~% جدا بیند حقیقت بیشکی او
# 104 حجابش چون بر افتاد یار بیند %~% یقین بی زحمت اغیار بیند
# 105 حجابش چون بر افتد حق شود او %~% حقیقت بیشکی مطلق شود او
# 106 حجابت دور کن تا نور گردی %~% حقیقت در عیان منصور گردی
# 107 حجابت دور کن وسواس بگذار %~% حقیقت بر خور از دیدار دلدار
# 108 ندانی این چنین درمانده در خود %~% که یکسان بینی اینجا نیک با بد
# 109 ندانی این چنین جز از دل راست %~% ببین تا خود که هر کس نقش آراست
# 110 تو این بشناس گر این سر بدانی %~% اگر بینی تو مر حیران بمانی
# 111 یقینت واصلی بینم در اینجا %~% ترا دانم حقیقت لا والا
# 112 یقینت واصلی دانم چو منصور %~% حقیقت کل توئی نور علی نور
# 113 نمود واصلی اینجا تو باشی %~% حقیقت درجهان یکتا تو باشی
# 114 گهی کین دید کرد این جام او نوش %~% مر او خود کرد اینجاگه فراموش
# 115 ز سر بگذشت و جان اینجا بر انداخت %~% وصال یار هم در یار بشناخت
# 116 وصال یار هم از خود توان دید %~% یکی شو در نمود سر توحید
# 117 یکی بین و ز یک بین جمله پیدا %~% حقیقت از یکی بین شور و غوغا
# 118 یکی بین تا دوئی ناید پدیدار %~% یکی بیشک بود اینجا رخ یار
# 119 یکی بین تا شوی کلی یقین تو %~% در اینجا گردی اینجا پیش بین تو
# 120 یکی بد از یکی پیداست این دید %~% کمال جاودان یابی ز توحید
# 121 ز توحیدت شود این سر پدیدار %~% نمیگنجد حقیقت این بگفتار
# 122 ولی گفتار بهر سالکانست %~% نمود ذات عین واصلانست
# 123 یقین هم باطن اینجا باز دیدند %~% که ایشان بیشکی این راز دیدند
# 124 حقیقت واصلی نبود ببازی %~% نیابی تو عیان تا سر نبازی
# 125 اگر اینجا توئی اسرار دیده %~% چو مردان گرد اینجا سر بریده
# 126 سر خود را بباز و آشنا شو %~% چو حق در جمله اشیا فنا شو
# 127 فنا شو ز آنکه حق عین فنایست %~% فنا بیشک مرا عین بقایست
# 128 فنا شو اندر این ره همچو مردان %~% نمود خویشتن آزاد گردان
# 129 اگر خواهی که گردی زود آزاد %~% نمود خویشتن را ده تو بر باد
# 130 نمود خویشتن بر باد ده تو %~% چو مردان اندر این سر داد ده تو
# 131 بده داد شریعت اندر این راه %~% که گردی از حقیقت زود آگاه
# 132 بده داد شریعت از معانی %~% چرا درمانده زار و ناتوانی
# 133 بده داد شریعت ای دل مست %~% کنون چون یار در دید تو پیوست
# 134 بده داد شریعت تا شوی دوست %~% یقین میبین که جمله از نهان اوست
# 135 بده داد شریعت اندر اینجا %~% که تا گردی بیکباره مصفا
# 136 بده داد شریعت همچو مردان %~% که در شرعت نماید روی جانان
# 137 بده داد شریعت تو بیکبار %~% که بنماید رخت در عین جان یار
# 138 شریعت هر که دادش داد حق شد %~% که عین شرع بیشک دید حق شد
# 139 شریعت دید یار است ار بدانی %~% چرا امروز سست و ناتوانی
# 140 اگرچه دید دنیا رهگذار است %~% شریعت اندر او دیدار یارست
# 141 شریعت هر که بشناسد تمامی %~% برد از دار دنیا نیکنامی
# 142 برد با خود یقین در سوی عقبی %~% که بنیادی ندارد دید دنیا
# 143 که داند آنچه فرض شرع اتمام %~% بود اینجا مگر صاحب سرانجام
# 144 که او را عاقبت خیریست پیوست %~% خوشا آنکس که او با شرع پیوست
# 145 بنور شرع ره کن در سوی دوست %~% که تا بیرون نظر داری که کل اوست
# 146 به نور شرع ره کن در همه شی %~% مرو زنهار اندر عین لاشی
# 147 به نور شرع یابی تو صفاتش %~% رسی یکبارگی در عین ذاتش
# 148 ز لاشی هر که میگوید رموز او %~% نه عاقل باشد اندر شی هنوز او
# 149 رموز این نیاید در سخن راست %~% ز من بشنو حقیقت این سخن راست
# 150 مر این معنی نشاید دید اینجا %~% نشاید دید در توحید اینجا
# 151 بوقتی کز نهاد آئی تو بیرون %~% برت یک ارزن ارزد هفت گردون
# 152 نگنجد هیچ چیز از آفرینش %~% نماند عقل و عشق و کفر و دینش
# 153 نماند هیچ اشیا در ظهورت %~% یکی بنماید اینجا جمله نورت
# 154 نماند هیچ اینجا هرچه بینی %~% گمان بر بی گمان گر بر یقینی
# 155 که لاشی چیست ای شی آمده تو %~% دگر اینجایگه لاشی شده تو
# 156 ز لاشی دم مزن خاموش شو هان %~% چو اینجا می نداری نص و برهان
# 157 ز لیس مثله گر رانده تو %~% رموزی اندر اینجا خوانده تو
# 158 بگو با من تو مر معنی این باز %~% که کل این است اگر یابی یقین باز
# 159 ز لیلی مثله من دیدم دیدم %~% یقین در شی همه توحید دیدم
# 160 ندارد مثل و مانندی در اینجا %~% حقیقت خویش و پیوندی در اینجا
# 161 نه کس زو زاد و نی او زاد از کس %~% همه او بود از اول او ترا بس
# 162 همه از دید خود او کرد پیدا %~% حقیقت او شناسم جمله اشیا
# 163 همه او بود اول لاحقیقت %~% ز دید خویش ناپیدا حقیقت
# 164 چنان بد ذات چیزی مینبد آن %~% در این معنی اگر مردی برافشان
# 165 دل و جان تادر اینجا ره بری تو %~% نمود اولین رابنگری تو
# 166 در این سر راهبر گرمرد رازی %~% هزاران جان چه باشد گر ببازی
# 167 چه باشد جان در اینجا هیچ موئی %~% گرفته در عیانی های و هوئی
# 168 چه باشد دل در اینجا ارزنی دان %~% فتاده زیر پا او در بیابان
# 169 دل و جان چیست نزد ذات اینجا %~% حقیقت در صفت ذرات اینجا
# 170 دل و جان چیست تا این باز داند %~% که خود در خود حقیقت بازداند
# 171 خودی خود یقین هم خویش بشناخت %~% حجاب آن بود پیش خود برانداخت
# 172 بیان دیگر است و گفته آید %~% در این راز کلی سفته آید
# 173 بیان دیگر است ار دم زنم من %~% دو عالم بیشکی بر هم زنم من
# 174 بوقتی پرده بردازم ز اسرار %~% که واصل آرمت آنگه رخ یار
# 175 یقین بنمایم اینجا تا بدانی %~% که بیشک هم نشان هم بی نشانی
# 176 خودی خود شناس اول حقیقت %~% یقینت بازدان هان بی طبیعت
# 177 طبیعت زان نمود آمد پدیدار %~% حقیقت هم در اینجا ناپدیدار
# 178 مصفا میتوان این راز دیدن %~% نهانی این توانی باز دیدن
# 179 مصفا شو ز نور شرع اول %~% که تا اینجا نمانی خوار و احول
# 180 همه خلق جهان اول صفاتند %~% از آن غافل ز نور قدس ذاتند
# 181 از آن اول بماندست اندر اینجا %~% که خود را بیند اندر عین سودا
# 182 چو خود بینند بیشک احولانند %~% حقیقت این معانی میندانند
# 183 بخود بینی نیابند این نمودار %~% کسی تا کل نگردد ناپدیدار
# 184 بخود بینی نبینی ذات بیچون %~% نگنجد اندر این سر خود چه و چون
# 185 چه و چون اندر این معنی نباید %~% حقیقت واصل پاکیزه باید
# 186 که از تن دل بود دل جان حقیقت %~% یقین جانش عیانی بی طبیعت
# 187 فنا گردیده باشد از تمامت %~% گرفته باشد از کل استقامت
# 188 بآسایش قراری بی تن و جان %~% بود تا او بیابد جان جانان
# 189 چنان واصل بود اینجا یقین او %~% که باشد بیشکی مر جمله بین او
# 190 یقین اینجا توانی یافت ای دوست %~% چو بیرون آئی اینجاگاه از پوست
# 191 تراتا پوست باشد مغز جانت %~% کجا بینی یقین راز نهانت
# 192 کسی کین دید بیشک بی خود آمد %~% حقیقت فارغ ازنیک و بد آمد
# 193 کسی کین دید صور صور جان دید %~% چنین معنی درون خود نهان دید
# 194 کسی کین دید بگذشت ازخودی کل %~% بدید و فارغ آمد از همه ذل
# 195 در این معنی که من گفتم ترا باز %~% بدان اینجا حجاب جان برانداز
# 196 سلوکت کرد باید در صفا تو %~% بنور شرع دید مصطفی تو
# 197 توانی یافت این معنی یقین تو %~% حقیقت را تو او بین راز بین تو
# 198 گذر کن اول ازبود وجودت %~% که تا یابی عیانی بود بودت
# 199 گذر کن در یکی اشیاتمامی %~% که تا میپخته گردی تو ز خامی
# 200 تو با وی راست دان و کژ مبازان %~% که میجویند اینجا شاهبازان
# 201 نظاره اندر این نقدند مانده %~% حذر کن تا نباشی هان تو رانده
# 202 حقیقت قلب راکن نقد اینجا %~% درون کوره بر تا آن مصفا
# 203 کنی و آوری آنگاه بیرون %~% حقیقت نقد باشد بی چه و چون
# 204 زر قلبت بنقد اینجا نگنجد %~% ترازودار غش اینجا نسنجد
# 205 از آنی قلب مانده بر غش اینجا %~% که ماندستی تو در پنج و شش اینجا
# 206 بکن نقدی تو اینجاگاه حاصل %~% مباش از شرع اینجاگاه غافل
# 207 بنور شرع قلب از غش تو بشناس %~% میاور در زمان درخویش وسواس
# 208 اگرچه خانه دیوارست صورت %~% ندارد راه بیدل در ضرورت
# 209 ترا باید که می صورت نبینی %~% در اینجا گر بکل صاحب یقینی
# 210 ز صورت جمله وسواس است بیشک %~% نمیگنجد یقین وسواس در یک
# 211 طبیعت دادت اینجا رنج وسواس %~% گذر کن از طبیعت حق تو بشناس
# 212 چو حق داری طبیعت هیچ دانش %~% همه وسواسها اینجا برانش
# 213 ز پیشت ای خدابین دور گردان %~% حقیقت خویشتن را نور گردان
# 214 بجز حق نیست آخر در شریعت %~% طریقت دیگر است اندر حقیقت
# 215 سه چیز است آنکه با هم آشنایند %~% حقیقت هر سه دیدار خدایند
# 216 ولی واصل در این هر سه یکی او %~% بداند جمله یکی بیشکی او
# 217 شریعت آن احمد و آن حیدر %~% طریقت راهرو بشناس و بنگر
# 218 گشادست و حقیقت جمله او دان %~% ز باطل این بیانم را تو حق دان
# 219 بیانم ازخدا این کلیت خویش %~% که من چیزی نمیبینم جز او بیش
# 220 چو او در من نیابد جز خیالم %~% خیالم اوست در عین وصالم
# 221 خیال او بخون دیگر خیال است %~% خیال دیگران رنج و وبالست
# 222 خیال دوست وصل است ار بدانی %~% فنا کلی ز اصل است ار بدانی
# 223 خیال اندر فنا ناید بدیدار %~% شود اینجا تمامت ناپدیدار
# 224 خیال جمله خلق اینجا خیالست %~% مراینصورت ترا اینجا وبال است
# 225 خوشا آن کو خیال دوست دارد %~% یقین مغز است نی او پوست دارد
# 226 خیال جان جان ما را دمادم %~% نماید رازها بیشک در این دم
# 227 وصالش خواستم تادر نمودار %~% عیان بخشیدم اینجا بیشکی یار
# 228 وصالش چون طلب کردیم بیچون %~% نمود اینجای ما را بیچه و چون
# 229 وصالش در یکی آمد میسر %~% نهادم جان و آنگه بر سرش سر
# 230 نهادستم حقیقت در بر دوست %~% یقین دانسته بیشک که کل اوست
# 231 من و او در نمیگنجد مرا کس %~% یقین دانم که کلی او مرا بس
# 232 رموزی دان در اینمعنی و رهبر %~% نمود جان جان اینجا تو بنگر
# 233 تن او گر یکی کردست اینجا %~% دل وجان گوی او بر دست اینجا
# 234 تو ای جان عین جانانی ز پنهان %~% یقین جانانی اما اسم شده جان
# 235 توئی کاندر صور دیدار داری %~% بماندستی و تن درکار داری
# 236 چگویم تا بدانی ای بمانده %~% بخود حیران و یک حرفی نخوانده
# 237 دلت گر زین همه حرفی شنودی %~% بچندینی سخن حاجت نبودی
# 238 همه برناخنی بتوان نوشتن %~% ولی آسان بر آن نتوان گذشتن
# 239 از آن کردم یقین این بیت تکرار %~% که تا دریابی اینجا سر اسرار
# 240 چو قطره سوی بحر لامکانی %~% چکد یابد وصال جاودانی
# 241 ندانی قطره و دریا ز هم باز %~% اگر هستی در اینجا صاحب راز
# 242 شو و این نکته دریاب از حقیقت %~% طریقت کن دمادم در شریعت
# 243 دگر در سر این جان ده یقین بین %~% نمود اولین و آخرین بین
# 244 دمادم در صور این راز داری %~% هوا را باید ار می باز داری
# 245 نگر تادر خدا گامی زنی تو %~% وگرنه کمتر ازحیض زنی تو
# 246 چو درآز طبیعت شاد باشی %~% ز دید خود بحق آزاد باشی
# 247 دو روزی لذت دنیا سر آید %~% ز ناگه جانت از قالب برآید
# 248 نه کامی دیده باشی از رخ یار %~% نه اینجا گوش کرده پاسخ یار
# 249 بمانی تاابد بیشک بمانده %~% درون نفس دوزخ ای نخوانده
# 250 لفی سجین از آن در ویل مانی %~% چرا بیچاره و خواروندانی
# 251 سرانجامت عجب در زیر این خاک %~% حقیقت این بدان هان از دل پاک
# 252 تو پیش از مرگ روی یار دریاب %~% نمود ذات او یکبار دریاب
# 253 در ایندنیا به بین او رادرستی %~% از این معنی چرا فارغ نشستی
# 254 هر آن کو رویش اینجا باز بیند %~% حقیقت جاودانی ناز بیند
# 255 بکن نازی چو خواهی رفت درگل %~% بکن مشکل در این معنی ما حل
# 256 دمادم دیده دیدار اینجاست %~% حقیقت دان که دید یار اینجاست
# 257 از آن اینجا نمیبینند جمله %~% که اندر عشق بی دینند جمله
# 258 بدین عشق اگر گردی مسلمان %~% نماید رویت اینجاگاه جانان
# 259 بدین عشق اگر آئی یقین است %~% حقیقت دان که راه راست اینست
# 260 ولیکن میندارم زهره اینجا %~% که برگویم بیان بهره اینجا
# 261 در آخر این بیان گویم بتحقیق %~% کسی کو را بود از عشق توفیق
# 262 چنان باید که او را از الف او %~% بخواند تا عیان لام الف او
# 263 بداند تا به ابجد راز بیند %~% نمودار الف را باز بیند
# 264 الف ره جوی تا ابجد نظر کرد %~% یقین اندر هجا کلی گذر کرد
# 265 پس آنگه تا بابجد او بخواند %~% چنین تا آخر قرآن بخواند
# 266 الف لامیم چون دانست تحقیق %~% بداند سر قرآن یافت توفیق
# 267 که چون صورت همه معنی بداند %~% حقیقت دنیا و عقبی بداند
# 268 تمامت سر بیچون در الف دان %~% تمامی عشق را در لام الف دان
# 269 ز لا دریاب الا الله اینجا %~% که تا کردی بکل آگاه اینجا
# 270 ز من تا جان جان یابی از این باز %~% حجاب حرفها اینجا برانداز
# 271 ز لا دم زن تو چون منصور حق شو %~% نود عشق جانان ها تو بشنو
# 272 الف بشناس چون او راست میباش %~% که بشناسی حقیقت دید نقاش
# 273 الف بشناس آن گاهی یقین یاب %~% حقیقت مغز را از پوست دریاب
# 274 الف بشناس و بر راهم الف دان %~% چرا هستی در این معنی تو نادان
# 275 الف بی شد دگر تی و دگر ئی %~% دگر جیم این چنین میدان ز معنی
# 276 تمامت حرف را شد از الف باز %~% بیابی ذات بیچون را یقین باز
# 277 الف شو همچو اول بی سر و پیچ %~% که میدارد الف اینجایگه هیچ
# 278 منزه دان الف از جمله حرف %~% اگر در گنجدت این سر در این ظرف
# 279 ببردی گوی و دانستی یقین تو %~% الف را از میان کلی گزین تو
# 280 الف لا شد در اینجا بیشکی تو %~% الف با لام بنگر در یکی تو
# 281 الف با لام چون پیوسته آمد %~% حقیقت راز جان سر بسته آمد
# 282 الف با لام ذات پاک دیدم %~% نمود سر این در خاک دیدم
# 283 ز خاکت این گل آمد چون نمودار %~% حقیقت خاک را دان صاحب اسرار
# 284 یقین چون صاحب سر خاک افتاد %~% نمودش جمله ذات پاک افتاد
# 285 ز خاک این سر طلب کن آخر ای دل %~% که اندر خاک یابی راز مشکل
# 286 ز خاک این سر طلب کن آخر ای جان %~% که اندر خاک یابی راز پنهان
# 287 ز خاک اینجا طلب اسرار جمله %~% که حق در کار دارد کار جمله
# 288 ز خاک اینجا طلب مر جوهر دوست %~% که خاکت مغز بنمودست با پوست
# 289 ز خاک اینجا طلب دیدار بیچون %~% که بینی دیدنی چون بیچه و چون
# 290 حقیقت خاک کل دیدست جانان %~% ولی جمله در او گشتند حیران
# 291 حقیقت خاک دیدارست اینجا %~% که گرداند همه صورت مصفا
# 292 حقیقت خاک چون پاکت کند باز %~% بیابی ذات بیچون را یقین باز
# 293 حقیقت خاک در ذاتست موصوف %~% کسی کین سر کند اینجای مکشوف
# 294 ز خاکت بازدان اینجا حقیقت %~% که خواهی کردن اندر وی طریقت
# 295 نظر در خاک کن تا راز بینی %~% تمامت انبیا را باز بینی
# 296 همه در خاک پنهانند جمله %~% حقیقت سر جانانند جمله
# 297 نظر درخاک کن ای دل یقین تو %~% حقیقت راز رادر خاک بین تو
# 298 چو پنهان گردی اینجا در دل خاک %~% فراموشت شود جز صانع پاک
# 299 تمامت هرچه دیدستی در اینجا %~% تو مر چیزی ندیدستی در اینجا
# 300 بجز در خاک جایت کاخر آنجاست %~% حقیقت عین مأوایت در اینجاست
# 301 نمود خاک بد راز شریعت %~% که بیرون آورد کل از طبیعت
# 302 تمامت پاک گرداند ز خود باز %~% نماید آنگهی در خویشتن باز
# 303 وصال عاشقان درخاک باشد %~% حقیقت زهر را تریاک باشد
# 304 که اول تلخ آید هست شیرین %~% در آخر گر توئی اینجا تو حق بین
# 305 یکی بینی حقیقت در دل خاک %~% نمود جمله اندر صانع پاک
# 306 یکی بینی در آن دم با خبر تو %~% کنون دریاب گرداری خبر تو
# 307 یکی بینی در آن دم کل تمامت %~% حقیقت اوست تا صبح قیامت
# 308 نمود خاک سر جمله مردانست %~% دل عاقل از این اندیشه بریانست
# 309 ولی بیشک حساب اینجاست جمله %~% که هر چیزی در او پیداست جمله
# 310 نهان پیدا کند اندر دل خاک %~% حقیقت هر کسی را صانع پاک
# 311 نهان پیدا کند بیشک خداوند %~% کند ظالم در آنجاگاه در بند
# 312 ستاند داد مظلومان در آنجا %~% نهانشان کل کند در خاک پیدا
# 313 اگر بد کرده باشد باز یابد %~% جزای آن و آنگه راز یابد
# 314 چو نیکی کرده باشد او عوض باز %~% بیابد بیشکی دیدار هر راز
# 315 در آخر چون نمودارست تحقیق %~% بدی و نیک هم برگوی توفیق
# 316 ببر این گوی توفیق ازمیان تو %~% طلب کن اندر اینجا جان جان تو
# 317 در اینجاگاه او را جوی و بنگر %~% از این در یک زمان ای دوست مگذر
# 318 در توفیق زن آنگه سعادت %~% بیاب از یار درعین هدایت
# 319 از این در برگشاید راز جمله %~% کز این سر فاش شد این راز جمله
# 320 در دل زن تو چون مردان خوش باش %~% که هم در میزنند اینجای اوباش
# 321 نماید رخ هر آن کو خویش خواهد %~% نمود خویش را آنکس نماید
# 322 نماید او هر آن کو خواست اینجا %~% نمیآید از آنت راست اینجا
# 323 حقیقت این مراد اینجا حقیقت %~% که ماندستی تو در آز و طبیعت
# 324 خراباتی که او حق میشناسد %~% حقیقت راز مطلق میشناسد
# 325 از آن دان کرد گم خود کرد اینجا %~% درون از درد کرد اینجا مصفا
# 326 فنا شد ازنمود خود بیکبار %~% حجاب اینجا بیک ره پرده بردار
# 327 نمیگنجد یقین اندر دماغش %~% برد از جمله عالم فراغش
# 328 چو گردد او فنا از خمر اینجا %~% حقیقت باز بیند امر اینجا
# 329 در آخر چون شود هشیار تحقیق %~% ز مسکینی بیابد راز توفیق
# 330 خراباتی که درد آشام باشد %~% به از زاهد که کالانعام باشد
# 331 کجا تو دیده سر خرابات %~% که ماندستی چنین در عین طامات
# 332 ز سالوسی و رزق اینجا که داری %~% خبر از عاشقان اینجا نداری
# 333 اگر دردی در آشامی بیک ره %~% شوی از سر من اینجا تو آگه
# 334 بیک ره صاف کردی همچو خورشید %~% بمانی مست و حیران تا بجاوید
# 335 خراباتی شوی منصور آنجای %~% ابی آب بد انگور اینجای
# 336 خرابات فنا اینجا ندیدی %~% در اینجا آخر ای دل می چه دیدی
# 337 خرابات فنا داری درون رو %~% حقیقت بانگ سبحانی تو بشنو
# 338 همه مردان در اینجاگاه مستند %~% حقیقت مست گشته جمله مستند
# 339 همه مردان در اینجاگه مقیمند %~% شده مست از می بی ترس و بیمند
# 340 هزاران جان در اینجا همچو مویند %~% هزاران سر در اینجا همچو گویند
# 341 در اینجا جام در کش آخر ای دل %~% که بگشاید ترا این راز مشکل
# 342 در اینجا جام درکش از کف یار %~% حجاب جسم و جان اینجا بیکبار
# 343 برافکن مست شو از دیدن دوست %~% بیک ره مغز شو بگذار این پوست
# 344 دم حق زن چو حق بینی ز مستی %~% چرا آخر تو این بت میپرستی
# 345 بت اینجا بشکن ازمستی جانان %~% که کل گردی تو از هستی جانان
# 346 اناالحق آن زمان زن در خرابات %~% رها کن زهد و تزویر مناجات
# 347 اناالحق آن زمان زن همچو مستان %~% قدح جز از کف ساقی تو مستان
# 348 ز ساقی می ستان و مست او شو %~% حقیقت نیست گرد و هست او شو
# 349 ز ساقی می ستان و راز او بین %~% حقیقت خویشتن آغاز او بین
# 350 همه در کش که جز او مینباشد %~% دوئی منگر جز اوئی مینباشد
# 351 همه در کش که منصور او کشید است %~% در آن مستی جمال یار دید است
# 352 می عشق هر که اینجا کرد او نوش %~% نمود جزو و کل کرد او فراموش
# 353 چو کردی نوش آن می از کف یار %~% همه دلدار بینی نیست اغیار
# 354 همه یار است ای بیکار مانده %~% تو سرگردان این پرگار مانده
# 355 همه یار است و تو درگفت و گوئی %~% در این میدان شده گردان چو گوئی
# 356 خراباتی شو و در کش می عشق %~% فنا شو در نمود لاشی عشق
# 357 خراباتی شو و مستانه درکش %~% شراب شوق پی چار و سه و شش
# 358 خراباتی شو اندر عین این راز %~% نمود پرده صورت برانداز
# 359 بیک ره درد درد عشق خور تو %~% چو هستی ذره اندر سوی خور تو
# 360 قدم نه تا شوی دیدار خورشید %~% فنا شو تا بقا یابی تو جاوید
# 361 اگر خورشید گردی یار یابی %~% تو بر ذرات چون خورشید تابی
# 362 اگر خورشید گردی در تمامت %~% از آن پس این معانی شد تمامت
# 363 اگر خورشید گردی راز بینی %~% عیان اول خود باز بینی
# 364 اگر خورشید گردی در سوی ذات %~% تو تابی بیشکی در جمله ذرات
# 365 اگر خورشید گردی لاجرم تو %~% یکی یابی وجودت با عدم تو
# 366 تو خورشیدی و آگاهی نداری %~% گدائی لیک جز شاهی نداری
# 367 تو خورشیدی و در عین کمالی %~% فتاده این زمان سوی وبالی
# 368 تو خورشیدی و عین آفرینش %~% بتو روشن شده این نور بینش
# 369 تو خورشیدی و نور تست جمله %~% تو ذوقی و حضورتست جمله
# 370 تو خورشیدی و نور کائناتی %~% چو نیکو باز بینی نور ذاتی
# 371 تو خورشیدی همه ذرات زنده %~% بتوست و تو چنین افتاده بنده
# 372 همه ذرات از نور تو دارند %~% بتو مر خویشتن مشهور دارند
# 373 تو فیض نور اینجاگه فشاندی %~% ز دانائی بنادانی بماندی
# 374 همه ازتو شده پیدا در اینجا %~% همه از تو شده شیدا در اینجا
# 375 طلبکار تواند اینجای ذرات %~% درون جمله تو عین آن ذات
# 376 بتو پیدا شده ذرات عالم %~% حقیقت فیض میباری دمادم
# 377 چنین حیران و سرگردان چرائی %~% که خود هستی و بیچون و چرائی
# 378 همه سالک ترا تو در سلوکی %~% حقیقت بیشکی شمس الدلوکی
PageV01P096
# 1 تو داری نور یار از عین توفیق %~% توئی اعیان ذات و هست توفیق
# 2 تو داری بیشکی از آفرینش %~% بتو پیداست عقل و جان و بینش
# 3 تو داری قلب هم جانم تو داری %~% که هم پیدا و پنهانم تو داری
# 4 تو داری پادشاهی سوی افلاک %~% بتو زنده نموده آب با خاک
# 5 تو داری جوهر اسرار جانان %~% بتو روشن شده بازار جانان
# 6 همه روشن بتو دیدم سراسر %~% توئی تخت و توئی تاج و تو افسر
# 7 ز شوق تست گردان دید افلاک %~% ز عشق تست پیدا حقه خاک
# 8 تو اصل جوهری در اصل قطره %~% ترا این عین دیدارست ذره
# 9 تو اصلو جملگی فرع تو دارند %~% در این دیوانگی صرع تو دارند
# 10 تو هم هستی بخود خود را طلبکار %~% حقیقت نقطه در عین پرگار
# 11 خودی خود میطلب داری در اینجا %~% فکنده پرتوی در سوی الا
# 12 چنین شوری در این عالم فکندی %~% درون صورت آدم فکندی
# 13 حجر هم با شجر هم کان معدن %~% ز نور تست بیشک پاک و روشن
# 14 نبات از تو حقیقت پرورش یافت %~% همه حیوان زتو عین خورش یافت
# 15 عقیق و لعل و بیجاده زتو خاست %~% نمودت زینت جمله بیاراست
# 16 تو گنجی و طلسم اینجای کرده %~% تو جانی در درون هفت پرده
# 17 ندانم تا چه نوری که حضوری %~% ز نزدیکی فتاده دور دوری
# 18 بهر معنی که گویم بیش از آنی %~% حقیقت گویمت هر دو جهانی
# 19 مسخر گشته در امر بیچون %~% نمود ذات خود را بیچه و چون
# 20 گهی زردی گهی سرخی گه اسپید %~% ز بیم یار داری عین امید
# 21 حقیقت در گمان و در یقینی %~% چه غم چون با خیالش همنشینی
# 22 جمال یار بر تو تافته یار %~% بسر گردان شده مانند پرگار
# 23 درون هفت پرده می ندانی %~% توئی پروردگار نفس و جانی
# 24 چو جمله پروریدی گاه بیگاه %~% چرا از بود خود اینجا تو آگاه
# 25 نکردی تا رموز یار یابی %~% چو من گم کرده خود بازیابی
# 26 تو هم گم کرده هم در پی یار %~% شدستی همچو من مست از می یار
# 27 چو من جویای دلداری همیشه %~% دمی ناسوده در کاری همیشه
# 28 فراوان سال ره پیموده تو %~% دمی اینجایگه ناسوده تو
# 29 طلبکار تو چون ذرات بوداست %~% یکی نورست دائم در وجودت
# 30 تمامت کوکبان ازتست پیدا %~% بنور ذات تو گشته مصفا
# 31 چو نور ذات هستش با تو همراه %~% تو داد یار دادستی در این راه
# 32 ز تو آدم حقیقت جسم و جان یافت %~% نمود آشکارا و نهان یافت
# 33 ز تو آدم کمال خویشتن دید %~% نمود عقل و عشق و جان و تن دید
# 34 ز تو آدم درون هفت پرده %~% بنور ذات تو او راه برده
# 35 ندانم تا چه نوری لیک دانم %~% بتو روشن شده این خسته جانم
# 36 ز نقد تست نور جسم آدم %~% ز تست اینجا عیان اسم آدم
# 37 تو بودی هم ز تست و زهرهام نیست %~% که برگویم که آنی بهرهام نیست
# 38 بیک ذات تو قائم اول کار %~% نمود عاشقانی نور دیدار
# 39 بتو موجود خواهد بود دائم %~% که ازذاتی و ذات اندر تو قائم
# 40 کجا پنهان شود نور تو در خاک %~% که هستی نور سر صانع پاک
# 41 چو آدم از تو اینجا نور دارد %~% وجود خویشتن مشهور دارد
# 42 وجود آدم از تو یافت ترکیب %~% ولیکن عقل بودش کرده تذهیب
# 43 زهی نوری که او را نیست اول %~% کند ذرات را اینجا مبدل
# 44 زهی نوری که مشهور کل آمد %~% ز کل آنگاه در سوی کل آمد
# 45 روش در جمله ذرات دارد %~% حقیقت هستی او ذات دارد
# 46 ز هستی هست میگرداند افلاک %~% ز باد و آب آنگه صورت خاک
# 47 اگر عقلست حیران وی آمد %~% وگر چرخست گردان وی آمد
# 48 از این نورند هم در نور رفتند %~% حقیقت جملگی مشهور رفتند
# 49 دو عالم نور آن الله بگرفت %~% در این حضرت دل آگاه بگرفت
# 50 دلی کز ملک عالم با خبر هست %~% چو مردان در سوی آن نور پیوست
# 51 دلی کین راز را دریافت اینجا %~% چو بود انبیا بشتافت اینجا
# 52 ز نور قدس آگاهند مردان %~% ز بهر ذات ایشان شمس گردان
# 53 مسخر گشته اینجا امر کل ذات %~% ازان روشن شدست این عین ذرات
# 54 همه ذرات عالم سجده کرده %~% درون هفت چرخ سالخورده
# 55 همه در سجده آدم همه هم %~% ندیدی یک دمی زان دید آدم
# 56 بوقتی که برافتد پرده راز %~% بیابد آن زمان معشوق خود باز
# 57 بوقتی کین نمود جسم برخاست %~% حقیقت عقل و جان و جسم برخواست
# 58 اگر از سالکانی راز بنگر %~% نمود اول اینجا باز بنگر
# 59 هزاران شرح گفتم از حقیقت %~% تو ماندستی هنوز اندر طبیعت
# 60 همه یک حرف تو اندر سیاهی %~% گرفته رازت ازمه تا بماهی
# 61 همه یک اصل تو اندر دوئی باز %~% بمانده کی رسی در نزد او باز
# 62 همه حیران خورشیدند اینجا %~% حقیقت بود جاویدند اینجا
# 63 ز یک اصل و ز یک بود و ز یک دید %~% ولیکن گمشده از دید تقلید
# 64 چوپیدا و نهان یک اصل دارد %~% خوشا آن کو در اینجا وصل دارد
# 65 چو پیدائی و پنهانی از اویست %~% ولیکن هفت پرده تو بتویست
# 66 درون پرده آگاهی ندارند %~% همه ذرات عالم درگذارند
# 67 تماشاگاه یارست این منازل %~% که بگشاید در اینجا راز مشکل
# 68 تماشاگاه یارست این دل تو %~% همه بگشایدت این مشکل تو
# 69 تماشاگاه یارست آنچه دیدی %~% چو اونشناختی چیزی ندیدی
# 70 تماشاگاه دلدارست جانت %~% شده پیدا ولی راز نهانت
# 71 تماشاگاه یار اندر تماشا %~% چرا تو مانده مسکین و شیدا
# 72 تو آگاهی نداری ای دل مست %~% که یارت در برون و در درونست
# 73 تو همچو سایه او همچو خورشید %~% توئی امیدها بر جمله جاوید
# 74 درونی صورتت پیدا نمودست %~% در این صورت ترا غوغا نموداست
# 75 تو چندان گشته مغرور بد و نیک %~% ز غفلت روغنت پاشید در ریگ
# 76 نه چندان نقل تقلیدست در تو %~% نمیدانی که این دیدست در تو
# 77 تو همچون ابلهی حیران بمانده %~% حزین و خوار و سرگردان بمانده
# 78 تو در زندان و اصل شاه اینجا %~% چرا تو مانده مسکین و شیدا
# 79 درونت نور خورشید حقیقی %~% تو با روح القدس اینجا رفیقی
# 80 ولی اینجا چه سود از گفتگویت %~% چو زان مشکات ناید هیچ بویت
# 81 ز مشکات صبوحت هیچ بوئی %~% ندیدی زان بماندی زرد روئی
# 82 همه ذرات با خود در سخن بین %~% نمود خویشتن را دمبدم بین
# 83 از این عقل فضولی خوار مانده %~% بمانده کمتر از نشخوار مانده
# 84 از این عقل فضولی هرزه گویت %~% که سرگردانت کرده همچو گویت
# 85 ترا گفتار اینجاگه فروبست %~% نگر تا لاجرم خون خورده بشکست
# 86 نهادت زانکه تو راهی نبردی %~% بنزد بحر لب تشنه بمردی
# 87 تو نزد بحر جان خویش داده %~% در این دریا تو گامی نانهاده
# 88 ز دریا هیأتی از دور دیدی %~% بمردی تشنه و جان نارسیدی
# 89 ز دریا گرچه بسیارند آگاه %~% نه بهر آشنا کردند در او راه
# 90 کسی در سوی دریا راه دارد %~% که او جان و دل آگاه دارد
# 91 طمع اول ببرد از تن خود %~% برش یکسان نماید نیک با بد
# 92 در این دریا چه ماهی و چه خرچنگ %~% که هر یک گوهری دارند در چنگ
# 93 در این دریا چه در چه سنگ ریزه %~% اگرچه عقل میگیرد ستیزه
# 94 همه چون در طلب باشند و دارند %~% همه در حیرت و در رهگذارند
# 95 خبر نبود از این معنی صدف را %~% اگرچه جوهر او دارد بکف را
# 96 صدف چون بیخبر آمد زجوهر %~% وگر گوئی ورا کی هست باور
# 97 صدف داری تو و جوهر ندیدی %~% بزیر ابر ماه و خور ندیدی
# 98 صدف بشکن تو و بردار آن در %~% وگرنه بیش از این کم گوی و می بر
# 99 صدف داری جهان اندر کشیده %~% جمال جوهر معنی ندیده
# 100 در این بحری فتاده زار و محزون %~% مثال دانه در هفت گردون
# 101 ترا این چرخ گردان خورد خواهد %~% بگردد تا همه بودت بکاهد
# 102 خدا را کین وجودت خرد گردد %~% ترا این هفت چرخ اندر نوردد
# 103 شود اجزای ظاهر عین باطن %~% ز ظاهر بگذر و بنگر بباطن
# 104 درون خود نظر کن آفتابی %~% کز او بگرفته جانت نور و تابی
# 105 یکی خورشید بنگر در درون تو %~% چه اندیشی ز راهت رهنمون تو
# 106 بعلم ای دوست منگر زانکه صورت %~% نموداریست او را در ضرورت
# 107 مگر وقتی که در معنی شتابی %~% نمود ذات حق بیشک بیابی
# 108 ز معنی نه ز صورت راز بینی %~% اگر خورشید معنی باز بینی
# 109 ز معنی اول و آخر بدان تو %~% نمود ظاهر و باطن بدان تو
# 110 حقیقت مست عشق تست جانان %~% که اینجا هست چون خورشید رخشان
# 111 چو رخشانست خورشید حقیقت %~% دمی بنگر تو درسوی طبیعت
# 112 چو زین معنی که گفتارست در دل %~% بهر بیتی گشاید راز مشکل
# 113 دلش آیینه است و صیقلش نار %~% که بزداید از او اینجا بزنگار
# 114 همه روشن کند آیینه اینجا %~% که بینی روی هر آیینه اینجا
# 115 هر آیینه جمال یار در تست %~% حقیقت آن پری رخسار در تست
PageV01P097
# 1 ز خود غایب مشو ای دل زمانی %~% همه پرداز هر دم داستانی
# 2 ز خود غایب مشو ای دل یکی دم %~% که در جانی تو داری هر دو عالم
# 3 ز خود غایب مشو ای جان بتحقیق %~% بدان کامروز دیدستی تو توفیق
# 4 چرا بیرون خود تو سیر داری %~% که کعبه در درون دیر داری
# 5 چرا بیرون خود بنهاده گام %~% از آن اینجا فتادی کام و ناکام
# 6 چرا بیرون خود پرواز داری %~% تو اندر این قفس شهباز داری
# 7 ترا باطن بباید ره سپردن %~% بسوی وصل شاهت راه بردن
# 8 تو چندانی که از بیرون شتابی %~% وصال یار از بالا نیابی
# 9 چو یارت این زمان افتاده در دام %~% که او بودست و او را هست مادام
# 10 نه خور بر میخورد نه ذره از وی %~% اگرچه ماندهاندش غره در وی
# 11 بخود غره مشو جز یار منگر %~% بجز او هیچ در اغیار منگر
# 12 که یارت هر زمان آید دگر بار %~% چو بشناسی ورا آید دگر بار
# 13 درونت کن مصفا همچو جامی %~% که این پخته نیاید هیچ خامی
# 14 حقیقت پختگان این راز دیدند %~% درون گم کرده خود باز دیدند
# 15 نکردستی تو چیزی گم چه جوئی %~% تو همچون قطره در قلزم چه جوئی
# 16 تو همچون قطره دریا کنی نوش %~% تو همچو چشمه کی گردی تو خاموش
# 17 تو یک قطره کجا داری توانا %~% که اندازی تو اندر سوی دریا
# 18 تو یک ذره کجا داری بامید %~% بمانده کی رسی در سوی خورشید
# 19 در این بحر فنا ره کس نبرده است %~% اگر بردست هم در وی بمردست
# 20 در این بحر فنا جان برفشان هان %~% که بسیارست از این تقریر و برهان
# 21 بسی وصفست او را لیک جوهر %~% حقیقت کاردارد زو بمگذر
# 22 از این جوهر کسی اینجا خبردار %~% ندیدم جز که آن پیر پر اسرار
# 23 حقیقت او چنین جوهر بدیدست %~% بسوی جوهر او اینجا رسیدست
# 24 ندیدم عاشق پاکیزه ذاتی %~% که او را باشد از این سر ثباتی
# 25 همه گفته سوی تقلید مانده %~% نه کس را رخت در دریا فشانده
# 26 از این دریا کسی جوهر نیارد %~% که چون منصور از وی در برآرد
# 27 از این دریا کسی جوهر نیابد %~% که چون منصور سوی او شتابد
# 28 براندازد وجود عقل و ادراک %~% شود از کائنات اینجایگه پاک
# 29 شود رندانه در سوی خرابات %~% براندازد بیک ره زهد وطامات
# 30 مجرد گردد از هر دو جهان او %~% نبیند جز عیان جان جان او
# 31 ز جود او تنش نابود گردد %~% زیانش آخرین خود سود گردد
# 32 چو سود آمد زیانش رفت بر باد %~% در این ره او دهد جانان خود داد
# 33 بدو داد ای دل شیدا بمانده %~% ز بود خویش ناپروا بمانده
# 34 طلبکار خودی و خود ندیده %~% بصد درد اندر این منزل رسیده
# 35 در این منزل نظر کن سالکانند %~% ز دریا در فتاده سوی کانند
# 36 اگرچه کان جان در دید دریاست %~% پر از آشوب و عقل و شور و غوغاست
# 37 اگرچه جوهر کانست بسیار %~% نه همچون جوهر بحرست اسرار
# 38 نه هر کس ره برد این جوهر ذات %~% که جوهر آن بدید از عین ذرات
# 39 که بحر لامکان را نوش کرد او %~% دوئی برداشت آنگه گشت فرد او
# 40 چو یکتا شد وی اندر دیدن دوست %~% حقیقت مغز شد بگذشت از پوست
# 41 چویکتا گردی از عین دوئی تو %~% همه حق بینی و حق بشنوی تو
# 42 چو یکتا گردی و رفتت دل و جان %~% نبینی هیچ چیزی جز دل و جان
# 43 چو یکتا گردی و جوهر بیابی %~% دو عالم جز که یا هوهو نیابی
# 44 ز هو هو شو تو هو بین تا تو گردی %~% بساط این کل تو کلی در نوردی
# 45 کمال هو که ذاتست ای دل مست %~% مگر آنکس که با راز تو پیوست
# 46 چو هر کس نیست اینجاگه خبردار %~% اگرچه بیخبر هستی خبردار
# 47 ز هو چون یافت منصور اندر اینجا %~% یقین عین العیان وشد مصفا
# 48 دو عالم نقش یک یاهو بدید او %~% میان دمدمه یا هو گزید او
# 49 ولی کو راز منصور او طلب کرد %~% بباید بودنش اینجایگه فرد
# 50 تو تا بیرون نیائی از مصفا %~% نبگشاید دل تو این معما
# 51 تو تا بیرون نیائی ازدل و جان %~% نیابی روی او را از دل و جان
# 52 تو تا محو فنا اینجا نگردی %~% دوئی بینی و جز در وانگردی
# 53 فنا گرد و فنا عین بقادان %~% بقا را در فنا عین لقادان
# 54 نه اول دارد و آخر ندارد %~% نمودی جز در این ظاهر ندارد
# 55 نمود او توئی ای مانده حیران %~% چرا خود را نمییابی از این سان
# 56 صورمنگر که جانت جان جانست %~% اگرچه جسم پیدا و نهانست
# 57 اگرچه جسم جانست در حقیقت %~% ولیکن مانده است او در طبیعت
# 58 حقیقت برق دان این جسم با جان %~% بمانده بر سر کوهی تن و جان
# 59 یقین آنست و او را هست امید %~% که بگدازد ز تف نور خورشید
# 60 چو خورشید یقین او را بیابد %~% باول لمعه سوی او شتابد
# 61 چو برف اینجاگدازان شد باشتاب %~% نخواند برف او را کس بجز آب
# 62 تو اینجا بسته در کوهساران %~% چو دریابد تراخورشید تابان
# 63 تو چون مومی چو خورشیدت بتابد %~% همه روغن شوی گر میشتابد
# 64 تو چون منصور اگر اینجا بسوزی %~% از آن خورشید شمعی برفروزی
# 65 چو پروانه بگرد شمع گردی %~% بسوزی تا حقیقت جمع گردی
# 66 چو ذره جملگی در خور بسوزد %~% پس آنگه آتشی درخور فروزد
# 67 شود ذره در آن دم دید خورشید %~% ابی سایه بمانده روی جاوید
# 68 بسوز ای جسم تا خورشید گردی %~% حقیقت نور تا جاوید گردی
# 69 همه اینجا بسوزد هر چه آورد %~% که تا چون اولین ماند دگر فرد
# 70 بسوز ای دل در این عین خرابه %~% بکن مستی و بشکن این قرابه
# 71 سوی جانان شتاب اندر خرابات %~% از آن خم نوش کن می بی خرافات
# 72 بگرد کوی او جز خم وحدت %~% مبین ونوش کن تا مست حضرت
# 73 شوی چون رهبران این جزیره %~% ممان مانند بز در این خطیره
# 74 خراباتست جای لاابالی %~% که در بازند بود خویش حالی
# 75 خراباتست جای جمله مردان %~% که مینوشند در دیدار جانان
# 76 خراباتست جای سالکانش %~% در آنجا بشنوی شرح و بیانش
# 77 خرابات فنا رفتند و دیدند %~% در اینجاگه بکام دل رسیدند
# 78 خرابات فنا دریاب و بشتاب %~% در اینجا روی جانان زود دریاب
# 79 تو تا از خود فنای کل نگردی %~% زنی باشی در این راه ونه مردی
# 80 تو تا از خود سر موئی خبردار %~% توئی هرگز نیابی دیدن یار
# 81 تو تا موئی ز خود آگاه باشی %~% مثال ذره اندر راه باشی
# 82 چو گردی بیخبر مانند منصور %~% در آن حضرت شوی در جمله مشهور
# 83 خدا شو ای بمانده در خبر تو %~% که در یکی نظر یابی بشر تو
# 84 خدا هم بینیاز از بود خویشست %~% همه دانند کو معبود خویشست
# 85 در اینجا با خبر اینجا خبردار %~% نیابد این بیان جز صاحب اسرار
# 86 رموزی دیگرت برگویم ای دوست %~% مگر مغز دگریابی در این پوست
# 87 تو درخوابی و آگاهی نداری %~% حقیقت در قرار و بی قراری
# 88 شده اجسام تو اینجای مرده %~% بصورت لیک در معنی بمرده
# 89 فتاده از صور در عالم پاک %~% رهاکرده نمود آب با خاک
# 90 در این اطوار با خویش است و بیخویش %~% نهاده سر مخفی و بیندیش
# 91 توئی آن بر نگر با غیرمنگر %~% که افتادست اندر سیر منگر
# 92 چو مرغ جانست آن در سوی دنبال %~% از آن درواقعه میبیند احوال
# 93 میان ظلمت و نوری فتاده %~% بدریای عدم سر در نهاده
# 94 چو نیکی یا بدی در پیش آید %~% خیالی دان که او رامینماید
# 95 چو بیهوشست و خاموشست و مدهوش %~% ندارد عقل و افتادست خاموش
# 96 چو جان اطوار زد با جان خود باز %~% حجاب افتد دگر از پرده مر باز
# 97 هر آن چیزی که باشد از خیالی %~% بنزد پاک او باشد محالی
# 98 خیال از پیش خود بردارو بشنو %~% بزاری گفته عطار بشنو
# 99 تو در خوابی و دنیا چون سرابی %~% تو در عین سراب و پرده خوابی
# 100 تو در خوابی و بیداران رسیدند %~% جمال طلعت جانان بدیدند
# 101 تو درخوابی و فارغ دل بخفته %~% گل معنیت کی گردد شکفته
# 102 تو درخوابی بمرده فارغ و خوش %~% میان خاکی و آبی و آتش
# 103 تو آگاهی نداری از نمودار %~% که ناگاهی شوی از خواب بیدار
# 104 چو یارانت سفر کردند و رفتند %~% نه همچون تو خوش و فارغ بخفتند
# 105 بمنزلگاه جانان راه کردند %~% حقیت عزم سوی شاه کردند
# 106 سوی دلدار اگر خواهی شدن تو %~% نخواهم تا چنین خواهی بدن تو
PageV01P098
# 1 دلا بیدار شو از خواب غفلت %~% چراماندی تو درغرقاب غفلت
# 2 دلا بیدار شو چون عاشقان تو %~% مخفت ای دل در اینجا یک زمان تو
# 3 دلا بیدار شو از خواب مستی %~% که افتادستی اندر سوی پستی
# 4 دلا تا چند رانم با تو هر راز %~% حجاب از روی خود یک دم برانداز
# 5 دلا تا چند گویم با تو هر سر %~% تو ماندی در پی تقلید ظاهر
# 6 زمانی گرز تقلیدت رهائی %~% بود یابی یقین عین خدائی
# 7 زمانی بگذر از بود وجودت %~% طلب کن در درون مربود بودت
# 8 رهائی کن طلب زین مسکن خاک %~% ز بود خویشتن شو یک زمان پاک
# 9 رهائی کن طلب چون مرغ از دام %~% اگر درمانده اینجا تو ناکام
# 10 رهائی کن طلب بگذارد دانه %~% که دردام اوفتادی بی بهانه
# 11 چرا آخر چنین مستی تو ای دل %~% نکردی وصلی اینجاگاه حاصل
# 12 وصال یار نزدیکست در تو %~% گمان چون راه تاریکست در تو
# 13 ره تو هست اندر گل بمانده %~% در این دارالشفای دل بمانده
# 14 طبیبت نیست اینجا خود دوا کن %~% چو مجروحی برو خود را شفا کن
# 15 برو نزد طبیب کار دیده %~% که درد عاشقان بسیار دیده
# 16 برو خود رادوائی کن بر او %~% مرضهایت شفائی کن بر او
# 17 که بسیارند رنجوران چون تو %~% فتادستند مخموران چون تو
# 18 همه اینجا دوای خود طلب کن %~% برو بیشرم قصد بارگه کن
# 19 که شاه جزو و کل اینجا طبیبست %~% دوای هر کسی را از طبیبست
# 20 غذای هر کسی داند طبیب او %~% دهد مر هر کسی اینجا نصیب او
# 21 طبیب درد عشق آمد رخ یار %~% که دل از بهر روی اوست بیمار
# 22 دل عطار درد عشق دارد %~% شفا جزدیدن جانان ندارد
# 23 دل عطار کی یابد شفائی %~% بوقتی کو شود از خود فنائی
# 24 مرا دردیست کو را نیست درمان %~% بجز دیدار او را نیست درمان
# 25 ز درد من همه عالم خبردار %~% که افتادم عجب مجروح و بیمار
# 26 ز درد من فلک در خون نشسته %~% بگرد او سراسر خون نشسته
# 27 ز دردم ابر میگرید همیشه %~% عیان بحر و راغ و باغ و بیشه
# 28 ز دردم رعد اندر نالش آمد %~% بجای ابر خون در بالش آمد
# 29 ز دردم ماه بگدازد بهر مه %~% که او شد ذره از دردم آگه
# 30 ز دردم کوه بنگر پاره گشته %~% تفی اندر دل هر خاره گشته
# 31 اگر از درد گویم کس چه داند %~% وگرداند چو من در درد ماند
# 32 اگر از درد گویم صاحب درد %~% همی خواهد که ننشینیم ما فرد
# 33 من و او هردو باهم راز گوئیم %~% ایاهم هر صفت ما باز گوئیم
# 34 چو من او باشم و او من در آن درد %~% نماید یار با ما دیدنش فرد
# 35 ندیدم هیچ هم دردی در اینجا %~% حقیقت عاشقی مردی در اینجا
# 36 ندیدم عاشق پاکیزه دیدار %~% که چون منصور آید او پدیدار
# 37 ز دست خود شدم بیخود تو دانی %~% مرا زین درد از اینجا میرهانی
# 38 فناکن مرمرا از گفت تقلید %~% رسانم این زمان از دیدن دید
# 39 منم مشتاق تو در خود بمانده %~% شده فارغ ز نیک و بد بمانده
# 40 چنان بیهوشم از راز الستت %~% بمانده عاشق و حیران مستت
# 41 چنان بیهوشم و حیران بمانده %~% بیک ره دست از جان برفشانده
# 42 مر از من در اینجاگه جدائی %~% که تا دریابمت عین خدائی
# 43 مراگفتار از بهر تو باشد %~% دلم بر لطف و بر قهر تو باشد
# 44 دل من آنچنان دیدست رویت %~% که بیهوش است اندر گفتگویت
# 45 چنان از شوق رویت بیقرارست %~% که ازدرد خوشی مجروح و زارست
# 46 چنان از درد تو اندر خروشست %~% که از بحر تو اینجا در فروشست
# 47 چنان از عشق تو باشد خروشان %~% که چون دیگی است او پیوسته جوشان
# 48 همه راز تو میگوید بگفتار %~% همه بود تو میبیند بیکبار
# 49 حجاب از پیش چون برداشتی تو %~% بجز خود هیچ مینگذاشتی تو
# 50 در این آیینه دیدار تو دارم %~% خوشی بر خود ز دیدار تو دارم
# 51 در این آیینه کل بنموده با من %~% توئی هم آینه دیده ابا من
# 52 مرا با تو خوشست ای جان جانها %~% تو دانی آشکارا ونهانها
# 53 مرا با تو خوشست ای قوت دل %~% که تو هم برگشادی راز مشکل
# 54 مرا با تو خوشست ای نور دیده %~% توئی اینجا سراسر نور دیده
# 55 مرا با تو خوشست ای عین دیدار %~% مرو زینجا مرا تنها بمگذار
# 56 مرا با تو خوشست ای راحت جان %~% از آن می آرمت لؤلؤ و مرجان
# 57 مرا با تو خوشست ایمایه دل %~% توئی خورشید در همسایه دل
# 58 مرا با تو خوشست و یار مشکل %~% که کردستی مرا مقصود حاصل
# 59 دلم تا راه در سوی تو برده است %~% تنم زنده است و در کوی تو مرده است
# 60 دلم شد زنده از دیدار رویت %~% زمانی بس نکرد از گفتگویت
# 61 در این آیینه رخ بنموده تو %~% ز خود گفته ز خود بشنفته تو
# 62 مرا با تو خوشست ای راحت جان %~% مرا از این در گفتت مرنجان
# 63 وصالت نقش بنمائی بدیشان %~% روانی کن اگرخواهی تو قربان
# 64 شدم فارغ و فارغ گشته از کیش %~% فتاده مستمند و زارو دلریش
# 65 چو خواهی کشتنم و در آخر کار %~% زمانی این حجاب از پیش بردار
# 66 چو خواهی کشتنم آن روی بنمای %~% زمانی درد من جانا ببخشای
# 67 نکردی رحمت ولیکن رحیمی %~% که مر خود نیست کارم جز سلیمی
# 68 نکردی رحمتی ای بود جمله %~% تو دارم چون توئی معبود جمله
# 69 مرا چون کشت خواهی راز دیدم %~% الست بربکم هم باز دیدم
# 70 بدست خود بکش جانا مرا تو %~% بدستگیریم منما این جفا تو
# 71 اگرچه در حقیقت هم توئی دوست %~% چگویم چون ترا این فعل وین خوست
# 72 در آن دم دم زنم از بود بودت %~% چو برداری مرا کلی نمودت
# 73 بدست دوست هر کو کشته گردد %~% میان خاک و خون آغشته گشته گردد
# 74 وصالی یابد آنجا جاودانی %~% دهد او را تمامت رایگانی
# 75 مراد دوست چون این کشتن ما است %~% میان خاک و خون آغشتن ما است
# 76 هزاران جان فدای روی جانان %~% اگر کشته شوم در کوی جانان
# 77 هزاران جان فدای رهروانش %~% هزاران جان فدای عاشقانش
# 78 هزاران جان کنم هر لحظه افشان %~% چو گردم از فنای تن سرافشان
# 79 مرا جانیست از خود شرم دارم %~% نمیدانم که چون پاسخ گذارم
# 80 چه باشد جان ضعیفی ناتوانی %~% که پردازد از او شرح و بیانی
# 81 چه باشد جان مرا جانان تمامست %~% که جز جانان همه بر من حرام است
# 82 چه باشد جان یکی مسکین بمانده %~% ضعیف و خوار و بی تمکین بماند
# 83 بسی گفته ز درد اینجا سخن او %~% بگشته هر زمان در جان و تن او
# 84 سلوکی دارد اینجا بی نهایت %~% فتاده پرتوی بیحد و غایت
# 85 سلوکی دارد او واصل بمانده %~% درون دل عجب بیدل بمانده
# 86 همی خواهی که چون اول شود باز %~% اگرچه یافتست انجام و آغاز
# 87 کمالش برتر از کون و مکان است %~% که دیدارش حقیقت جان جانست
# 88 کمالی دارد از سر الهی %~% که روشن شد بدو سر کماهی
# 89 کمالی دارد از اسرار جانان %~% که پیدا آمدست و راز پنهان
# 90 کمالی دارد او از راز منصور %~% که هم آن دم زند تا نفخه صور
# 91 کمالش از اناالحق باز دیدست %~% که چون منصور اینجا راز دیدست
# 92 کمالش یافت زو اینجا اناالحق %~% همه ذرات او گفتند صدق
# 93 حقیقت کشتن خود در لقا یافت %~% اناالحق زد که حق اندر لقا یافت
# 94 خدا باید که مر خود راز گوید %~% اناالحق هم بخود او باز گوید
# 95 چوحق مربود خود بشناخت اینجا %~% بپاسخ ذره جان در باخت اینجا
# 96 منم جوهر فشان از بحر اسرار %~% که بنمودم در اینجا راز دلدار
# 97 اناالحق میزنم کین دم منم حق %~% حقیقت باز میگویم منم حق
# 98 که چون من خوف راز یار گویم %~% حقیقت بر سر بازار گویم
# 99 مکمل راز من داند در اینجا %~% که او را عین رهبر دارم اینجا
# 100 منم جوهر فشان از بحر اسرار %~% که بنمودم در اینجا راز دلدار
# 101 جواهر نامه میگویم دمادم %~% چو من هرگز که دید از عهد آدم
# 102 منم اعجوبه آفاق امروز %~% که در بر دارمش یار دل افروز
# 103 حقیقت یار در بردارم اینجا %~% که او را شاه و رهبر دارم اینجا
# 104 ز بود خود مرا دانای خود کرد %~% ز بهر عاشقان صاحب درد
# 105 چو من هرگز نیامد سوی عالم %~% که من بشناختم اسرار آدم
# 106 دم آدم مرا دردم درونست %~% مرا خاتم در اینجا رهنمونست
# 107 مرا این دم از آن دم منکشف شد %~% از آن دم با دم او متصف شد
# 108 دمی دارم ز نفخه ذات اینجا %~% که میبارد از او آیات اینجا
# 109 از آن دم دمدمه انداختم من %~% چو شمعی پا و سر بگداختم من
# 110 بهر دم کز درون خودبر آرم %~% حقیقت آن زمان دیدار یارم
# 111 دمی اندر نهادش میتوان کرد %~% در این رازم درون صاحب درد
# 112 چو من اسراردان هرگز که دیدست %~% خدا گفت و خدا از خود شنید است
# 113 خدا میگوید این اسرار را فاش %~% که هم نقشم من و هم دید نقاش
# 114 خدا میگوید این سر نهانی %~% ز حق بشنو اگر صاحب عیانی
# 115 خدا میگوید اینجا در درونم %~% که من اینجا درون و هم برونم
# 116 کسی کین راز حق بشنفت از من %~% ره تاریک او را گشت روشن
# 117 گر این سر پی بری در وصل آنی %~% حقیقت برتر از هر دو جهانی
# 118 درونت کن مصفا تا نمودار %~% شود باز و نماند هیچ پندار
# 119 درون خود نظر کن ای خردمند %~% که مرغ لامکانت هست در بند
# 120 زمانی مرغ را پرواز ده تو %~% ز بند چار و پنجت باز ده تو
# 121 از این ارکان چه میبینی بجز رنج %~% طلسمی اوفتاده بر سر گنج
# 122 تو تا در بند دید این طلسمی %~% حقیقت مانده در زندان جسمی
# 123 بسوی گنج کن یک دم نگاهی %~% گدائی کن رها زیرا که شاهی
# 124 تو شاهی میکنی اینجا گدائی %~% بفقرو فاقه در عین بلائی
# 125 چو جمله انبیا در فقر و تجرید %~% مرایشان را نموده دیدن دید
# 126 بدیدار آمد ودیدار بودند %~% نه تو چون تو مست کل هشیار بودند
# 127 نه چون تو در پی دنیای غدار %~% شدند ایشان در این صورت گرفتار
# 128 درون پرده پرده بردریدند %~% جمال یار پنهانی بدیدند
# 129 جمال یار دیدند اندر اینجا %~% شدند از بود خود یکباره پیدا
# 130 ولی این راز با کس نگفتند %~% کسانی کین معانی مینهفتند
# 131 برایشان منکشف شد عین این راز %~% به پنهانی بگفتند این سخن راز
# 132 ولی منصور کرد این راز کل فاش %~% چه با عالم چه با جاهل چه اوباش
# 133 اگرچه عقل در پرده بسی تاخت %~% سپردر عاقبت اینجا بینداخت
# 134 ولیکن عشق اینجا پرده بدرید %~% بعکس گفتن و بیهوده تقلید
# 135 جمال یار کرد او آشکاره %~% بیک ره کرد اینجا پاره پاره
# 136 اگرچه عشق این پرده دریدست %~% جمال یار کس کلی ندیدست
# 137 چو او را اول و آخر هویداست %~% حقیقت سر پنهانست و پیداست
# 138 چو تو خواهی که بشناسی خود او را %~% نیاید راستی این گفتگو را
# 139 نهانست و عیان پیدا و پنهان %~% حقیقت جسم و جان آنگاه جانان
# 140 چو چندینی عدو بینی تو از عقل %~% از آن وامانده در گفتن نقل
# 141 گذر کن هم ز جان و جسم و تقلید %~% که تا بیشک رسی در دیدن دید
# 142 چو شک داری چگویم از یقینت %~% که تا اینجا شوی بی کفر و دینت
# 143 براندازی یقین عقل از جان %~% رسی یک لحظه اندر قرب جانان
# 144 ترا همراه باید بود ای دوست %~% رها کردن در اینجا صورت پوست
# 145 ترا همراه باید بود با جان %~% که از جانت رسی بیشک بجانان
# 146 که جان زان امر آمد در سوی خاک %~% در این تاریکنای از دیدن پاک
# 147 بگوید از سر دردی بگل راز %~% حقیقت پرده اندازد ز رخ باز
# 148 چنانش عقل اینجا کرد محبوس %~% ندیدش هیچ آخر عین مدروس
# 149 چو عشقش عاقبت در برگشاید %~% جهان اولش آخر نماید
# 150 اگرچه صورتش بی منتهایست %~% چگویم نی در این عین بلایست
# 151 اگر وصلش شود صورت هم از اوست %~% نه صورت دشمنست الا بجز دوست
# 152 ولیکن در بر آن یار اول %~% شود صورت بآخر کل مبدل
# 153 چو صورت جان شود در آخر کار %~% نماند عقل و جان را گفت دیدار
# 154 چو صورت جان شود در دیدن دید %~% کجا گنجد حقیقت گفت تقلید
# 155 چو صورت جان شود هم جان نماند %~% یقین جز دیدن جانان نماند
# 156 چو صورت جان شود ارکان جانان %~% کند او را بسوی ذات پنهان
# 157 که تا جان کل شود جانان بتحقیق %~% خوشا آنکو در این سر یافت توفیق
# 158 چو آخر جان شود جانان نماید %~% همه ذرات اینجا جان فزاید
# 159 شود ذرات صورت بیشکی جان %~% نهندش روی در خورشید تابان
# 160 شود ذرات صورت جان شده کل %~% برسته از بلا و رنج وز ذل
# 161 شود خورشید رویش باز گردند %~% در آن انوار صاحب راز گردند
# 162 سوی خورشید کل چون مینهد رخ %~% چگونه من دهم اینجای پاسخ
# 163 ازآن خورشید رویش برفروزند %~% بر شمع وصال او بسوزند
# 164 چو کلی اندر اینجادور گردند %~% از آن تف مله بود بود گردند
# 165 در آن شمع وصال قرص خورشید %~% شوند ذرات جانان تا بجاوید
# 166 در آن شمع وصال ای دل حقیقت %~% چو پروانه بسوزی بی طبیعت
# 167 شوی آنگاه روی یار خود بین %~% اگر از عاشقی کل احد بین
# 168 تو چون پروانه ای دل بمانده %~% در این بیغوله بیحاصل بمانده
# 169 برت شمع وصال از شوق سوزان %~% اگر از عاشقانی خود بسوزان
# 170 بسوزان خویش چون پروانه اینجا %~% مشو چندین تو مر دیوانه اینجا
# 171 بسوزان خویش چون پروانه ایدل %~% که تا مقصود گردانی تو حاصل
# 172 بسوزان خویش چون پروانه ای شمع %~% از این گفته که من گفتم ابر جمع
# 173 که تا ایشان شوند از تو خبردار %~% همه همچون تو عشق آرند ای یار
# 174 کسی کو عاشقان را دید و بشناخت %~% چو پروانه نمود خویش درباخت
# 175 تمامت عاشقان پروانه کردار %~% بر شمع وصالش را بیکبار
# 176 وجود خویش را اینجا فروزان %~% در آن آتش شدند از عشق سوزان
# 177 چو خود را پاک کردند از نمودار %~% حقیقت شمع او گشتند دیدار
# 178 بیک ره اندر آن منزل بدیدند %~% که چون منصور سوی او رسیدند
# 179 در این منزل سرای پر بهانه %~% ندیدم عاشقی کو عاشقانه
# 180 سوی شمع وصال او نهد روی %~% بسوزد بود خود اینجا به یک موی
# 181 منور گردد از نور حقیقت %~% شود کل پاک از عین طبیعت
# 182 مگر دیگر نباشد همچو منصور %~% حقیقت عاشقی تا نفخه صور
# 183 چه میگویم که دل میسوزد از درد %~% بر شمع وصالش تا شود فرد
# 184 بر شمع وصال دوست حیران %~% چو پروانه شد از هر سوی گردان
# 185 چنان مست و خراب وعاشقانه %~% فرومانده است در عین بهانه
# 186 بگفتگوی عشق دوست اینجا %~% بمانده واله و حیران و شیدا
# 187 همی خواهد که خود را برفروزد %~% بیک دم پیش شمع او بسوزد
# 188 سخن باقیست زان درگفتگویست %~% خجل ماندست شمع و زرد رویست
# 189 همه شمع است و پروانه بهم باز %~% بمانده در سوی انجام و آغاز
# 190 همی خواهد که خود را برفروزد %~% بیک دم پیش رویش جان بسوزد
# 191 طوافی میکند در گرد آن شمع %~% برو نظاره گشته گرد آن جمع
# 192 همه گویند کین پروانه بنگر %~% ز عشق شمع او دیوانه بنگر
# 193 همه نظاره تا خود را بسوزم %~% وجود نیک و بد را هم بسوزم
# 194 ولی چون وقت آید در اناالحق %~% بسوزم بود خود اینجای مطلق
# 195 همه کاری چو وقت آید پدیدار %~% شود پیدا بنزد صاحب اسرار
PageV01P099
# 1 دلا تا چند سر گردان شمعی %~% بمانده زار و سرگردان جمعی
# 2 همه ذرات دل سوی تو دارند %~% بیک ره دیده در کوی تو دارند
# 3 چو تو ایشان همه در گفتگویند %~% عجایبتر ز تو در جستجویند
# 4 چو از دیدار تو بهره ندارند %~% بسوی سوختن بهره ندارند
# 5 چو وقت سوختن آید پدیدار %~% کسی کو شمع وصل آمد خریدار
# 6 بسوزد خویش چون پروانه اینجا %~% شود در هر زبان افسانه اینجا
# 7 بسوزاند وجود و بود گردد %~% چو منصور از یقین معبود گردد
# 8 تو ای دل چند از این گفتار گوئی %~% که درمیدان فتاده همچو گوئی
# 9 سخنها گفتی از درد دل خود %~% نبگشای یقین تو مشکل خود
# 10 اگرچه مشکلت اینجا گشادست %~% دلت درتنگنای دل فتادست
# 11 همه گفتار تو از بهر جسمست %~% که تا بیرون رود کو عین اسمست
# 12 اگر صورت نباشد حق بود پاک %~% ولی اسمست اینجا آب در خاک
# 13 چو گفتارست هم از باد و آتش %~% گهی درناخوشی گاهی بود خویش
# 14 حجابت آتش و آبست و بادست %~% که درمال التراب اینجا فتادست
# 15 همه گویا ز بهر صورت آمد %~% از آن پس دیدن منصورت آمد
# 16 اگر صورت نبودی بس نبودی %~% که از حق گفتی و از حق شنودی
# 17 اگر صورت نبودی اندر اینجا %~% که بود از وی شدی یکباره پیدا
# 18 اگر صورت نبودی با معانی %~% نمودی راز امر کن فکانی
# 19 که دانستی که بودی این چگوئی %~% چو یار اینجاست پس دیگر چه جوئی
# 20 چویار اینجاست دیدارت نموده %~% ابا تو گفته و از تو شنوده
# 21 چو یار اینجاست پس اینجا چه جوئی %~% سخن از رفتن صورت چگوئی
# 22 چو دل اینجاست ای دل راز گفتی %~% باسرار دگر سر بازگفتی
# 23 چو یار اینجاست هر چیزی که گوید %~% شوی تا درد تو درمان بجوید
# 24 چو یار اینجاست کلی درگرفته %~% حقیقت شیب و بام و در گرفته
# 25 تو غافل این چنین مانده بخود باز %~% نظر کن یک زمان در سوی خود باز
# 26 که جانانت چنین در بود مانده %~% زیانت در پی این سود مانده
# 27 زیان صورت کل ازمیان شد %~% یقین بیشک صور با جان جان شد
# 28 چو صورت رفت جان شد دید جانان %~% نظر کن این زمان خورشید تابان
# 29 ترا خورشید چون همسایه باشد %~% چرا میلت بسوی سایه باشد
# 30 همه میل تو سوی سایه افتاد %~% از آنی مانده سرگردان تو چون باد
# 31 سوی تاریکنای این جزیره %~% بماندستی چو بز اندر خطیره
# 32 گهی اندر گمان و گه یقینی %~% گهی تو پس رو و گه پیش بینی
# 33 گهی در عقل و گه عشاق باشی %~% گهی اندر دوئی گه طاق باشی
# 34 از آن دم دم زدی چه مغز و چه پوست %~% بیکباره بر عاشق همه اوست
# 35 سخن در اصل و فرع اینجا یکی گفت %~% بد خود بد خود بخود حق بیشکی گفت
# 36 همه او کرد گفتار از بد ونیک %~% حقیقت آب خوش آورد در دیگ
# 37 هر آن چیزی که خواهی پخته گردان %~% بمعیار خرد خود سخته گردان
# 38 سخن از پختگی گو نی ز خامی %~% اگرچه پخته و هم ناتمامی
# 39 سخن از پختگی و پخته بشنفت %~% که مرد پخته هم از پختگی گفت
# 40 ولی گنجشک باشد طعمه باز %~% کجا عصفور باشد همچو شهباز
# 41 سخن از درد میآید دمادم %~% که آدم بود صاحب درد آن دم
# 42 چو آدم صاحب آن درد آمد %~% حقیقت از دم حق فرد آمد
# 43 از آن دم فرد آمد آدم پاک %~% نمود خویشتن از عالم خاک
# 44 همان دم را طلب میکرد اینجا %~% غم دلدار خود میخورد اینجا
# 45 از آن دم آدم اینجا دیدخود دید %~% اگرچه عاقبت هم نیک و بد دید
# 46 چو آدم فرد آمد از دم دوست %~% در آخر گشت اینجا همدم دوست
# 47 طلب میکرد تا مطلوب خود یافت %~% در آخر بیشکی محبوب خود یافت
# 48 هر آن کو همچو آدم فرد باشد %~% چوآدم صاحب این درد باشد
# 49 طلبکار آید و دلدار جوید %~% در اینجاگه وصال یار جوید
# 50 بجد هر کو طلبکارست بر یار %~% بیابد عاقبت دیدار دلدار
# 51 طلب کن ای دل اینجا عین آدم %~% که همچون آدمی از عین آن دم
# 52 تو گرچه عین دید آدمی تو %~% حقیقت بیشکی هم ز آن دمی تو
# 53 از آن دم آمدی بیرون در این دم %~% که همچون آدمی از عین آن آدم
# 54 از آن دم آمدی دمهای بیچون %~% که بی یاری در اینجا بیچه و چون
# 55 از آن دم یافتی راز معانی %~% بگفتی فاش اسرار نهانی
# 56 از آن دم میزنی دم در حقیقت %~% که بیرون آئی از عین طبیعت
# 57 از آن دم میدمی اندر جهان تو %~% که آن دم یافتی خود رایگان تو
# 58 از آن دم میزنی در پیش هر کس %~% که همچون دیگران نادیده بس
# 59 از آندم میزنی مانند گردون %~% که در یکی فنائی بیچه و چون
# 60 از آن دم میزنی دائم دمادم %~% که اینجا کس ندید آندم جز آدم
# 61 از آن دم میزنی اعیان یا هو %~% از آن دم میزنی این راز میگو
# 62 دمی داری که سر لامکانست %~% درون دم نموده جان جانست
# 63 دمی داری از آن دم در خدائی %~% از آن کردی تو از صورت جدائی
# 64 بگوید آنچه کس را نیست زهره %~% دهد مر سالکان را جمله بهره
# 65 بگوید راز جانان پیش جانان %~% بجز این ذرهها خورشید تابان
# 66 شود بس درکشد جمله سوی خود %~% که تا پیدا نماید نیک با بد
# 67 عقول جملگی گرداند او پاک %~% براندازد حجاب هستی خاک
# 68 همه خورشید گرداند بیک ره %~% کند مر ذره زین راز آگه
# 69 اناالحق گوید و باطل نماید %~% شود سالک بجز واصل نماید
# 70 اناالحق گوید وباشد یقین حق %~% همه ذرات از این گویند صدق
# 71 اناالحق گوید و دلدار گردد %~% بکلی او وجود یارگردد
# 72 اناالحق گوید و بنماید او راز %~% چو مردان گردد او اینجای جانباز
# 73 اناالحق گوید و خود را بسوزد %~% بنور عشق کلی برفروزد
# 74 اناالحق گوید و آید بدریا %~% رساند ذرهها را بر ثریا
# 75 ندیدم صاحب دردی چنین من %~% که باشد او در این عین الیقین من
# 76 هر آنکو در یقین زد یک دو گامی %~% چو منصور او حقیقت برد نامی
# 77 ببر نامی اگر این درد داری %~% چو مردان گر تو ذات فرد داری
# 78 ببر نامی تو برمانند منصور %~% شو اندر جزو و کل پیوسته مشهور
# 79 ببر نامی تو بر مانند عطار %~% که گشتست از وجود خویش بیزار
# 80 وجود خود بیک ره برفکندست %~% نه همچون دیگران روحی زندمست
# 81 مرا هم درد و درمانست با هم %~% مرا هم جان جانانست با هم
# 82 مرا جانانه رخ بنموده اینجا %~% در من هم بخود بگشوده اینجا
# 83 چو من گم کرده خود باز دیدم %~% نظر کردم درون و راز دیدم
# 84 بدیدم یار خود بی دید اغیار %~% هر آن کو یار جوید نیست خود یار
# 85 حقیقت یار در من ناپدیدست %~% مرا اسمی دراین گفت و شنیدست
# 86 ز گفتارم نظر کن ای خردمند %~% که ماندستی چو مرغی اندر این بند
# 87 گرفتار قفس گر راز بیند %~% بگاهی کز قفس در باز بیند
# 88 قفس در بسته تو در وی جهانی %~% بمانده زار در عین جهانی
# 89 چو استاد ازل در بر گشاید %~% نمود مرغ جان پر برگشاید
# 90 در آن دم چون برون او مرغ از دام %~% که یکی شد مراو را عین مادام
# 91 برون رو ای دل از دام هوایت %~% زمانی خوش ببر اندر هوایت
# 92 تو در بند قفس تا چند باشی %~% بگو تاخود یکی در بند باشی
# 93 قفس بگشای کاین بیچاره پر باز %~% بسوی آشیانت ره ببر باز
# 94 چو سوی آشیان خود رسیدی %~% همان انگار کاین دامت ندیدی
# 95 در آن دم گر شوی عین فنا تو %~% ازل را با ابد یابی بقا تو
# 96 در آن دم گر شوی از خواب بیدار %~% نه جان بینی نه عقل و خواب و پندار
# 97 در آن دم گر نبینی بیشکی تو %~% یقین باشی یکی اندر یکی تو
# 98 در آن دم هرچه یابی یار یابی %~% همه بیزحمت اغیار یابی
# 99 در آن دم آنچه جستی آن تو باشی %~% حقیقت جمله جانان تو باشی
# 100 در آن دم یار بین و هیچ منگر %~% بجز دیدار بیچون هیچ منگر
# 101 خدابین باش اگر صاحب کمالی %~% بجز او منگر اندر هیچ حالی
# 102 خدابین باش و راز عاشقان باش %~% حقیقت برتر از هر دو جهان باش
# 103 خدابین باش و صورت برفکن تو %~% نظر کن در نمود جان و تن تو
# 104 چو بنماید جمال یار دیدار %~% چو یک ارزن نماید هفت پرگار
# 105 چو بنماید جمال یار بودت %~% نماید ذره بود وجودت
PageV01P100
# 1 تو او باشی و او تو من چگویم %~% بجز درمان دردت می چه جویم
# 2 خوشا آن دم که پرده بفکند یار %~% ز پنهانی نماید عین دیدار
# 3 خوشا آن دم که جان و تن نماند %~% بجز حق هیچ ما و من نماند
# 4 خوشا آن دم که بینی روی جانان %~% تو باشی در یکی هم سوی جانان
# 5 خطاب آمد درآن دم خود بخود او %~% شده فارغ ز گفت و نیک و بد او
# 6 که بنده این زمان شاهی تو بنگر %~% نمودم در همه ماهی تو بنگر
# 7 بمن قائم شدی میباش قائم %~% که من هم با تو خواهم بود دائم
# 8 من از آن توام تو آن مائی %~% زهی عین خطاب رب خدائی
# 9 نداند نفس این سر پی ببردن %~% بجز حسرت در اینجاگاه خوردن
# 10 نداند این بیان جز حق شناسی %~% خطا داند بیانم ناسپاسی
# 11 بیانم از شریعت باز دان تو %~% هوالله قل و آنگه رازدان تو
# 12 یکی خواهی بدن در آخر کار %~% بماند نقطه اندر عین پرگار
# 13 همه این راز میگویند و جویند %~% کسانی کاندر این دم راز جویند
# 14 هر آن کو پی برد در سر عطار %~% ببیند همچو او اینجا رخ یار
# 15 زمانی گر نه صاحب درد باشد %~% زنی باشد نه مرد مرد باشد
# 16 بدرد این راز بتوانی تو دیدن %~% ز خود بگذشتن اینجاگه رسیدن
# 17 بدرد این شرح اینجا راست آید %~% درت اینجا بکلی برگشاید
# 18 بدرد این یاب و سوی درد بشتاب %~% نمود دوست هم از دوست دریاب
# 19 بدرد این راست آید چند جوئی %~% بیفکن صورت و بنگر تو اوئی
# 20 بدرد این درد واکن هان و می نوش %~% ولی ماننده منصور مخروش
# 21 بدرد این درد مردان را در آشام %~% غلط گفتم بر افکن ننگ با نام
# 22 که صاحب درد راز دوست دیدست %~% حقیقت مغز اندر پوست دیدست
# 23 ولیکن مغز کی چون پوست باشد %~% اگرچه پوست هم از دوست باشد
# 24 تو اینجا پوست بگذار و یقین پوست %~% که چون شد پوست محو اندر یقین اوست
# 25 تو مغزی و طلب کن مغز جانت %~% که ازجان بنگری راز نهانت
# 26 تو مغزی پوست همراه تو آمد %~% چو دامی بند این راه تو آمد
# 27 چرا در بند دام اینجا بماندی %~% دل سرگشته ماننده گوی
# 28 سخن تا چند گوئی ای دل مست %~% کنون چون دیده با دیدار پیوست
# 29 رها کن ترک نام و ننگ برگوی %~% چرا سرگشته ماننده گوی
# 30 رها کن نام و ننگ و زهد و طامات %~% دو روزی روی نه سوی خرابات
# 31 خراباتی شو و منصور واری %~% اناالحق زن در این خمخانه باری
# 32 گرو کن طیلسان درکوی خمار %~% زمانی سر نه اندر کوی خمار
# 33 نظر کن اندر اینجا درد نوشان %~% که از دردی شده مست و خموشان
# 34 از آن دردی که مردان نوش کردند %~% ولی چون حلقه درگوش کردند
# 35 از آن دردی که بوئی یافت منصور %~% بگفتا کل منم نور علی نور
# 36 از آن دردی در آشامید حق گفت %~% چو خود حق دیدهم حق بود حق گفت
# 37 از آن دردی که قوت عاشقانست %~% بده ساقی که این شرح و بیانست
# 38 از آن دردی مرا ده زود یک جام %~% که بگذشتم هم از آغاز و انجام
# 39 مرا ده دردی زان خم وحدت %~% که تا بگذارم اینجا عین کثرت
# 40 مرا ده دردئی ز آن خم زمانی %~% مرا ازخویشتن کن گم نشانی
# 41 مرا ده دردی و بستان و در جان %~% از این بیشم دگر جانا مرنجان
# 42 مرا جامی بده هان زود ساقی %~% زنام و ننگ برهان زود ساقی
# 43 مرا جامی بده تا جانفشانم %~% غباری بر سر میدان فشانم
# 44 چه جای دل که جان سیصد هزاران %~% بود جانم فدای رویت ای جان
# 45 چه باشد جان که در خورد تو باشد %~% بود درمان که در درد تو باشد
# 46 مرا دردیست جامی کن دوایش %~% ز جامی کن مرا مست لقایش
# 47 دوا کن دردم ای درمان جانها %~% که از دردست این شرح و بیانها
# 48 دوا کن دردمند خود دوا کن %~% بجامی حاجت جانم روا کن
# 49 دوا کن ای دوای دردمندان %~% مرا زین سجن غم آزاد گردان
# 50 دوا کن ای بتو روشن دل من %~% توئی اندر زمانه حاصل من
# 51 دوا کن ای تو بود اولینم %~% دوا کن بی نهان آخرینم
# 52 دوا کن دل که دل داغ تو دارد %~% بهر زه روزگاری میگذارد
# 53 دوا کن دل که دل محبوس ماندست %~% درش اینجایگه مدروس ماندست
# 54 دوا کن این دل بیچاره مانده %~% بسان ناکسی آواره مانده
# 55 دوا کن این دل مجروح افگار %~% که در دام غمت ماندست گرفتار
# 56 دوا کن این دل حیران شده مست %~% که تا یک دم وصال او را دهد دست
# 57 دوا کن این دل افتاده در دام %~% مگر بیند رخ خوبت سرانجام
# 58 دوا کن این دل آتش رسیده %~% که شد در آتش عشقت کفیده
# 59 دوا کن این دل از غم کبابم %~% تو دستم گیر کز سر رفت آبم
# 60 شفائی بخش اینجا عاشقانت %~% بکن پیدا بکل راز نهانت
# 61 چو دردم از تو و درمانم ازتست %~% چو جسمم از تو و هم جانم از تست
# 62 حقیقت جسم و جان هر دو تو داری %~% چه باشد گر سوی من رحمت آری
# 63 ندارم عقل و هوشم شد بیکبار %~% حجاب من منم از پیش بردار
# 64 چنان در قید صورت شد گرفتار %~% که اینجا باز ماند از دیدن یار
# 65 از آن دم میزنی بر جمله ذرات %~% که دام داری عیان از نفخه ذات
# 66 از آن دم میزنی ای راز دیده %~% که این دم زان دم کل باز دیده
# 67 دمی زن حق درون خود نظر کن %~% دگر ذرات از این دمها خبر کن
# 68 خبر کن جمله ذرات از این دم %~% که میگوید بیانت حق دمادم
# 69 خبر کن جمله ذرات از این راز %~% که سوی آن دم اینجاگه شوند باز
# 70 خبر کن جمله ذرات بس حق %~% اناالحق زن چوهستی نور مطلق
# 71 دم عطار بیرون ازمکانست %~% حقیقت دید عین لامکانست
# 72 دم عطار زد اینجا اناالحق %~% بگفت او در حقیقت راز مطلق
# 73 دم عطار بیشک دید دیدست %~% خدا دان تو که در گفت وشنیدست
# 74 دم عطار زد اینجای سر باز %~% از آن شد آخر او هم جان و سرباز
# 75 دم عطار منصورست بردار %~% اناالحق میزند بهر نمودار
# 76 بیک ره پرده از رو برگرفتست %~% از آن از دوست پاسخ در گرفتست
# 77 یقین دارد از آن او بی گمان شد %~% صور بگذاشت تا کل جان جان شد
# 78 همه معنی یکی گفت و یکی شد %~% حققت ذات معنی بیشکی شد
# 79 نداند مبتدی اسرار عطار %~% مگر صاحبدلی هم صاحب اسرار
# 80 که بردارد گمان از پیش خود او %~% یکی بیند چه هم نیک و چه بد او
# 81 جمال یارش اینجا آشکاره %~% همه سوی جمال او نظاره
# 82 همه دیدار او دیدند یکسر %~% ولیکن عقل کی دارد میسر
# 83 که جانانست جمله عشق داند %~% که این درهای پر معنی فشاند
# 84 بیان من نه از عقلست اینجا %~% ز عشق آمد نه از عقلست اینجا
# 85 کسی کو عقل را بشناخت جانست %~% مر او را عشق کل عین العیانست
# 86 نگوید راز تقلیدی ابر گوی %~% که سرگردان شدست از گفت و ز گوی
# 87 حقیقت زو که ازتقلید گوید %~% سخن کی از عیان دید گوید
# 88 حقیقت زو که خود رادوست دارد %~% نه مغز است او که کلی پوست دارد
# 89 حققت زو که جانان بیند اینجا %~% مر آن خورشید رخشان بیند اینجا
# 90 یکی بیند دوئی را محو کرده %~% بگوید او سخن از هفت پرده
# 91 یکی را در یکی گوید بیانش %~% نماید راز ذات جان جانش
# 92 چو اصل و فرع بیند در یکی گم %~% شده او در یکی یک در یکی گم
# 93 بود واصل در اینجا بی طبیعت %~% یکی را دیده در عین شریعت
# 94 اگرچه آخر از اول خبردار %~% شود اینجایگه در دیدن یار
# 95 مر او را این بیان گردد میسر %~% اگر آخر ببازد همچو من سر
# 96 فنا را در بقا بنموده باشد %~% گره ازکار خود بگشوده باشد
# 97 مشایخ جمله خود را دوست دارند %~% حقیقت مغز جان هم پوست دارند
# 98 همه دم میزنند از سر اسرار %~% شده چندی از آن حضرت خبردار
# 99 دم حق میزنند وحق پرستند %~% اگرچه در معانی نیست هستند
# 100 ولیکن فرق این بسیار باشد %~% که چون منصور دیگریار باشد
# 101 مشایخ گرچه اول بود بسیار %~% دلی چون بایزید آمد پدیدار
# 102 جنید و شبلی معروف آمد %~% ولی منصور از این معروف آمد
# 103 همه این دم زدند اما نهانی %~% ولی منصور آمد در عیانی
# 104 همه این دم زدند این راز گفتند %~% درون خلوت ایشان راز گفتند
# 105 عوام الناس چندی واصلانند %~% اگرچه صورت بیحاصلانند
# 106 همی گویند چندی آشکارا %~% ولیکن جز خموشی نیست ما را
# 107 چو از تقلید گویند این سخن باز %~% ولی کی باشد اینجا صاحب راز
# 108 که بیشک جسم و جان اینجا ببازند %~% در آن حضرت پس آنگه سرفرازند
# 109 در آن حضرت چه خاص است و چه مر عام %~% در آن قربت چه قهرست و چه انعام
# 110 ولکین این بیان مر صاحب راز %~% سزد اینجا که گوید نی جز آغاز
# 111 نمودی کان ز جمله خلق پنهانست %~% کسی شاید که گوید از دل و جانست
# 112 کسی شاید که این اسرار گوید %~% که او را دیده و دیدار گوید
# 113 از آن حضرت بود کلی خبردار %~% نبیند هیچ غیری جز رخ یار
# 114 از آن حضرت کسی کو آگهی یافت %~% چو ذره سوی آن خورشید بشتافت
# 115 از آن حضرت کسی کو دید چون من %~% یکی شد در درون و در برون من
# 116 از آنی بی خبر ای دل ندانی %~% که در عین بقا اندر گمانی
# 117 از آنی بیخبر ای دل بمانده %~% که هستی دست از خود برفشانده
# 118 دمی خاموشی و دیگر سخن گوی %~% اگر تو برده اندر سخن گوی
# 119 دمی در عین دیدار خدائی %~% دمی از جسم و جان کلی جدائی
# 120 همه با هم یکی دان همچو اول %~% که تا آخر نگردی تو معطل
# 121 چو اصلت هست فرع تو هم اصلست %~% گذشته فرقت دیدار وصلست
# 122 گمان رفتست و کل عین الیقین است %~% ترا جانان نموده رخ چنین است
# 123 گمان رفتست و دیدارت نموده %~% ترا هر لحظه صد معنی فزوده
# 124 گمان رفتست و دیدارست اینجا %~% حقیقت جان تو یارست اینجا
# 125 گمان رفتست و گفتارت یقین شد %~% نمودت اولین و آخرین شد
# 126 گمان رفتست و دل بر جای هم نه %~% در این معنی ترا شادی و غم نه
# 127 گمان رفتست اکنون در یقین باش %~% چو منصور از اناالحق جمله این باش
# 128 چو منصور از اناالحق رازها گوی %~% یکی آواز در آوازها گوی
# 129 چو منصور از اناالحق گرد نقاش %~% بگو با جمله ذراتها فاش
# 130 چو منصور از حقیقت گو اناالحق %~% بهر هستی بنه این راز مطلق
# 131 که بد عطار بیشک راز الله %~% اناالحق زد ز سر قل هو الله
# 132 نبد عطار بیشک بود او حق %~% بدو برگفت اینجا راز مطلق
# 133 همه گفتار عطارست بیچون %~% که میگوید اناالحق بیچه و چون
# 134 همه گفتار عطارست از آن دید %~% از آن بگذاشت گفت و دید تقلید
# 135 گذشت او بیشک ازتقلید اینجا %~% چویار خویشتن را دید اینجا
# 136 چویار خویشتن اینجایگه یافت %~% میان عاشقان این پایگه یافت
# 137 چو یار خویشتن اینجا بدید او %~% ز دید خویش گشتش ناپدید او
# 138 چو یار خویشتن دید و فنا شد %~% چو اول زانکه اول در فنا شد
# 139 فنا شد اول و آخر فنایست %~% فنا نزدیک در عین بقایست
# 140 چو اول شد فنا از بود خود او %~% که دیدستش یقین معبود خود او
# 141 چو اول شد فنا در دید فطرت %~% از اینجاگه ورا بخشید قربت
# 142 چو اول شد فنا آخر بقا دید %~% عیان انبیا و اولیا دید
# 143 چو اول شد فنای بود جمله %~% بود در آخر او معبود جمله
# 144 چو اول شد فنا و گفت او راز %~% چو او گر میتوانی خود برانداز
# 145 فنا عین بقای جاودانی است %~% فنا بنگر که آن راز نهانی است
# 146 همه اینجا فنا بد اول کار %~% نمودار نمود و عین پرگار
# 147 پدیدار آمد و دیگر فنا شد %~% نمیگویم که از اول فنا شد
# 148 فنا لا دان و الاالله بنگر %~% دو عالم بود الا الله بنگر
# 149 فنا دانم که الا هست باقی %~% بخور جام فنا از دست ساقی
# 150 چو جانت هست شد از بود آن ذات %~% فنا گردان نمود جمله ذرات
# 151 اگر سوی یقین آری گمان تو %~% نیابی هرگز اینجا جان جان تو
# 152 یقین را سوی خود ده راه بنگر %~% برافکن پرده آن ماه و بنگر
# 153 یقین بنمایدت دیدار جانان %~% بگوید با تو کل اسرار جانان
# 154 هر آن کو با یقین همراز باشد %~% دوعالم بر دلش در باز باشد
# 155 هر آن کو با یقین باشد زمانی %~% جمال یار خود بیند عیانی
# 156 یقین بشناس اگر تو راز بینی %~% که بیشک تو عیان کل بازبینی
# 157 حقیقت بودتست از بود الله %~% تو داری در عیانت قل هوالله
# 158 تو داری رفعت لولاک اینجا %~% چرامانی بآب و خاک اینجا
# 159 بزن کوس معانی همچو عطار %~% برافکن آب و خاک و باز بین نار
# 160 زهی عطار کز بحر حقیقت %~% فشاندستی تو درهای شریعت
# 161 محمد ﷺهست در جانت یدالله %~% از آن پیدا بیانت قل هوالله
# 162 ز دید حق بسی اسرار داری %~% هزاران نافه تاتاری داری
# 163 پر از عطرست عالم ازدم تو %~% چو حق آمد حقیقت همدم تو
# 164 از این درها که هر دم برفشاندی %~% حقیقت بر سر رهبر فشاندی
# 165 تمامت سالکانت دوست دارند %~% تمامت واصلان ازجانت یارند
# 166 توئی واصل دهد این دور زمانه %~% زدی تیر مرادت بر نشانه
# 167 کمال معنی و بازوی تقوی %~% تو داری میزنی این تیر معنی
# 168 چنانی گرم رو اندر ره یار %~% که در ره میفشانی در اسرار
# 169 حقیقت وصل جانان یافتی باز %~% بسوی قرب او بشتافتی باز
# 170 چنان دید حقیقی روی بنمود %~% رخ دلدار از هر سوی بنمود
# 171 که شک بد اول کارت یقین است %~% ترا چشم دل اینجا دوست بین است
PageV01P101
# 1 دلا چون دوست دیدی هم بر یار %~% بسوزان دلق با تسبیح و زنار
# 2 بسوزان دلق چرخ لاجوردی %~% سزد کین هفت پرده در نوردی
# 3 حقیقت در نورد این هفت پرده %~% که این پرده ترا بد گم بکرده
# 4 چو پیدا گشتی این دم در درونش %~% یکی دیدی درونش با برونش
# 5 وصال جاودان داری و پیداست %~% جمال یار بنگر از چپ و راست
# 6 یکی بین باش تا آخر ز اول %~% مشو بر هر صفت دیگر مبدل
# 7 مکن خود را ز گفتار و ز صورت %~% میاور خویشتن را در کدورت
# 8 در این دیر فنا بیرون فتادی %~% گره از کار بیشک برگشادی
# 9 دمی اینجایگه بیشک ز دستی %~% کز آن دم اول و آخر بدستی
# 10 از آن دم دانمت این کار روشن %~% تمامت بیشکی اسرار روشن
# 11 دمی ز آن دم ترا اندر دمیدست %~% که پرده پیش چشمت ناپدیدست
# 12 کنون پندار و هم دلدار باتست %~% حقیقت این همه اسرار با تست
# 13 چگویم هرچه شد ظاهر تن و جان %~% شنفتم بازگفتستم تن و جان
# 14 فناگردان تو خود گر راز دانی %~% که تا عین فنا را باز دانی
# 15 فنا گردان نمود خویش اینجا %~% برافکن پرده از خویش اینجا
# 16 برافکن پرده تا دیدار یابی %~% در اینجا بیشکی جبار یابی
# 17 برافکن پردهای در خود بمانده %~% ز بیهوشی به نیک و بد بمانده
# 18 برافکن پردهای بگذشته ازخویش %~% بجز یکی تو در دیدن میندیش
# 19 برافکن پرده تا کی پرده بازی %~% بخود عاشق شدی در پرده بازی
# 20 اگرچه پرده بازی پرده بر در %~% که تا راز اوفتد زین پرده بر در
# 21 اگرچه پرده بازی پرده بگسل %~% که تا گردی بدید یار واصل
# 22 چو واصل گشتی و سالک نباشی %~% یقین در جمله جز مالک نباشی
# 23 چو واصل گردی و اسرار دیده %~% شوی اینجا حقیقت سر بریده
# 24 اگر از پرده بیرون اوفتد راز %~% گذرکن همچو من از خویش درباز
# 25 تو ترک خویش کن مقصود اینست %~% یکی بین باش کل مقصود اینست
# 26 تو ترک خویش کن مقصود اینست %~% یکی بین باش کل معبود اینست
# 27 تو ترک خویش گیر ار میتوانی %~% که تا یابی کمال جاودانی
# 28 هر آن کو ترک خود کرد و فنا شد %~% حقیقت بیشکی دید خدا شد
# 29 هر آنکو ترک کرد او صورت خویش %~% حجاب جسم و جان برداشت از پیش
# 30 از اول ترک کرد او چشم پندار %~% ندید اینجایگه جز دیدن یار
# 31 صدف بگرفت ناگه دردرونم %~% فرو برد او بگردابی درونم
# 32 شدم دری ز دریای حقیقی %~% چو کردم با صدف چندین رفیقی
# 33 چو اینجا پرورش کردم باعزاز %~% فکندم خویشتن را در یقین باز
# 34 از این معنی بصورت زد قدم او %~% گذر کرد از وجود آنگه عدم او
# 35 سلوکی کرد بس در عین اشیا %~% ز پنهان شد دگر در سوی پیدا
# 36 پس آنگه ذات را در خود عیان دید %~% عیان جسم و جان هر دو جهان دید
# 37 همانجا و همین جا دید بیچون %~% معاینه خدا را بیچه و چون
# 38 همین جا یافت اندر عین صورت %~% نشاید گفت این سر را ضرورت
# 39 چو صورت هم حق آمد نیست باطل %~% ولکین از صور مقصود حاصل
# 40 نمیگردد که جان بالای جسمست %~% که صورت اندر اینجا عین اسمست
# 41 چو صورت ره نداند سوی اول %~% بماند جان در اینجا هم معطل
# 42 وگر صورت برد ره سوی آن راز %~% حجاب خود خودست و افکند باز
# 43 چو صورت خویشتن کلی کم آرد %~% مثال قطره سوی قلزم آرد
# 44 شود قلزم چو قطره سوی اوشد %~% اگرچه اصل قطره هم از او بد
# 45 چو دریا قطره است و قطره دریا %~% چرا باهم نپیوندد در اینجا
# 46 در اینجا هر که دریا باز بیند %~% ز حق چون قطره خود راز بیند
# 47 چو قطره سوی دریا روی آرد %~% وز این ره خویش را زانسوی آرد
# 48 یکی باشد اگر سر یافتی تو %~% چو من در بحر کل بشتافتی تو
# 49 بدم قطره یکی اول پدیدار %~% شدم دریا بعون و حفظ جبار
# 50 چو اینجا پرورش کردم باعزاز %~% برون رفتم پس آنگه از صدف باز
# 51 صدف بگذاشتم در بحر بیرون %~% شدم تا نام من شد در مکنون
# 52 کنون در دست شاهم روشنائی %~% مرا چه غم چو در عین جدائی
# 53 مرا دیدست خود را باز دیدم %~% که خود را در کف شهباز دیدم
# 54 هر آنکو پروریدم نزد خود برد %~% بزرگی یافتم گرچه بدم خرد
# 55 چو گشتم شاه خود را حلقه در گوش %~% بهم کرد آنگهی چون حلقه درگوش
# 56 منم در گوش شه بس گوش کرده %~% زرازش خویش را بیهوش کرده
# 57 منم اسرار جانان یافته باز %~% بر من روشنست انجام و آغاز
# 58 کنون با شاه دارم آشنائی %~% کز اینسان یافتم من روشنائی
# 59 مرا این روشنی ازروی یارست %~% چه غم دارم چو یارم در کنارست
# 60 مرا از تاب روی عکس خورشید %~% فروزان کرد این ذرات خورشید
# 61 چنان مستغرق راز الستم %~% که اینجاگه صدف در هم شکستم
# 62 صدف بشکستم و در معانی %~% در اینجا یافتم عین العیانی
# 63 مرا این جوهر افتادست در دست %~% ز عشق جوهرم افتاده من مست
# 64 صدف بشکستهام وز عکس جوهر %~% گرفتست آفرینش را سراسر
# 65 سراسر آفرینش بر تو پرداخت %~% ز نقش جوهری خورشید بگداخت
# 66 چنان شوری در این عالم فکندست %~% که شوری در دل آدم فکندست
# 67 چو نور جوهرم بنمود دیدار %~% ز عکس بود من شد ناپدیدار
# 68 کنونم من عیان او عیانست %~% که عکس این جهان و آن جهانست
# 69 دو عالم از فروغ جوهر ما است %~% عجایب جوهری پنهان و پیداست
# 70 عجایب جوهری پر با کمالست %~% زبانها در صفاتش گنگ و لالست
# 71 عجایب جوهری من بی نهایت %~% که کس آن را نداند حد و غایت
# 72 عجایب جوهری بس بیسر و پاست %~% کنون آن جوهر اندر روی دریاست
# 73 فروغش در دو عالم اوفتادست %~% در آنجا پرتوی دردم فتادست
# 74 ز اول پرتوی بودست عالم %~% پس آنگه جان و تن جان نیز آدم
# 75 تو سر جان و تن جان کی بدانی %~% که آدم را صفت اینجا ندانی
# 76 اگرچه عالمان پر فصاحت %~% بسی گفتند شرح این بغایت
# 77 چو جان از عکس رویش گشت پیدا %~% پس آنگه آدم از آن دم هویدا
# 78 چه دانی جان و تن چون کرد خاموش %~% که گر برگویمت نی عقل و نی هوش
# 79 بماند آنکه این راز نهانست %~% که یابی دیگرش شرح و بیانست
# 80 بدانی این بیان سر حلاج %~% نهی بر فرق ذرات جهان تاج
# 81 ز هیلاجت کنم اینجا خبردار %~% از این معنی روحانی خبردار
# 82 کتابی دیگر است از آخر کار %~% که از ذات خدا داری نمودار
# 83 مرا آن راز دیگر بازماندست %~% از آن جانم در اینجا باز ماندست
# 84 ز بهر این ببازم جسم با جان %~% بگویم فاش اینجا راز پنهان
# 85 بگویم فاش اینجا راز دلدار %~% نمایم با همه کس من رخ یار
# 86 حجاب اینجا براندازم من از پیش %~% نهم مرهم بساکن بر دل ریش
# 87 کسی کو ره برد در عین هیلاج %~% حقیقت او شود منصور حلاج
# 88 اناالحق آن زمان گوید عیان فاش %~% نماید هر کسی اینجای نقاش
# 89 اناالحق گوید از هیلاج اینجا %~% شود مر تیر عشق آماج اینجا
# 90 نهد تاج اناالحق جوهر خود %~% اگرچه کس نبیند همسر خود
# 91 نهد تاج اناالحق بر سر خود %~% کز او آفاق گردد کل مؤید
# 92 صلای عشق بر کون و مکان زن %~% دم هیلاج تو شرح و بیان زن
# 93 اگر اینجا بخوانی مر کتابم %~% منت بود و منت راز حجابم
# 94 که میداند که عطار گزیده %~% از او شد جمله اشیا آفریده
# 95 خدا بد بود بود بود عطار %~% ولی عطار در وی ناپدیدار
# 96 خدا بد در دل عطار گویا %~% که هر دم بر صفاتی گشت پیدا
# 97 برون تا مخزن اسرار کل دید %~% اگرچه خویشتن در رنج و ذل دید
# 98 برون شد ازمکان عطار در کون %~% برون آورد او معنی بهر لون
# 99 یکی جوهر لباس او برآورد %~% نداند این سخن جز صاحب درد
# 100 لباس از هر صفت گوهر یکی بود %~% بنزدیک محقق بیشکی بود
# 101 محقق یافت اینجا سر عطار %~% وگرنه کی بداند آنکه پندار
# 102 ورا از راه افکنده چو شیطان %~% بلعنت کرده او را جان جانان
# 103 سخن در شرح احمد گفت از حق %~% پس آنگاهی حقیقت شد محقق
# 104 محقق آن بود در دار دنیا %~% که جز جانان نیابد تا بعقبی
# 105 حقیقت هر دو عالم کردگارست %~% ترا با دنیی و عقبی چکاراست
# 106 اگر دنیاست هم دیدار بیچونست %~% اگر عقبی است هم حق بیچه و چونست
# 107 دوئی از راه افکند و بماندی %~% از آن حرفی از آن معنی نخواندی
# 108 حکایت گر چه بسیارست و تمثیل %~% تفاوت میکند از پشه تا فیل
# 109 دلم خون شد ز گفتار حکایت %~% ندیدم از حکایت جز نهایت
# 110 بسی گفتی دلا با درد خویشت %~% نهی مرهم ولی بر جان ریشت
# 111 بسی گفتی و آنجا میندیدی %~% از این میخانه جز جامی ندیدی
# 112 از این میخانه خوردی جرعه باز %~% بیکباره شدی بیخود زخود باز
# 113 تو جامی خورده و مست مدهوش %~% شدی ای دل شده گویا و خاموش
# 114 تو جامی خورده بیهوش ماندی %~% چو دیگی پر کف و پر جوش ماندی
# 115 تو جامی خورده اندر خرابات %~% برافکندی تو نام و ننگ و طامات
# 116 تو جامی خورده ای دل چنین مست %~% بیکباره شدی چون پیر خود مست
# 117 چنان میخواستم ای دل که اینجام %~% بنوشی تا چه بینی در سرانجام
# 118 سرانجام تو در کژ است مانده %~% حقیقت یار سوی خویش خوانده
# 119 تو چون بد زهره خوردی شرابی %~% توئی که مانده در عین سرابی
# 120 بسی خوردند از این جام سرانجام %~% گذشته همچو تو ازننگ وز نام
# 121 ولی منصور اگرچه جام خورد است %~% میان عاشقان او نام برداست
# 122 ولی منصور شد دلدار از این جام %~% جوی بد نزد وی آغاز و انجام
# 123 چوشد منصور در سوی خرابات %~% گذشت از زهد و تزویر مناجات
PageV01P102
### | [ d 2 ]
# 1 تعالی الله از این دیدار پرنور %~% که در ذرات عالم گشت مشهور
# 2 تعالی الله زهی ذات مصور %~% تعالی الله توئی ذات منور
# 3 تعالی الله از این فیض دررپاش %~% که میپاشد چه زاهد را چه اوباش
# 4 تعالی الله از این دیدار بیچون %~% کز آن شوقست رقاصان گردون
# 5 تعالی الله از این ذات پر انوار %~% که بنمودست خود در پنچ و درچار
# 6 تعالی الله تعالی الله تعالی %~% از این معنی همی خواهم وصالی
# 7 چنان حیران دیدارت چنانم %~% که گوئی با تو در عین العیانم
# 8 چنان حیران دیدارست دیده %~% که گوئی این زمان یارست دیده
# 9 چنان حیران دیدارست جانها %~% که لال توشدست کلی زبانها
# 10 چنان حیران دیدارست جسمم %~% که در دیدار حیرانست اسمم
# 11 همه دیدار تست ونیست دیدار %~% چنان پنهان شدی بودت پدیدار
# 12 ز دیدارت چنان مستم که مستم %~% که چرخ دهر طلسم اینجا شکستم
# 13 چنان ماهست حیران مانده درتاخت %~% که هر مه در ره بود تو بگداخت
# 14 چنان در راه تو افتاده سرمست %~% که گاهی محو بودست و گهی هست
# 15 ندانم در کمال عشقبازی %~% که تا پرده زجانها از چه سازی
# 16 ندانم تا چه میبازی تو باما %~% که جانها میشود بیهوش و شیدا
# 17 چنانت عاشقان حیران دیدند %~% که جز تو هیچ چیزی را ندیدند
# 18 چنانت عاشقان حیران و مستند %~% که بود خویشتن درهم شکستند
# 19 چنانت عاشقان اندر جلالند %~% عرفت الله کلی گنگ و لالند
# 20 چنانت عاشقان مانده زبان لال %~% که بیخود گشتهاند در خود مه و سال
# 21 زهی از دیدهها پنهان و پیدا %~% نمود بود خوددر صورت ما
# 22 چنان بر خویشتن عاشق شدستی %~% که از انسان مرا لایق شدستی
# 23 نداند قدر عشقت خام اینجا %~% که تامینشکند مرجام اینجا
# 24 نداند قدر عشقت ذره خاک %~% که تا رخ را نیارد سوی افلاک
# 25 نداند قدر عشقت قطره آب %~% که تادر بحر یابد عین غرقاب
# 26 نداند قدر عشقت صاحب تیز %~% مگر گوئی که آبی را برو ریز
# 27 نداند قدر عشق تو مگر باد %~% چو در نقش خودش او کرد آباد
# 28 نداند قدر عشقت آب مانده %~% که او خود هست درسیلاب مانده
# 29 نداند قدر عشقت خاک مسکین %~% مگر وقتی که بنمائی رخ از چین
# 30 نداند قدر عشقت هیچ چیزی %~% نیابد عقل از این معنی پشیزی
# 31 اگرچه عقل بیرونست از جد %~% فروماندهست او در نیک و در بد
# 32 اگرچه عقل پرگوی و فضولست %~% حقیقت عشق مرجانان قبولست
# 33 کمال عشق بیرون و دو کونست %~% که او رادید خویش از لون لونست
# 34 کمال عشق پیدا کرد تحقیق %~% ولیکن تا که دید از عشق توفیق
# 35 کمالش هر دو عالم نور بگرفت %~% در اینجاگه دل منصور بگرفت
# 36 کمال عشق ازو شد عین پیدا %~% وز او گشتند مر ذرات شیدا
# 37 اگر اینجایگه بینی کمالش %~% شوی هر لحظه در اتصالش
# 38 کمالش اول آدم کرد پیدا %~% وز آدم شد عیان کلی هویدا
# 39 ازآدم شد عیان اشیا پدیدار %~% ولیکن عشق آمد شد خریدار
# 40 کمال عشق سوی آدم آمد %~% از آن دم بود کآدم آن دم آمد
# 41 کمال آدم و عشق الهی %~% گرفت اینجای از مه تا بماهی
# 42 چوآدم شد عیان از بود بودش %~% حقیقت عشق راز خود نمودش
# 43 چو آدم اصل کل بود ازنمودار %~% ز عشق آمد در اینجاگه پدیدار
# 44 حقیقت آدم از عین العیان بود %~% که راز اسمها نزدش عیان بود
# 45 برو چیزی نشد پوشیده از عشق %~% شراب شوق او نوشیده از عشق
# 46 ز ذات آمد عیان سوی صفات او %~% در اینجا هم بدیدش نور ذات او
PageV02P001
# 1 کسی پرسید ازمنصور این راز %~% که آدم چون بدش انجام و آغاز
# 2 چه نقشی بود آدم بازگویم %~% که تو راز جهانی بازگویم
# 3 جوابش داد پس منصور آن دم %~% که تو مر نقش میدانی مر آدم
# 4 چنین آدم در اینجا میشناسی %~% خموشی کن که مرد ناسپاسی
# 5 تو آدم اینچنین دانسته تو %~% هنوز از عشق نادانسته تو
# 6 کمال آدم اینجا من بدانم %~% که آدم هست در عین العیانم
# 7 منم آدم منم نوح و منم بحر %~% منم عقل و منم عشق ومنم قهر
# 8 منم کل انبیا و اولیا من %~% یقین در جزو و کلم پیشوا من
# 9 منم اشیا منم پیدا و پنهان %~% منم بیشک در اینجا نفخ رحمان
# 10 منم خورشید سر لایزالی %~% منم بدر و نمودار کمالی
# 11 منم افلاک و عرش و لوح و کرسی %~% منم جنت منم هم روح قدسی
# 12 منم اول منم آخر در اینجا %~% منم باطن منم ظاهر در اینجا
# 13 منم بنوده و بنمایم اسرار %~% منم اینجای حق کلی نمودار
# 14 منم بحر و منم جوهر نموده %~% منم در و منم دریاگشوده
# 15 منم جبریل و اسرافیل دیگر %~% منم کل عین میکائیل دیگر
# 16 منم اینجایگه دید اناالحق %~% منم آدم کزو گویم بکل حق
# 17 تو آدم این چنین هر نقش خوانی %~% تو چون نقشی بجز نقشی ندانی
# 18 بحل کردم ترا زین راز گفتن %~% ولی خواهم ترا سر بازگفتن
# 19 تو آدم ذات بیچون و چرا دان %~% حقیقت برتر از ارض و سما دان
# 20 تو آدم دان همه افلاک و انجم %~% همه چون قطره و او عین قلزم
# 21 تو آدم دان بهشت و حور و غلمان %~% تو آدم دان حقیقت جان جانان
# 22 تو آدم دان کنون آنگاه دیگر %~% مکان بگرفته اینجاگه سراسر
# 23 تو آدم دان نمود کبریائی %~% خدائی کرده در عین خدائی
# 24 تو آدم دان چو نورذات مانده %~% صفات فعل در ذرات مانده
# 25 چنین آدم شناس اینجا به صورت %~% که تا اینجا فزاید صد حضورت
# 26 توئی آدم چرا ازخود جدائی %~% تو آدم نیستی بیشک خدائی
# 27 توئی آم ولی خود اسم کردی %~% ز بهر بود اینجاجسم کردی
# 28 توئی آدم کنون درعین جنت %~% رسیده این زمان در عین قربت
# 29 توئی آدم نموده رخ بر افلاک %~% از آن دم آمده در عین این خاک
# 30 توئی آدم نمود تست دنیا %~% فتاده این زمان در عین مولی
# 31 توئی آدم چرا مغرور گشتی %~% باندک چیز از آن دم دور گشتی
# 32 توئی آدم ترا خود این کشیدست %~% بنزدت کمترین چیزی نهیدست
# 33 توئی آدم جمال یار دیده %~% ولی در حسن پنج و چار دیده
# 34 توئی آدم تمامت مخزن تست %~% همه پیدا بتو و روشن تست
# 35 توئی آدم بتو شد نور پیدا %~% کنون بنگر تو در منصور پیدا
# 36 جوابت گفتم از حرفی بدانی %~% مگر از خویشتن حرفی بخوانی
# 37 تو آدم این چنین بشناس منصور %~% یقین آدم شناس ای مرد پرنور
# 38 نبد آدم بجز دیدار الله %~% عیان او آمده از قل هو الله
# 39 حقیقت آن دم از هر دو جهانست %~% یقین مرذات پیدا و نهانست
# 40 چنان بد آدم اینجا نقش آدم %~% که هم پیدا شدست از نفخ آن دم
# 41 حقیقت صورت جانش یکی بود %~% از او آن آدم صافی یکی بود
# 42 یکی بد ازدوئی پیدا نموده %~% جمال حق در او پیدا نموده
# 43 یکی بد در یکی از نفخ آن ذات %~% ولی اینجا مرکب گشته ذرات
# 44 یکی بد از یکی او رخ نموده %~% ز بهر انبیا پاسخ نموده
# 45 یکی بد جسم و جان اندر خدائی %~% بآخر بار شد سوی خدائی
# 46 نمودی کرد اینجا عاشقانه %~% ز بهر زاد قدرت آن یگانه
# 47 نمودی کرد اینجا بهر آن راز %~% که تا عین ابد گوید از او باز
# 48 نمودی کرد اینجا و فنا شد %~% لقا بنمود و در سوی خدا شد
# 49 لقا بنمودو پیدا شد جمالش %~% لقایش بنگر و حد کمالش
# 50 لقا بنمود و با حق باز گفت او %~% یقین حق دید و از حق راز گفت او
# 51 چو از حق بود حق از حق عیانست %~% ولی این سر که دیدو که بدانست
# 52 کسی کین راز دیدست از حقیقت %~% رها کردست او بیشک طبیعت
# 53 چنان در محزن اسرار پرنور %~% حقیقت پرده چون دید منصور
# 54 چو من منصورم و این راز دانم %~% من اینجا سر از اینجاباز دانم
# 55 چو من آدم فرستادم بدنیا %~% حقیقت باز بردم سوی عقبی
# 56 وجودش را وجود خویش کردم %~% ز جمله خویش را در پیش کردم
# 57 مرا سریست آدم کآن ندانست %~% که آدم بود من هم آن ندانست
# 58 منم منصور ای مرد حقیقت %~% که بگذشتم ز لذات طبیعت
# 59 منم منصور در عین خدائی %~% ز غیر خویشتن کرده جدائی
# 60 منم منصور و حق از حق زده دم %~% که هم اینجا ندید این راز آدم
# 61 منم منصور و بگذشته ز تقلید %~% رسیده بیشکی در دیدن دید
# 62 منم منصور کز عشق نمودم %~% همه ذراتها کرده سجودم
# 63 منم منصور اینجاآمده کل %~% بکرده اختیار اینجایگه ذل
# 64 منم منصور و کلی راز دیده %~% جمال حق در اینجا بازدیده
# 65 منم منصور دست از جان بداده %~% حقیقت در خدائی داد داده
# 66 منم منصور اینجا راز گویم %~% خدایم از خدائی بازگویم
# 67 منم منصور بگذشته ز افلاک %~% نموده ریح و نار و ما و پس خاک
# 68 همه بود من است و من نمودم %~% گره از کارها اینجا گشودم
# 69 مرا عین خدائی زیبد اینجا %~% که بیجایم بکل جایم همه جا
# 70 مرا عین خدائی منکشف شد %~% وجودم سوی ذاتم متصف شد
# 71 ز پنهان آمدم بیرون من از کن %~% چنین نوری یقین شد روشن از کن
# 72 که برگویم عیانم آشکاره %~% مرا اینجا کنندم پاره پاره
# 73 مرا اینجا در آویزند ازدار %~% بنزد عاشقان بهر نمودار
# 74 مرا اینجا یکی آتش فروزند %~% همه بر آتش شوقم بسوزند
# 75 بسوزانند بود صورتم پاک %~% چو بردارم حجاب آب از خاک
# 76 بسوزانند اینجاگه به آتش %~% بسوزم من ز ذوق خویشتن خوش
# 77 بسوزم خویشتن در نزد عشاق %~% صلائی میزنم در کل آفاق
# 78 اناالحق گویم و گویم اناالحق %~% بگویم اندر اینجا راز مطلق
# 79 گمان بردارم از رمز یقین باز %~% نمایم هر که بیند اولین باز
# 80 اناالحق چون زنم مر سالکانم %~% دراین راهت بنزد خویش خوانم
# 81 همه با خویشتن آرم یکی من %~% نمایم ذاتشان کل بیشکی من
# 82 همه بنمایم اینجا راز مشکل %~% کنم مر سالکان خویش واصل
# 83 کنم واصل همه ذرات اینجا %~% نمایم جمله عین ذات اینجا
# 84 کنم واصل تمامت جزو و کل را %~% نمایم تا نماید عین ذل را
# 85 حقیقت ذات بیچونم نموده %~% نمودم بیچه و چونم نموده
# 86 ندارد کس خبر زین عشقبازی %~% که من با جمله کردم عشقبازی
# 87 ندارد کس خبر زین جوهرالذات %~% که سر تا سر عیان تست ذرات
# 88 ندارد کس خبر از دید دیدم %~% که من در جمله گفتم خود شنیدم
# 89 ندارد کس خبر از این معانی %~% ندیده کس و چو من راز نهانی
# 90 ندارد کس خبر از بازی یار %~% که هر دم میکند الفی پدیدار
# 91 ندارد کس خبر از عشقبازی %~% که خود با خود کند او عشقبازی
# 92 ندارد کس خبر از آمدن باز %~% نمیداند همی اندر شدن باز
# 93 ندارد کس خبر غافل شده چند %~% بمانده در بلای خویش و پیوند
# 94 ندارد کس خبر تا او چه پرداخت %~% بروی خود چنین پرده در انداخت
# 95 همه اندر طلب مطلوب حاصل %~% همه با جان و دل نی جان و نی دل
# 96 همه جویان بدو و او همه گفت %~% ولیکن گوش کر این راز نشنفت
# 97 همه با او و او خود در میان نه %~% همه از او عیان و او عیان نه
# 98 همه جویای او او نیز جویا %~% همه گویان و او در جمله گویا
# 99 همه کردند بود خویش پندار %~% ولیکن می نظر کن لیس فی الدار
PageV02P002
# 1 دلا تا چند درهای معانی %~% ز مهر خاطرت اینجا فشانی
# 2 که میداند بیان جز راز دیده %~% که اول رادر آخر باز دیده
# 3 که میداند بیان لن ترانی %~% بجزموسی صفاتی بر معانی
# 4 که بد بر طور عشق او راز اسرار %~% بگفته باشد و بشنیده از یار
# 5 خطاب بنده و حق هر دو بشناس %~% برون کن ازدماغ خویش وسواس
# 6 خطاب بنده و حق را یکی دان %~% گمان بردارو حق را بیشکی دان
# 7 خطاب بنده و حق هردو اینجاست %~% بنزد عاشقان این راز پیداست
# 8 خطاب بنده و حق هر دو بشنو %~% کهن بگذار و اینجاگه طلب تو
# 9 خطاب بنده با شاه سرافراز %~% عیان دیگر است ای مرد سرباز
# 10 خطاب بنده و حق جان و دل دان %~% خوشا آنکس که اینجا یافت جانان
# 11 هر آنکو روی جانان یافت او هم %~% چو خورشیدی در اینجا تافت او هم
# 12 چو هردو عالم اینجا صورت تست %~% ترا این راز اینجا بایدت جست
# 13 بباید جستنت امروز این راز %~% که تا یابی عیان اولین باز
# 14 در اینجاکن طلب هر راز اول %~% یکی بین و مشو درخود معطل
# 15 قراری گیر همچون نقطه اینجا %~% مشو چون قطره از جای بر جا
# 16 همه امروز در جان تو پیداست %~% ز من بشنو که جانان تو پیداست
# 17 اگر امروز یار من ندیدی %~% گلی بودی و بیشک پژمریدی
# 18 خبر از بلبل اینجاگه نداری %~% که مینالد در اینجاگه بزاری
# 19 درون این قفس ای بلبل راز %~% گلستانست بگشا دست از آواز
# 20 بصد الحان مر این بلبل سرآید %~% بهر دستان که میخواهی برآید
# 21 درون دل گلستانست معنی %~% یقین دیدار جانانست مولی
# 22 درون تو گلستان خدائیست %~% درون عشق از بلبل نوائیست
# 23 تو اینجا بازمانده می ندانی %~% که اندر تست اسرار نهانی
# 24 ترا اینجاست دیدار تماشا %~% کن اندر دید دید دید یکتا
# 25 که میداند رموز لامکانم %~% که بیرون ازمکین و از مکانم
# 26 خبر آنکس بیافت از جان جان او %~% که هم درخویش شد کلی نهان او
# 27 خبر آن یافت در ذرات اینجا %~% که رجعت کرد سوی ذات اینجا
# 28 خبر او یافت از تحقیق مردان %~% که او رادادهاند توفیق مردان
# 29 خبر او یافت کو از خود فنا شد %~% فنا بگذاشت و در عین بقا شد
# 30 خبر آن یافت چون منصور اینجا %~% که شد در جزو و کل مشهور اینجا
# 31 خبر آن یافت از عین حقیقت %~% که بیرون رفت از دانش طبیعت
# 32 خبر آن یافت از دیدار جانان %~% که اینجا گشت برخوردار جانان
# 33 خبر آن یافت از اسرار بیچون %~% که حق را دید اینجا بیچه و چون
# 34 خبر آن یافت کز خود رفت بیرون %~% خبر را باز دان ای مانده در چون
# 35 خبر آن یافت از راز دو عالم %~% که اینجابازگشت از سوی آن دم
# 36 تو بیچونی مگر چون بود چونست %~% که این معنی ز صورتها برونست
# 37 باندیشه نیاید این بیان راست %~% تو منگر پس نه پیش و چپ و نی راست
# 38 همه ذرات خودبا زیب بنگر %~% دلا بالا ودید شیب بنگر
# 39 درون صافی کن ای آدم دم عشق %~% که امروزی تو اینجا آدم عشق
# 40 تو اینجا آدمی در هشت جنت %~% رسیده این زمان در دید قربت
# 41 تمامت قدسیان کرده سجودت %~% طلبکارند در دید وجودت
# 42 طلبکارند ترا اینجا نظر کن %~% همه ذرات جانت را خبر کن
# 43 طلبکار تو عرش و فرش و افلاک %~% تو اینجامانده عین آب با خاک
# 44 طلبکار تو جمله تا بدانی %~% تو با صورت بمانده در میانی
# 45 برون از صورتی ای معنی دوست %~% تو مغزی و مبین این صورت پوست
# 46 تو چیزی بس شریفی وبدائع %~% دریغا چون ندانستی صنائع
# 47 تو از خود در تعجب مانده دل %~% اگرچه جان و دل را خواندهای دل
# 48 خبر از خود نداری تا چه چیزی %~% نکو بنگر که بس چیزی عزیزی
# 49 ترا این جوهر کل رخ نمودست %~% دمادم مر ترا پاسخ نمودست
# 50 همی گوید درونت دمبدم راز %~% تو ماندستی عجب در جسم و جان باز
# 51 نکردی گوش یک دم سوی یارت %~% نرفتی یک زمان در کوی یارت
# 52 تو هم گوئی و هم یاری ندانی %~% وگر دانی در آن حیران بمانی
# 53 عجب رازیست این سر با که گویم %~% تو درمانی و درمان از که جویم
# 54 تو درمان منی ای درد عشاق %~% نموده روی خود از عین آفاق
# 55 چرا پنهانی ای پیدای جانم %~% چرا کلی به ننمائی عیانم
# 56 مرا بنموده رخ مر طلبکار %~% در این عین طلب مجروح و افگار
# 57 چنان خواهم که اینجا جز یقینم %~% به ننمائی که تا روی تو بینم
# 58 چنانت عاشقم از دید دیدار %~% مرا یک لحظه دید خود پدیدآر
# 59 چو میدانم که دانائی همیشه %~% تو نوری عین بینائی همیشه
# 60 ز فرقم تاقدم بنموده روی %~% توئیدر باطنم در گفت و در گوی
# 61 چرا پنهانی و پیدا نموده %~% نمود جسم و جان شیدا نموده
# 62 منم شیدائی تو هردو عالم %~% ز تو گفته یقین سر دمادم
# 63 زهی بنموده رخ در عین شیدا %~% بتو پیدا بتو بینا و گویا
# 64 جمالت فتنه جانها شده باز %~% نموده جمله را انجام و آغاز
# 65 همه ز آغاز و انجام تو دیده %~% تو در جمله ولی کس تو ندیده
# 66 ندیده کس جمالت آشکاره %~% خودی در خود ز بهر خود نظاره
# 67 چو گفتی از خود و هم خود شنودی %~% نباشد غیر بیشک خویش بودی
# 68 چنان بر خویشتن عاشق شده خود %~% که یکسانست پیشت نیک با بد
# 69 همیشه بودی و باشی همیشه %~% که از خود فیض میپاشی همیشه
# 70 همه فیض تو دیده جمله ذرات %~% همه جویندت اینجا عین ذرات
# 71 تو هم خود طالب و مطلوب باشی %~% حقیقت خویشتن مطلوب باشی
# 72 تو مطلوبی و جمله طالب تو %~% که باشد در میانه غالب تو
# 73 نه چندانست و صفت در زبانم %~% که با آخر رسد شرح و بیانم
# 74 نه چندانست انوار جلالت %~% که بتوان یافتن حد کمالت
# 75 نه چندانست وصفت آشکاره %~% که بتوان کرد مر کلی نظاره
# 76 همه حیران تو و در همه راز %~% فکنده پرده عزبت باعزاز
# 77 بهر وصفی که گویم بیش از آنی %~% ولی دانم که پیدا ونهانی
# 78 چنان پیدا شدستی در دل من %~% که کلی برگشادی مشکل من
# 79 چنان پیدا شدستی دردل و جان %~% که با من بازگفتی راز پنهان
# 80 چنان پیدائی و میگوئی اسرار %~% که از عشقت شدستم زار و افگار
# 81 دوای درد دل عطار خود تو %~% بگویش دمبدم اسرار خود تو
# 82 حجبا صورت از پیشش برانداز %~% وجودش جملگی چون شمع بگداز
# 83 وجود او فنا گردان بیکبار %~% ورا اینجا بکن اعیان دیدار
# 84 ز دست خویش ده او را رهائی %~% رسانش باز در عین خدائی
# 85 چو این کار ازتو اینجا میرود باز %~% بیکباره حجاب اینجا برانداز
# 86 کمال من حجاب صورت و بس %~% نداند راز من اینجایگه کس
# 87 تو میدانی حقیقت راز عطار %~% که تو انجامی و آغاز عطار
# 88 چنان عطار در تو ناپدید است %~% که گویا با تو درگفت و شنید است
# 89 کنون چون عین پایانست دیدار %~% بکلی ناپدید و خود پدیدار
# 90 مرا از من تمامت بستدی تو %~% نیم من در میان کلی خودی تو
# 91 توئی در بود من پیدا نموده %~% مرا در عشق خود شیدانموده
# 92 چو بود من نمود تست اینجا %~% همه اندرسجود تست اینجا
# 93 همه ذرات پیشت در سجودند %~% چرا کایشان نباشند یا نبودند
# 94 اگرچه در یقین و درگمانند %~% بتو پیدادگر در تو نهانند
# 95 بتو چندی شده اجرام ظاهر %~% بتو چندی دگر در عشق قاهر
# 96 نهاده روی چندی بر سر راه %~% دگر چندی ز دیدار توآگاه
# 97 هر آن ذرات کز رویت خبر یافت %~% ترا اینجایگه اندر نظر یافت
# 98 هر آن ذرات کاینجاگشت واصل %~% ترا اینجا بدید ای جان و ای دل
# 99 چواینجا کعبه مقصود هستی %~% درون جان و دل کلی ببستی
# 100 در اینجا کعبه و دیر است اینجا %~% درون کعبه هم دیر است اینجا
# 101 چه در کعبه چه بتخانه همه اوست %~% درون هردو اینجا دمدمه اوست
# 102 چنان گم کردهام خود را در اینجا %~% که گه پنهان کند گه خویش پیدا
# 103 در این دیری که مینا رنگ آمد %~% در او هر نقش رنگارنگ آمد
# 104 عجایب جوهری بی منتهایست %~% در این جوهر نمودار بقایست
# 105 تو در این دیر مینا خویش نشستی %~% دل اندر دیدن این دیر بستی
# 106 در این دیرت چنان دل در گرفتست %~% خیالاتت ز بام و در گرفتست
# 107 خیالت آن چنان بت میپرستد %~% تو پنداری که جانت میپرستد
# 108 خیالت آن چنان مغرور کردست %~% که از جانان بکلت دور کردست
# 109 خیالت آنچنان محبوس دارد %~% که این در دایمت مدروس دارد
# 110 خیالت آن چنان از ره بیفکند %~% که دارد جانت اینجاگاه دربند
# 111 گذر کن زین در دیر بهانه %~% که میدارد ترا دائم فسانه
# 112 چنانت غافل و بیهوش کرداست %~% که جانت ز هرگوئی نوش کرداست
# 113 چرا در دیر بنشستی تو در سیر %~% که خواهد گشت ویران ناگهت دیر
# 114 شود ناگاه دیرت جمله ویران %~% از این دیرت گذر کن همچو پیران
# 115 چرا ماندستی اندر دیر صورت %~% نمیگیرد دلت زین بت نفورت
# 116 دلت زین بت نیامد سیر یک دم %~% که تا ریشت بیابد زود مرهم
# 117 دلت در بند بت تو بت پرستی %~% که در این دیرها مانده تو هستی
# 118 تو مستی این زمان و مانده در دیر %~% در این مستی کنی هر لحظه سیر
# 119 مرا صبر است تا گردی تو هشیار %~% بیکباره شوی از خواب بیدار
# 120 ندانی دیر را و بت شده مست %~% که این دم خفته و مانده دل مست
# 121 در این دیر فنا مردان رهبر %~% دل اندر وی نبسته رفته دربر
# 122 چو دانستند کس را نیست انجام %~% گذر کردند اینجاگاه فرجام
# 123 بت صورت بیک ره خورد کردند %~% از آن گوی سعادت جمله بردند
# 124 بدانستند کاینرا نیست بنیاد %~% در اینجا خاک خود دادند بر باد
# 125 چو خاک خویشتن بر باد دادند %~% مر اینجا نفس سگ را داد دادند
# 126 بدانستند آخر مر زوالی است %~% در این منزل مقام قیل و قالی است
# 127 مقام حیرتست و رنج و ماتم %~% که باشد در مقام رنج خرم
# 128 همه عین بلا و درد و رنج است %~% که اسمش دائما خوان سپنج است
# 129 سرای پانزده گر راز بینی %~% همه در بود خود مر باز بینی
# 130 توئی خوان سپنج و غافل از خود %~% بمانده گاه در نیکی و گه بد
# 131 توئی خوان سپنج ای کار دیده %~% که هستی نیک و بد بسیار دیده
# 132 توئی خوان سپنج و خود ندانی %~% که بیشک زادههر دو جهانی
# 133 توئی خوان سپنج و در تو موجود %~% که بودت ازنمودت باز بنمود
# 134 توئی خوان سپنج ای صاحب راز %~% که این پرده فکندی خود بخود باز
# 135 توئی موجود تامردود چونست %~% که این از عقل و حس تو برونست
# 136 بدانی در درون افتاده گویا %~% نمود عشق موجودست جویا
# 137 شده چیزی که تا گم کردهتو %~% همی جوئی ولی در پردهتو
# 138 در این وادی بسی گمگشته و ره %~% نبرده هیچکس زین راز آگه
# 139 ندیده هیچکس آغاز و انجام %~% نمیداند کسی خود را سرانجام
# 140 که تا آخر چه خواهد بود آخر %~% فرومانده تو درآن عین ظاهر
# 141 همه در خویش و بیخویشند مانده %~% همه کشتی در این بحرند رانده
# 142 بجائی منزلی آمد پدیدار %~% بجائی عاقلی آمد پدیدار
# 143 که جائی هر کسی را ره نماید %~% در این معنی دل آگه نماید
# 144 کسی را سوی من آگه رساند %~% در این معنی دلی از غم رهاند
# 145 بسی رفتند و آگاهی ندارند %~% که این دم در عیان دیدار یارند
# 146 بسی رفتند چون اینجایگه راز %~% ندانستند تا کی بیند آن راز
# 147 بسی رفتند دل پر حسرت و رنج %~% کسی نایافته اینجایگه گنج
# 148 بسی رفتند و این دم عین ذاتند %~% حقیقت عین دیدار صفاتند
# 149 بسی رفتند وین دم در حضورند %~% در آن وادی حقیقت عین نورند
# 150 بسی رفتند گه در شیب و بالا %~% بمانده ره نبرده سوی آلا
# 151 بسی رفتند و دیگر بازگشتند %~% بساط فرش دیگر در نوشتند
# 152 بسی رفتند دیگر سوی این دیر %~% دگر آهنگ کرده سوی آن سیر
# 153 بسی رفتند و در عین جلالند %~% مثال انبیا اندر وصالند
# 154 در آن وصلند اصل یار دیده %~% حقیقت جمله وصل یار دیده
# 155 نهان در یار پیدا گشته ایشان %~% زبودش جمله یکتا گشته ایشان
# 156 کنون در وصل حیرانند جمله %~% از آن پیدا و پنهانند جمله
# 157 که هم پیدا و هم پنهان شده کل %~% که جان بودند و هم جانان شده کل
# 158 در آن عین فنا دیدار رازند %~% بود حق را بکلی بی نیازند
# 159 بسی عین فنا تنها نشستند %~% که از ننگ وجود خویش رستند
# 160 برستند و همان سرباز دیدند %~% در آن حضرت ز بود خود رمیدند
# 161 بدیدند آنچه پنهان بد در آنجا %~% دگر چندی یقین اعیان در اینجا
# 162 بقدر خویش ای دل تاتوانی %~% که در یابی ز خود راز نهانی
# 163 در اینجا باز یاب و زود بشتاب %~% تو آن گم کرده خود زود دریاب
# 164 در اینجا باز بین تو سر اول %~% ترا اینجا نموده کل مبدل
# 165 بکرده بار دیگر صورتی بس %~% یکی سریست در صبح تنفس
# 166 در آن دم عارفان این راز بینند %~% حقیقت از حقیقت باز بینند
# 167 کی کاینراز وقت صبحگاهی %~% نظر دارد در اسرار کماهی
# 168 چنان دارد نظر در صبحگاهان %~% که تا بنمایدش رخ جان جانان
# 169 در اینجادیدن یارست دریاب %~% به وقت صبح اینجاگاه بشتاب
# 170 بوقت صبحدم بیدل مشو تو %~% ز راز دوست مر غافل مشو تو
# 171 بوقت صبحدم آن سر ببین تو %~% گمان بگذار و شو اندر یقین تو
# 172 نظر کن در همه اشیا سراسر %~% که جان میبارد از فیض تو آخر
# 173 همه نورست ریزان اندر آن دم %~% کز آن دم یافت این ترکیب آدم
# 174 در این دم گر دمی بر خون زنی تو %~% وطن بالای این گردون زنی تو
# 175 در آن دم گر کنی اینجا نگاهی %~% پر از نور است ازمه تا بماهی
# 176 ز عشق روی آن خورشید ذرات %~% در آن دم مانده اندر عین آیات
# 177 طلب طالب رخ خورشید باشد %~% همه از جان خود نومید باشد
# 178 چو آن فیض جلال لایزالی %~% نماید روی خود از پرده حالی
# 179 همه پیدا شدند از تابش نور %~% بنزدیکی او روی آورند دور
# 180 همه در عکس نور ذات رقصان %~% شوند و هر یکی گردند تابان
# 181 سوی خورشید رخ آرند جمله %~% ز رخها پرده بردارند جمله
# 182 در آن دم چون به پیشش روی آرند %~% بمستی خویشتن زان سوی آرند
# 183 شوند از بیخودی تا سوی خورشید %~% بسوزند و بمانند عین جاوید
# 184 بسوزند و فنا گردند در حق %~% در این معنی بقا گردند مطلق
# 185 بسوزند و شوند اینجا فنا کل %~% بیابندش یقین عین بقا کل
# 186 بسوزند و شوند آن جوهر اصل %~% که آدم یافت در جنات این وصل
# 187 همه جوهر شوند از نور خورشید %~% نماید آن زمان تابان جاوید
# 188 همه جوهر شوند از تابش تاب %~% همه گردند اندر نور غرقاب
# 189 همه جوهر شدند آنگه نهانی %~% بهر معنی که میگویم چه دانی
# 190 چه دانی تو بمانده غافل و مست %~% که چون رفتی دل و جان با که پیوست
# 191 نگردی پاک تا اینجا نسوزی %~% سزد گر نور عشقی بر فروزی
PageV02P003
# 1 بسوز ای دل اگر تو سوختستی %~% درونت آتشی افروختستی
# 2 بسوز ای دل همه راز نهانی %~% که خود گفتی و هم خود میندانی
# 3 بسوز ای دل که همدردی ندیدی %~% در این ره همچو خود فردی ندیدی
# 4 بسوز ای دل که همراهانت رفتند %~% در این ره خفته تو ایشان نهفتند
# 5 بسوز ای دل که ماندستی تو غمناک %~% در این ماتم سرای کره خاک
# 6 بسوز ای دل چو تومستی در این راز %~% بد آخر تا نمانی ذره باز
# 7 بسوز ای دل تو چون ذرات اینجا %~% که تا گردی حقیقت ذات اینجا
# 8 بسوز ای دل که دید یار دیدی %~% در اینجا غصه بسیار دیدی
# 9 بسوز ای دل که مردان چون چراغی %~% تمامت سوختند اندر فراقی
# 10 بسوز ای دل که چون منصور مستی %~% مکن چون دیگران اینجای هستی
# 11 بسوز و نیست شو در نفخه ذات %~% که آنگه باز یابی عین ذرات
# 12 تو گر خود را بسوزانی خدائی %~% یکی گردی نه چون این دم جدائی
# 13 جدائی این زمان از دید دلدار %~% بمانده اندر این صورت در آزار
# 14 ترا اصل است بر بادی و بنگر %~% ندادی نفس را دادی و بنگر
# 15 ترا اصل است چون بادی روانه %~% بگردی سوی خاکی آشیانه
# 16 ترا اصل است بادی عمر بر باد %~% کجا در باد ماند خاک آباد
# 17 ترا چون اصل خاک و باد و آبست %~% فتاده آتشی در دل چه تابست
# 18 تو این بنهاده در پیش خود تو %~% شده قانع بسوی نیک و بد تو
# 19 چنانت آتش اینجا برفروزند %~% که خشک و تر در اینجاگه بسوزند
# 20 چنات باد در پندارت آورد %~% که ناگاهت بزیر دارت آورد
# 21 چنانت آب کرد اینجا روانه %~% که پنداری که مانی جاودانه
# 22 بر این آتش بزن آبی و خوش باش %~% وگرنه بسته این پنج و شش باش
# 23 در این باد هوس تا چند باشی %~% از آن مانده چنین در بند باشی
# 24 اگر آبی زنی بر آتش و باد %~% شود خاک وجودت جمله آباد
# 25 نماند آتش و آبی نماند %~% در این خاکت دگر تابی نماند
# 26 دهد آن آب و خاک آنگاه بر باد %~% شوی آنگه ندانی ذات آباد
# 27 نماند هیچ از دیدار عنصر %~% وگر پرسی دگر گویم مگو پر
# 28 چنین کن این چنین در آخر کار %~% که تا پرده بسوزانی بیکبار
# 29 بسوز این پرده اندر آتش عشق %~% که تا گردد حقیقت سرکش عشق
# 30 بسوز این پرده تا پیدانمائی %~% تو اندر خویشتن یکتا نمائی
# 31 بسوز این پرده ای غافل بمانده %~% چو بیکاران تو بیحاصل بمانده
# 32 بسوز این پرده در دیدار جانان %~% چو خواهی باشی برخوردار جانان
# 33 بسوز این پرده و دیدار او بین %~% چنین بد نیست او جمله نکو بین
PageV02P004
# 1 در آن ساعت که این پرده برافتد %~% ترا آن دم نظر بر جوهر افتد
# 2 در آن ساعت که این پرده نماند %~% ترا جوهر بنزد خویش خواند
# 3 در آن دم باز بینی یار خود گم %~% که بودی کرده در دیدار قلزم
# 4 حجاب آن دم که برگیرندت از پیش %~% بجز یکی مبین چه پس چه از پیش
# 5 حجاب آن دم که برگیرند پیدا %~% شود اندر یقین ذرات شیدا
# 6 حجاب آن دم که برگیرد نظر کن %~% دلت از اول و آخر خبر کن
# 7 حجاب آن دم که برگیرد به بینی %~% یکی اندر یکی گر در یقینی
# 8 حجاب آن دم که برگیرد از آن ذات %~% یکی گردد در آنجا و یکی ذات
# 9 یکی بنگر دوئی بگذار ای جان %~% که جانانت نبود غیر جانان
# 10 حجابی نیست مقصود من اینست %~% کسی داند که در عین الیقین است
# 11 حجابی نیست کل دیدار یارست %~% عدد بنموده یکی بیشمارست
# 12 حجابی نیست یکی بین زمانی %~% نخواهی یافت بهتر زین زمانی
# 13 حجابی نیست در عین شریعت %~% که یکسانست آخر در حقیقت
# 14 حجابی نیست اما تو حجابی %~% که پیوسته تو درعین حسابی
# 15 حجابی نیست جز برگفتن ای دوست %~% وگرنه بیشکی میدان که کل اوست
# 16 حجابی نیست کاین سر بی حجابست %~% دل ذرات با خود در حسابست
# 17 حجابی نیست ای دل چند گوئی %~% یکی داری یکی پیوند جوئی
# 18 چو پند تو با دیدار بایست %~% دل و جانت پر از اسرار بایست
# 19 ترا این راز بنمودست سرباز %~% مگو بسیار هان برخیز و سرباز
# 20 چووقت آمد که برداری حجابت %~% نماند هیچ اعداد و حسابت
# 21 چووقت آمد حسابت رفت خواهد %~% حقیقت بود تن اینجا بکاهد
# 22 چووقت آمد که با آن سر شوی باز %~% سزد کین سر ز جانان بشنوی باز
# 23 دمادم اقتلونی یا ثقاتی %~% پس آنگه ان فی قتلی حیاتی
# 24 حیات تست اندر کشتن تو %~% یقین تو بخون آغشتن تو
# 25 بخواهد کشت جانانت در آخر %~% که آن مخفی ببینی دوست ظاهر
# 26 بخواهد کشت جانانت چنان زار %~% که آن دم باز بینی عین دیدار
# 27 چه باشد جان چو جانان رخ نماید %~% خوش آن ساعت که او پاسخ نماید
# 28 چه باشد تن ز بهر کشتن یار %~% هزاران جان چه باشد پیشش ایثار
# 29 چه باشد آنقدر گویم چه باشد %~% که عاشق پیش اقدام تو باشد
# 30 ترا چون من هزارانست اینجا %~% ز من سرگشته تو مجروح و شیدا
# 31 بکش جانا و کلی وارهانم %~% مرا چه غم توئی جان و جهانم
# 32 بکش جانا مرا تا چند سوزی %~% نماند مر مرا در بند سوزی
# 33 بکش جانا مرا در قرب قربت %~% که دیدستم بسی اندوه و محنت
# 34 بکش جانا مرا مراتا من نمانم %~% کتاب هجر بر تو چند خوانم
# 35 بکش جانا مرا تا کل تو مانی %~% که سرگردانم از دست معانی
# 36 مرا بی بود معنی کن که صورت %~% یقین دانم که خواهد شد ضرورت
# 37 چنان از دست معنی ماندهام من %~% اگرچه جوهرش افشاندهام من
# 38 چنان ازدست معنی من اسیرم %~% حقیقت زین اسیری دستگیرم
# 39 چنان ازدست معنی پای بندم %~% که مانده ناامید و مستمندم
# 40 چنان از دست معنی باز ماندم %~% که بی روی تو دل از راز ماندم
# 41 چنانم کرد معنی واله و مست %~% که صورت با نمود دوست پیوست
# 42 ولیکن عشق دید هرزه گویست %~% در این میدان بسرگردان چو گویست
# 43 در این میدان معنی تاختم پر %~% فشاندستم در این میدان بسی در
# 44 در این میدان ز دستم گوی وحدت %~% بهر معنی که بد دلجوی حضرت
# 45 حقیقت معنی اینجا ره ندارد %~% که عشقش جز دل آگه ندارد
# 46 چو معنی نزد عشقش کاردان شد %~% ز پیدائی در او کلی نهان شد
# 47 ندارد راه معنی سوی دلدار %~% بگفت و گو شده در کوی دلدار
# 48 حقیقت عشق و درد عشق دریاب %~% ز بود عشق خود یک دم خبر یاب
# 49 حقیقت عشق دریاب از معانی %~% که بنماید نشان بی نشانی
# 50 اگر عشقت نماید رخ در اینجا %~% دهد بیشک ترا پاسخ در اینجا
# 51 اگر عشقت نماید دوست یابی %~% نمود او درون پوست یابی
# 52 اگر عشق کند بیرنگ صورت %~% به بینی روی جانان در حضورت
# 53 حضور عشق اگر آری پدیدار %~% شود اشیا بدستت ناپدیدار
# 54 حضور عشق سالک را نداند %~% وگرداند بجای خود نماند
# 55 حضور عشق واصل یافت اینجا %~% مراد خویش حاصل یافت اینجا
# 56 حضور عشق آدم زاندم اوست %~% مسما کرد و گفت این دم دم اوست
# 57 حضور عشق جنات نعیمست %~% در اینجاگه چه جاس ترس و بیمست
# 58 حضور عشق اینجا رخ نمودست %~% که این دم در همه گفت و شنوداست
# 59 حضور عشق بیشک عین نورست %~% کسی داند کز آن دم با حضور است
# 60 حضور عشق بشناس ای دل ریش %~% بجز جانان تو منگر از پس و پیش
# 61 بجز جانان مبین در عشقبازی %~% حرامست از چنین جز عشقبازی
# 62 بجز جانان مبین در هیچ احوال %~% چو دیدی این زمان دیگر مزن قال
# 63 بجز جانان مبین تا راز دانی %~% نمود عشقبازی باز دانی
# 64 بجز جانان مبین وین پرده بردار %~% وگر یارت کند با پرده بردار
# 65 بجز جانان مبین مانند مردان %~% که مرادن باز دیدند روی جانان
# 66 بجز جانان مبین تو در نمودش %~% بکن چون جمله مردان سجودش
# 67 بجز جانان مبین ای کاردان تو %~% همه جانان نگر در دید جان تو
# 68 بجز جانان مبین و در فنا باش %~% چو گشتی تو فنا در حق بقاباش
# 69 بجز جانان مبین ای جمله بودت %~% که حق کلی توکل در سجودت
# 70 ایا نادیده اینجا وصل جانان %~% بمانده در نمود خویش حیران
# 71 تو گر اینجا بیابی اصل آن بود %~% تو باشی بیشکی دیدار معبود
# 72 ایا نادیده وصل جان جانت %~% در این ظاهر گرفتار عیانت
# 73 ابا تست آنچه گم کردی چه جوئی %~% چو گم چیزی نکردی می چه جوئی
# 74 ابا تست آنچه جویانند جمله %~% ز آتش نیز گویانند جمله
# 75 ابا تست و ندیدی ای دل ریش %~% جمالش تا حجب برداری از پیش
# 76 ابا تست آنچه میجویند هر کس %~% ابا تست این بیان اولت بس
# 77 ابا تست و تو با اوئی همیشه %~% چرا در جستن و جوئی همیشه
# 78 ابا تست و ترا دیدار باشد %~% ترا او صاحب اسرار باشد
# 79 ابا تست ای سلوکت وصل گشته %~% نشاط جزو و کل در تو نوشته
# 80 چنان رخ را نمود است از نمودار %~% که در یکی است کلی لیس فی الدار
# 81 همه رخ را نمود و گشت دیگر %~% همه اینجا فکنده اندر آذر
# 82 چو خود میگوید و خود روی بنمود %~% همو اینجاگره از کار بگشود
# 83 درون جمله و بیرون گرفتست %~% حقیقت جمله گردون گرفتست
# 84 فنا را در بقا پیوسته با خویش %~% همی بیخود دراو پیوسته با خویش
# 85 که هر کو بود من اینجای بشناخت %~% ز بود من در اینجا سر برافراخت
# 86 چو جز من نیست چیزی آشکاره %~% کنم اندر جمال خود نظاره
# 87 نظاره خود بخود اینجا کنم من %~% نمود جمله اینجا بشکنم من
# 88 حقیقت ذات بیچونی است اینجا %~% در اینجا بین که بیرون نیست اینجا
# 89 چو ناپیدا شود این جسم تحقیق %~% یقین برخیزد اینجا اسم تحقیق
# 90 چو جسم و اسم گردد ناپدیدار %~% حقیقت جان جان آید پدیدار
# 91 جمالش آفتاب عالم افروز %~% بود کاینجا از او جانست پیروز
# 92 جمالش آفتاب جان نموداست %~% که اندر جانها تابان نمود است
# 93 جمالش هست خورشید منور %~% کز او روشن شده اینجا سراسر
# 94 جمالش هست بر اشیا همه نور %~% از این خورشید ذراتند مشهور
# 95 از این خورشید جانها شد دلم مست %~% که عکس او درون این دلم هست
# 96 از این خورشید شهرآرای جانم %~% چنان روشن شدم کاندر فغانم
# 97 اگرچه محو شد سایه ز خورشید %~% چنان کام محو بنموداست جاوید
# 98 بشد سایه بیکبار از میانه %~% که خورشید است بیشک جاودانه
# 99 بیکباره چو خورشید حقیقی %~% ابا او کرد مر سایه رفیقی
# 100 حقیقت سایه در بود فنا شد %~% در آن خورشید کل عین بقا شد
# 101 درآن خورشید شد دیدار خورشید %~% چنان کز دید شد در نور جاوید
# 102 در آن خورشید دید او از سر ناز %~% اگر تو مرد رازی زود سرباز
# 103 درآن خورشید هر کو در فنا شد %~% بگویم با تو کل بیشک خدا شد
# 104 خدا شد هر که این اسراردریافت %~% بدان خورشید همچون ذره بشتافت
# 105 خدا شد هر که این سر باز دید او %~% چو منصور از حقیقت راز دید او
# 106 خدا شد هر که او دیدار دیدست %~% عجب گر بود اینجا او پدیدست
# 107 خدا شد آنکه این سر پی برد او %~% بجز یکی حقیقت ننگرد او
# 108 حقیقت جز خدا غیرست دریاب %~% همه ذرات در سیرست دریاب
# 109 حقیقت در بر این چار عنصر %~% همی گردند در این بحر پر در
# 110 ظهورش عنصر آمد در نمودار %~% دگر خواهد شدن کل لیس فی الدار
# 111 ظهورش عنصرآمد راز دیده %~% که خود در عنصرست او بازدیده
# 112 در این عنصر شده پیداست رویش %~% فتاده ذرهها در گفتگویش
# 113 در این عنصر شناسان گرد و بشناس %~% جمال دوست را بیرنج وسواس
# 114 در این عنصر هر آنکو دید دلدار %~% بمانندت کسی از خواب بیدار
# 115 شود ناگاه باشد خواب دیده %~% نمود خویش در غرقاب دیده
# 116 دگر چون گشت بیدار او از آن خواب %~% رهائی یافت او از بحر و غرقاب
# 117 مثالت همچو خوابی دان و بنگر %~% که هستی از وجود خویش بر در
# 118 دگر ره بازگشته سوی صورت %~% خیال بود نزد تو نفورت
# 119 دگر چون بازهوش آئی دگر تو %~% بیابی اندر اینجاگه خبر تو
# 120 خبر یابی از آن بیهوشی خود %~% نمودی بینی ازمدهوشی خود
# 121 خیالت این جهان و آن جهان بین %~% خیالی در خیالی در عیان بین
PageV02P005
# 1 در این عنصر عیانست و نظر کن %~% نظر بر شیب و دیگر بر زبر کن
# 2 در این عنصر حلالست آشکاره %~% در این صورت وصالست آشکاره
# 3 در این عنصر همه دیدار جانست %~% اگرچه در درون پرده نهانست
# 4 در این عنصر ببین تا راز دانی %~% در این عنصر جمالش باز دانی
# 5 در این عنصر چه دیدی جز غم و رنج %~% طلسم است این ولی اندر سر گنج
# 6 طلسم و گنج هر دو در یکی گم %~% حقیقت گنج مخفی در یکی گم
# 7 طلسمت بر سر گنج است بنگر %~% حقیقت دیدنت رنج است بنگر
# 8 ابی رنجی نیابی گنج جانان %~% بکش مر رنج و بنگر گنج جانان
# 9 یکی گنجست اینجا گر بدانی %~% درونش پر ز درهای معانی
# 10 یکی گنجست اینجا پر جواهر %~% که برواصف شدست این گنج ظاهر
# 11 اگرچه گنج اینجا باطلسم است %~% حقیقت کنت کنزا عین اسمست
# 12 ترا این گنج آسان دست دادست %~% اگر اینجا بسوی او بری دست
# 13 از آن تست اینجا گنج اسرار %~% ولی اینجا طلسمت ناپدیدار
# 14 نمود آن گنج برداری بیکبار %~% حقیقت گنج معنی زود بردار
# 15 عجائب جوهر و در بیشمارست %~% حقیقت بعد از آن دیدار یارست
# 16 یکی گنجست انجام و هم آغاز %~% در او پیدا شده انجام و آغاز
# 17 یکی گنجیست پر در الهی %~% گرفته بودش از مه تا بماهی
# 18 یکی گنجست بیشک بی نهایت %~% که او را نیست اینجا حد و غایت
# 19 یکی گنجیست بر خورشید تابان %~% بیابی گنج را در صورت جان
# 20 حقیقت گنج عشاقست اینجا %~% کسی کو عین مشتاقست اینجا
# 21 کسی کان راز اول او شنودست %~% در این گنج را او برگشودست
# 22 در این گنج اگر بگشائی اینجا %~% همه کس گنج را بنمائی اینجا
# 23 در این گنج بنمائی حقیقت %~% که گردی پاک از این عین طبیعت
# 24 در این گنج مر کو برگشودست %~% چو منصور از حقیقت رخ نمودست
# 25 در این گنج او بگشاد اینجا %~% از آنجا جوهری بنهاد اینجا
# 26 در این گنج بگشاد و بیان کرد %~% یکی جوهر در اینجاگه عیان کرد
# 27 در این گنج اگر نه او گشودی %~% کسی را کی خبر زان راز بودی
# 28 در این گنج بگشاد و خبر کرد %~% همه عشاق را او یک نظر کرد
# 29 برافشاند آن همه درهای اسرار %~% پس آنگه شد ز صورت ناپدیدار
# 30 برافشاند آن درو آنگه نهان شد %~% حقیقت برتر ازکون و مکان شد
# 31 برافشاند آن همه جوهر بیکبار %~% که او بد مرمتاع خود خریدار
# 32 چگونه برگشاد این چادر گنج %~% اگرچه برده بد او سالها رنج
# 33 چنان بگشاد او راز معانی %~% که سر را برد پی او از نهانی
# 34 طلسمی دید صورت آشکاره %~% نهاده بر سر گنج او نظاره
# 35 درون گنج صورت چون طلسمی %~% ز گنج اینجا نموده دید اسمی
# 36 درون گنج را کرد او نگاهی %~% حقیقت برده در دزدیده راهی
# 37 چو ره دزدیده بد دزدیده ره برد %~% در اینجاگوی از میدان ره برد
# 38 چنان شد در درون گنج مخزن %~% که شد اسرار بر وی جمله روشن
# 39 چو روشن شد بر او سر نهانی %~% گشادش بس در گنج معانی
# 40 چو گنج خویش دید او خود نهاده %~% بدش هم خویش کرد آنگه گشاده
# 41 حقیقت گنج او بنهاده اینجا %~% ولی از دیدنش آزاده اینجا
# 42 بدو چندان ز عین عشقبازی %~% که نزدش عین دریای مجازی
# 43 نمیپرداخت دیگر در سوی گنج %~% فتاده سالک آسا در غم و رنج
# 44 سلوک اولش بد راز دیده %~% ریاضت در میانه باز دیده
# 45 ریاضت را در آنجا گه کشید او  %~% که تا آخر حقیقت باز دید او
# 46 ریاضت سالها در خلوت دل %~% کشید و برگشادش راز مشکل
# 47 ریاضت سالها در خلوت جان %~% کشید و باز دید او روی جانان
# 48 ریاضت یافت تا آخر سعادت %~% عیانش شد در آن عین ریاضت
# 49 ریاضت یافت تا خود در یکی دید %~% ریاضت گنج معنی بیشکی دید
# 50 ریاضت یافت تا جان نهان یافت %~% حقیقت جان جان عین العیان یافت
# 51 ریاضت کرد روشن جان جانش %~% نمود اینجا یقین راز نهانش
# 52 ریاضت قربت مردان راهست %~% که در آخر یقین دیدار شاهست
# 53 ریاضت جمله مردان کشیدند %~% در آخر راز اول باز دیدند
# 54 ریاضت سالکان را کرد واصل %~% که شد در عاقبت مقصود حاصل
# 55 ریاضت هر که را مر روی بنمود %~% در این گنج اینجاگاه بگشود
# 56 ریاضت انبیا دیدند بسیار %~% که باشد گنج ایشان را باظهار
# 57 ریاضت کش اگر خواهی رخ دوست %~% ز خود بشنو حقیقت پاسخ دوست
# 58 ریاضت کش که آخر باز بینی %~% یقین انجام با آغاز بینی
# 59 ریاضت کش که آخر مرد کارت %~% نمودارست مر دیدار یارت
# 60 چو منصور از ریاضت برکشیدی %~% در آخر دیده و دیدار دیدی
# 61 چو منصور از حقیقت گر شوی مست %~% در آن عین نمودت کل دهد دست
# 62 بلای عشق کش در آخر کار %~% که تا مر جان جان آید پدیدار
# 63 بلای عشق کش بردار این گنج %~% که تا آخر نیابی مرغم و رنج
# 64 بلای عشق جانان کش چو منصور %~% فنا شو بعد از آن تا نفخه صور
# 65 بلاکش تا لقا بینی در اینجا %~% شوی ماننده منصور یکتا
# 66 بلاکش ای دل اینجاگه بلاکش %~% بآخر جسم و جان سوی بلاکش
# 67 بلاکش کآخرکارست راحت %~% چه آخر بهتر کارت سعادت
# 68 بخواهد رخ نمود اینجا بتحقیق %~% چه بهتر زین همی خواهی تو توفیق
# 69 چو ماه دلستان در آخر کار %~% ترا این پرده بردارد بیکبار
# 70 شود پیدا ترا آن ماه جانسوز %~% بنزدش همچو شمع ای جان برافروز
# 71 بنزد روی آن خورشید تابان %~% چو پروانه وجود خود بسوزان
# 72 نه چون منصور دید آن روی خوبش %~% که بد معنی ز غفارالذنوبش
# 73 نظر کرد آن زمان منصور اینجا %~% یقین خود دید آن مشهور اینجا
# 74 زمان را با مکان در خویش گم دید %~% می وحدت درون عین خم دید
# 75 چنان گم دید در خود هر دو عالم %~% که نقشی بود پیش دید آدم
# 76 چنان گم دیده بد در جمله اشیا %~% که او بد در همه موجود پیدا
# 77 چنان گم دید در ذرات خود را %~% که یکسان بد به پیشش نیک و بد را
PageV02P006
# 1 چنان گم دید خود در دید اول %~% که جسم و جان شد اندر هم معطل
# 2 چو او خود دید خود را دید جانان %~% درون جزو و کل خورشید رخشان
# 3 چنان گم دید خود اندر صفات او %~% که پیدا شد حقیقت عین ذات او
# 4 چنان خود دید در آخر در اول %~% کسی اندر یکی صورت مبدل
# 5 چنان اندر یکی بنمود جانش %~% که صورت گشت اندر جان نهانش
# 6 چنان خود دید اندر آفرینش %~% که او بد بیشکی در جمله بینش
# 7 چنان خود دید ذات لایزالی %~% که بنموده رخش در جمله حالی
# 8 چنان خود دید و خود را جمله خود دید %~% که صورت محو دید کلی احد دید
# 9 احددید اندر اینجا آشکار او %~% نموده روی خود در پنج و چار او
# 10 احد دید و عدد برداشت از پیش %~% نظاره کرد اینجاگه رخ خویش
# 11 احد دید و گمانش با یقین شد %~% حقیقت کفر او اسرار بین شد
# 12 اناالحق راز دان خورشید تابان %~% که پیشش نیک و بد کل بود یکسان
# 13 اناالحق زان زد آن سلطان جمله %~% که جان بد جمله او جانان جمله
# 14 اناالحق راز دان ماه دلارام %~% که بیشک یافت اینجا بی دلارام
# 15 چو درعین خدائی او یکی دید %~% خود اندر جزو و کل حق بیشکی دید
# 16 یقین بر جزو و کل او گشت دانا %~% یکی شد بروی اینجا عین اشیا
# 17 از این معنی دل واصل خبر یافت %~% که او ماننده او یک نظر یافت
# 18 نظر کن یک و بگذر از دوبینی %~% که تا بی خویشتن حق کل ببینی
# 19 نظر کن این دوئی بردار اینجا %~% چو او شو بیشکی بردار اینجا
# 20 چنان در حالتست این چرخ گردان %~% که میخواهد که یابد راز جانان
# 21 در این دیر فلک بنگر زمانی %~% که تا یای یقین عین العیانی
# 22 همه سرگشتگی تست از او %~% که دارد پرده بیشک توی بر تو
# 23 چنان در پردهها نور است تابان %~% که بگرفتست در ذرات اعیان
# 24 در او نور است تابنده چو شمعی %~% کشیده شیب و بالا عین و معنی
# 25 همه ذرات در وی رخ نهاده %~% که ازجمه یقین مشکل گشاده
# 26 همه سوزنده چون پروانه از شمع %~% در اینجا میشنو از جزو و کل جمع
# 27 فلک زین نور اندر تک و تابست %~% از این حالت فتاده در شتابست
# 28 همی گردد بگرد خویش گردان %~% که تا راهی برد در سوی جانان
# 29 همی گردد ز عشق دوست زارست %~% از آن پیوسته بیدل بیقرار است
# 30 قراری چون ندارد سوی بودش %~% کجا باشد ز ذات کل نمودش
# 31 قراری چون ندارد در نمودار %~% از آن میکرد اینجا عاشق زار
# 32 چنان عاشق شد است از گردش خود %~% که او را نیست اینجا تابش خود
# 33 چنان در حالت اول فتاد است %~% که کشته در خرابات اوفتادست
# 34 زمین از سیر او شد جمله ذرات %~% نهاده روی خود در فیض آن ذات
# 35 شد است از عشق خود او ریزه ریزه %~% چو دریا نیز در شور و ستیزه
# 36 چنان مست وصالش آمده باز %~% که بشتابد از او دردی باعزاز
# 37 زمین و آسمان و چرخ و افلاک %~% شود اینجا نهان در بوته خاک
# 38 هر آن فیضی که میریزد ز گردون %~% در اینجا خاک دارد بیچه و چون
# 39 هر آن فیضی که میریزد از آن نور %~% همه میآید اندر خاک مشهور
# 40 هر آن فیضی کز آن حضرت درآید %~% حقیقت خاک قدرت مینماید
# 41 هر آن فیضی که میبارند از ذات %~% خبردارست اینجا جمله ذرات
# 42 از آن بحری که گردون شبنم اوست %~% فلک زان عشق اندر ماتم اوست
# 43 زمین از عشق جانان پست افتاد %~% فلک شد بیقرار و مست افتاد
# 44 چو حق در خاک رخ بنمود اینجا %~% از آن آدم شده صفات و مصفا
# 45 هر آن فیضی که میریزد ز افلاک %~% شود اینجا نهان در بوته خاک
# 46 حقیقت خاک اینجا برقرارست %~% که صنعش دمبدم زان برقرارست
# 47 شود اینجا حقیقت جوهر ذات %~% نماید از همه در عین ذرات
# 48 در اینجا هر که این جوهر ندید است %~% ولی آینده اینجا ناپدید است
# 49 در اینجا جوهر ذات و صفاتست %~% نمود او صفاتش نور ذاتست
# 50 از آن مقصود بد در آفرینش %~% که تا پیدا نماید هردو بینش
# 51 از آن از جوهر آمد سوی عالم %~% که جزو و کل شود دیدار آدم
# 52 چو جزو و کل بآن پیوسته باشد %~% نمود ذات از آن پیوسته باشد
# 53 زوالی نیست در ذات و صفاتش %~% که بی نقصانست اثبات حیاتش
# 54 نمیمیرد کسی از قرب این ذات %~% ولیکن میشود مر محو ذرات
# 55 نمیمیرد کسی بشنو بیانم %~% که زین بحر فنا در میچکانم
# 56 نمیمیرد کسی چون باشد این راز %~% بگویم با تو این معنی دگر باز
# 57 نمیمیرد کسی ای کار دیده %~% زمانی کن سوی پرگار دیده
# 58 نمیمیرد کسی کز نور ذاتست %~% که ذات کل حیات اندر حیاتست
# 59 نمیمیرد ولیکن عشقش اینجا %~% نمود یار گرداند در اینجا
# 60 صفات اینجایگه در اسم آمد %~% از آن نورش به پیشت جسم آمد
# 61 تن از خاکست جان از جوهر پاک %~% مرکب گشته نور و اسم در خاک
# 62 تن از خاک است جان از ذات آمد %~% مرکب شد چو از ذرات آمد
# 63 یکی دان اصل ذات اینجا بمعنی %~% که در این سر بدانی ذات مولی
# 64 همه ذاتست و بهر نقش پیداست %~% ولیکن عقل در شین است و شیداست
# 65 نمود عشق بنگر سوی جانت %~% که تا گوید یقین راز نهانت
# 66 غلام عشق شو تا ره نماید %~% در بسته برویت برگشاید
# 67 غلام عشق شو تا راز دانی %~% نمود اول اینجاباز دانی
# 68 غلام عشق شو تا شاه گردی %~% ز ذات کل بکل آگاه گردی
# 69 غلام عشق شو تا جان شوی تو %~% ز عشق آنگه سوی جانان شوی تو
# 70 غلام عشقم و شاهی است ما را %~% غلامانم مه و ماهی است ما را
# 71 چنان بنمایدت روشن در اینجا %~% که باشد از نی گلشن در اینجا
# 72 تو زان گلشن در اینجا آمدستی %~% هم از این گلخنی روشن شدستی
# 73 ترا چون گلشنت گلخن نموداست %~% ولی بر آتشت افتاده دود است
# 74 در این گلخن بمانده گلشنی باش %~% بقدر خویش بی کبرو منی باش
# 75 در این تاب و تب آتش همی سوز %~% بریز این ریزه و گلشن همی سوز
# 76 چنان در گلخنی فارغ نشسته %~% در گلشن بروی خود ببسته
# 77 فکنده آتش و دودی بگلخن %~% شده گلشن ز نور نار روشن
# 78 تو در آن روشنی کرده نظاره %~% نماند ریزه وانگاهی چه چاره
# 79 بیمرد آتش و آنگه بماند %~% ز بعد انت خاکستر بماند
# 80 تو چون در گلخن هستی بمانده %~% خود اندر عین خاکستر نشانده
# 81 ندیدستی دمی مر گلشن یار %~% که تا روحی ترا آید پدیدار
# 82 در این گلخن بماندستی تو مجروح %~% نداری جز تپش در قوت روح
# 83 در این گلخن بماندستی بناچار %~% شدی از دود گلخن خسته و زار
# 84 در این گلخن گذر کن همچو مردان %~% در آن گلشن نگاهی کن چو مردان
# 85 تو تادر گلخن صورت اسیری %~% نه بینی آنچه جوئی پس چه چیزی
# 86 تو در گلخن فتاده زار و رنجور %~% در آن گلشن نظر کن سر بسر نور
# 87 ببین تا بازیابی گلشن جان %~% وز این گلخن برو خود را مرنجان
# 88 از آن گلشن که گلهایش ستاره %~% ترا اینجا دمی نامد نظاره
# 89 نظاره کن سوی گلشن که جانست %~% همه ارواح و اشباح عیانست
# 90 که میگوید که ماه و آفتابست %~% جمال یار جانش پر ز تابست
# 91 جمال یار از این معنی برونست %~% نظر کن روی او ای دل که چونست
# 92 از آن عالم در این عالم فتادست %~% جمال یار اسمی برگشادست
# 93 در این گلخن سرای عالم چشم %~% شود پیدا ز بود و مینهد اسم
# 94 چو اسم تو در این عالم مسما %~% شود بار دگر در بود یکتا
# 95 از آن عالم در این عالم در آید %~% بخود چون منع خود را مینماید
# 96 چو جسم از خاک و آب آمد پدیدار %~% دگر در باد و آتش ناپدیدار
# 97 شود گل چون در این گلخن بسوزد %~% پس آنگه آتشی دیگر فروزد
# 98 شود جان چون بسوزد سوی گلشن %~% رود بار دگر در سوی گلشن
# 99 ز دید مرد کی یابد حیاتی %~% در آخر باشد او دیدار ذاتی
# 100 که موجود است آن بر کل اشیا %~% از او گشتند سر تاسر هویدا
# 101 در آخر چون شود فانی ضرورت %~% بر جانان شود جان عین صورت
# 102 حیات طیبه آید پدیدار %~% در آن دم چون شود گل ناپدیدار
# 103 صور جان گردد و جان سر جانان %~% شود چون قطره در بحر پنهان
# 104 حیاتی یابد از دیدار دیگر %~% بیابد بیشکی اسرار دیگر
# 105 بمیرد بار دیگر سوی جسم او %~% حقیقت ذات باشد خود نه اسم او
# 106 حقیقت باشد او اندر حیات او %~% که یابد بار دیگر خود حیات او
# 107 دلا عین حیات جان بدیدی %~% ولی جان دیدی و جانان ندیدی
PageV02P007
# 1 چنان مستغرقی کاینجان و جانان %~% بود این آن زمان از خویش پنهان
# 2 شوی و بود خود یکسان نهی تو %~% کز این عین مرض یابی بهی تو
# 3 گمان برداشتی و رنج باقی %~% شکستی مر طلسم و گنج باقی
# 4 شکستی این طلسم و شد پدیدار %~% ترا اینجا حقیقت گنج اسرار
# 5 ترا این گنج در چنگ اوفتادست %~% قمر در چنگ خرچنگ اوفتادست
# 6 توئی سالک ولی زاری فتاده %~% در این چاره بناچاری فتاده
# 7 تو این دم عقده داری در گذرگاه %~% شوی در آخر خود باز بین راه
# 8 چرا این گنج معنی برنداری %~% از آن در باغ و بستان برنداری
# 9 ترا این گنج ملک تست بستان %~% که چیزی نیست ملک و باغ و بستان
# 10 همه باغ جهان و روی عالم %~% نیرزد جوهری اینجا و این دم
# 11 چه باشد باغ و راغ قصرو ایوان %~% که ایوانت شده در سوی کیوان
# 12 اگر ایوان سوی کیوان بر آری %~% چه سود آخر که کلی میگذاری
# 13 ولیکن گنج خواهی برد با خویش %~% تو شاهی میکنی ای مرد درویش
# 14 در اینجا هر که در بحر است آزاد %~% در اینجا گنج خواهد یافت آباد
# 15 دریغا جمله مردان رنج بردند %~% بسوی منزل جان گنج بردند
# 16 ترا گنجست برتر ازدو عالم %~% نموده روی در صورت در این دم
# 17 ترا این گنج اینجا دست دادست %~% که شاه اندر ازل آن با تو دادست
# 18 همه جویای گنج تو شده پاک %~% ولی گنجیست مخفی در سوی خاک
# 19 در اینجاگست گنج شاه بنگر %~% طلسمی بر سر خرگاه بنگر
# 20 درون خاک پنهانست این گنج %~% نیابد هیچکس این گنج بیرنج
# 21 برنج این گنج بتوان یافت اینجا %~% چوب شکستی طلسم این گنج پیدا
# 22 شود در آخر اول نمودار %~% ببین تا بهره تو چیست بردار
# 23 بقدر خویش چندان که توانی %~% برو بردار از این گنج معانی
# 24 از این گنج پر از اسرار جانان %~% کسی کلی نیافت اینجا به اعیان
# 25 نمود کل بجز منصور حلاج %~% که از گنج جواهر ساخت یک تاج
# 26 نهاد آن تاج معنی زود بر سر %~% که او بد شاه و جمله هست چاکر
# 27 نهاد آن تاج هستی بر سر آن شاه %~% که بودش قبه بگذشته ازماه
# 28 از آن تاج اناالحق داشت بر سر %~% که او بر جمله عالم بود سرور
# 29 از آن تاجی که بر فرقش نهادند %~% جز او را هر کسی دیگر ندادند
# 30 اگر چه داشت الا لانموده %~% عیان خویش در لولا نموده
# 31 در این جمله نهاد او تاج بر سر %~% اگرچه در شریعت نیست در خور
# 32 اناالحق زد از آن تاج همایون %~% شدست او پادشاه هفت گردون
# 33 خدائی کرد او در آخر کار %~% بسوزانید تاج خود ابر نار
# 34 چو شاهی از ازل دریافت آخر %~% ز شاهی گشت بر تحقیق ناظر
# 35 در آخر یافت عین لا و الا %~% سرو افسر نهاد گشت کل لا
# 36 در آخر یافت دید قل هوالله %~% بر آن اعیان دمی زد صبغةالله
# 37 در آن دم چونکه حق دید او وخود حق %~% از این معنی دمی زد از اناالحق
# 38 دم او جمله دلها برون تاخت %~% از آن دمدمه در عالم انداخت
# 39 دم رحمان که میگویند اینست %~% که برتر ز آن سماها و زمین است
# 40 دم رحمان که میگویند بنگر %~% درون جان و دل آنگاه ره بر
# 41 دمی داری تو ازدیدار بیچون %~% که پیشت هست موئی هفت گردون
# 42 دم عیسی در این دم بود پنهان %~% کز آن دم مرغ خاکی گشت پران
# 43 دم عیسی تو داری و ندانی %~% که جانانی و کی دردم تو جانی
# 44 دم عیسی نظر کن صبحگاهی %~% که دمدم میزند بر ماه و ماهی
# 45 از آن دم روشنست این کل آفاق %~% که آندم اوفتاده بر همه طاق
# 46 از آن دم بازدان مربود خود را %~% کز آن دم بود او معبود خود را
# 47 از آن دم باز بین این دم در اینجا %~% که آن دم یافت آدم بیشک اینجا
# 48 از آن دم یافت آدم سر پرگار %~% اگرچه بود آدم سر اسرار
# 49 از آن دم یافت چون آدم سر انجام %~% دگر شد در سوی آغاز فرجام
# 50 از آن دم یافت آدم راز اینجا %~% دگر شد راز دردم باز اینجا
# 51 از آن دم روشنی جان بدیدست %~% از آن دم جمله در گفت و شنیدست
# 52 از آن دم صبحدم چون میزند دم %~% که ذات پاک در صبحست همدم
# 53 از آن دم دمدمه در هر دمی بین %~% تو مر ذرات اینجا آدمی بین
# 54 از آن دم گشت پیدا بود آدم %~% که آن دم بود کل معبود آدم
# 55 از آن دم تو اگر این دم ندیدی %~% وجود عالم و آدم ندیدی
# 56 از آن دم دم زن و اینرازها کن %~% وجود تست مر آدم رها کن
# 57 از آن دم دم زن و بنگر در آن راز %~% که دیگر در وجودت کی شود باز
# 58 چو این دم رفت کی آن دم بیابی %~% در این دم خوش بود کآندم بیابی
# 59 چو این دم رفت آن دم رخ نماید %~% ترا چون این دمست پاسخ نماید
# 60 ترا این دم بباید رنج بردن %~% پس آن دم اندر اینجاگنج بردن
# 61 ترا آن دم اگر این دم دهد دست %~% وجود عالم و آدم دهد دست
# 62 در این دم بازیاب آن دم تو زنهار %~% از آن دم بود بود خود پدیدار
# 63 دمی داری که آدم آن پدید است %~% ازاین دم جان جان تو بدید است
# 64 از ایندم دم زن و آن دم طلب کن %~% نظر در جسم و جان بوالعجب کن
# 65 کز آن دم سوی این جسمست پویان %~% نمود خویشتن در جسم جویان
# 66 در این دم کن نظر تا جان ببینی %~% بجان بنگر تو تا جانان ببینی
# 67 در این دم کن سوی جانان نظر تو %~% اگر از سر جان داری خبر تو
# 68 اگر از سر جان نوری بیابی %~% بیک لحظه سوی جانان شتابی
# 69 اگر از سر جان داری خبر تو %~% همه ذرات را میکن خبر تو
# 70 اگر در سر جان ره برده تو %~% چرا مانده درون پرده تو
# 71 اگر از سر جان هستی خبردار %~% بیک ره پردهاش از پیش بردار
# 72 اگر از سر جان داری نشانی %~% تو باشی در عیان صاحبقرانی
# 73 اگر از سر جان داری یقینت %~% حقیقت جانت بیشک راز بین است
# 74 ترا جانست در جان می چه جوئی %~% که تو با او و او باتو تو اوئی
# 75 تو اوئی او بتو پیدا نموده %~% عیان ذات در اشیا نموده
# 76 تو با اوئی و او باتست موجود %~% نظر کن تا ببینی حی معبود
# 77 تو اوئی این چنین غافل بمانده %~% چو مرغ کور مر بسمل بمانده
# 78 تو اوئی ای جمال اوندیده %~% میان خاک ره در خون طپیده
# 79 تو اوئی ای ندیده هیچ اینجا %~% بمانده پای تا سر پیچ اینجا
# 80 تو اوئی ای نرفته در ره او %~% بمانده همچو یوسف در چه او
# 81 تو اوئی ای ندیده کام اینجا %~% فتاده در بلا ناکام اینجا
# 82 تو اوئی ای شده غافل چو مستان %~% ببین دلداررا و کام بستان
# 83 تو اوئی ای ز خود بیرون بمانده %~% چو دودی گرد این گردون بمانده
# 84 تو اوئی ای ندیده وصل او تو %~% بمانده چون پیازی تو بتو تو
# 85 تو اوئی گر گمان برداری از پیش %~% یقین بنمایدت جانان رخ خویش
# 86 تو اوئی گر یقین گردد یقینت %~% یکی بنماید اینجا پیش بینت
# 87 تو اوئی لیک گر خود را نبینی %~% نکوبینی تو خود را بدنبینی
# 88 تو اوئی او درون تست گویا %~% نهان در وصل خود راگشته جویا
# 89 تو اوئی او بتو معروف گشته %~% حقیقت او بتو موصوف گشته
# 90 وجود تست بیشک عین بیچون %~% که بنمودست رخ از کاف و ز نون
# 91 فلک کاف و ز عین نونست بنگر %~% که وی زین هر دو بیرونست بنگر
# 92 فلک کافست و نون مر خاک دیدی %~% ز کاف و نون خدای پاک دیدی
# 93 وجود تست پیدا گشته از کن %~% نظر کن یک زمان اندر سر و بن
# 94 دلت نوریست بس افتاده در خون %~% از آن بینی پر از خون طشت گردون
# 95 دلت نوریست جان دیدار کافست %~% از آن صورت ز روزن پر شکافست
# 96 دلت نوریست در گردون گرفته %~% خود اندر خاک مانده خون گرفته
# 97 دلت نوریست خون میدوست دارد %~% که چون دیدار جانان مینگارد
PageV02P008
# 1 نه اصل خون ز حیوان و نباتست %~% نبات از فیض و فیض از نور ذاتست
# 2 نه اصل جان و دل از قطره خونست %~% ولی این معنی از گفتار بیرونست
# 3 ز فیض نور میروید نباتی %~% ز حیوان بعد از آن آرد حیاتی
# 4 منم عین نبات و بود حیوان %~% شود پیدا حقیقت جسم انسان
# 5 حکیمان میبسی تقریر کردند %~% کتبها را پر از تفسیر کردند
# 6 مر این معنی بسی گفتند اینجا %~% در اسرار بر سفتند اینجا
# 7 ولیکن کرد ناصر سر اظهار %~% بباید میبسفتن آن بناچار
# 8 چرا گوید حکیم پاک دیده %~% در اینجا بود سر پاک دیده
# 9 کمال حکمتش عین الیقین شد %~% از آن پنهان وی از خلق زمین شد
# 10 چنان پنهان شد از خلق جهان او %~% که ماند از صورت و معنی نهان او
# 11 اگرچه بود حکمش مر ورا پیش %~% همه بد دیده او اسرار از پیش
# 12 در آخر حکمتش چون عزلت افتاد %~% از آن در عین ذات و قربت افتاد
# 13 در آخر حکمتش افزود بیچون %~% خدا را بازدید او بی چه و چون
# 14 خدا را باز دید او آخر کار %~% گریزان شد ز خلق او کل بیکبار
# 15 خدا را باز دید و ذات او شد %~% که این معنی یقین ذات او بد
# 16 وجود خویش پنهان کرد اینجا %~% حقیقت بود مردی مرد اینجا
# 17 چو خود را کرد پنهان سوی آن ذات %~% عیان شد در حقیقت زو هر آیات
# 18 همه تقریر او از عقل و جان بود %~% که عقل وجان یقین عین العیان بود
# 19 ز جان و تن همه تقریر پرداخت %~% بآخر جان و تن اینجا برافراخت
# 20 سوی کوه قناعت راهش افتاد %~% خور از ماهی بسوی ماهش افتاد
# 21 در آن قربت که بودش حد و امکان %~% سلوکی کرد و خود را کرد پنهان
# 22 بسوی قاف قربت رفت و بنشست %~% در از عالم بروی خود فروبست
# 23 در از عالم بسوی خود فنا کرد %~% پس آنگه رخ بدرگاه خدا کرد
# 24 در آن قاف قناعت بود چندان %~% که راحت یافت دروی حد و برهان
# 25 چنان حکمت که او را بود اینجا %~% زیان خویش کرده سود اینجا
# 26 حکیمان جهان از روی تعظیم %~% چو او دیگر نخواهد بود بی بیم
# 27 چنان واصل شد اینجا آخر کار %~% که شد از چشم انسان ناپدیدار
# 28 چو یکسان شد از آنسان برگذشت او %~% بساط جزو و کل را در نوشت او
# 29 چو یکسان شد حقیقت یافت آخر %~% چو مردان در رهش بشتافت آخر
# 30 هر آنکو اندر این قاف قناعت %~% گریزد پیش گیرد هر سه عادت
# 31 کم آزاری و کم خوردن حقیقت %~% پس آنگه طاعت از عین شریعت
# 32 بیابد اصل اول همچو مردان %~% رسد چون ناصر خسرو بجانان
# 33 زهی آنکس که عزلت جست آخر %~% که در باطن شدش اسرار ظاهر
# 34 مراو را گشت معنی دیده دید %~% نیابد این مگر آنکس که این دید
# 35 به بینی این تو اینجا آخر کار %~% چو مردان گرد اینجا ناپدیدار
# 36 ز خونی آمدی پیدا تو بنگر %~% در این راه اصل خونی نیک بنگر
# 37 ز خونی آمدی پیدا و پنهان %~% درون خاک خواهی شد نکودان
# 38 ز خونی تو رخ اندر عین صورت %~% ترا پیدا شده این جات نفورت
# 39 ز خونی گشته تو مدتی چند %~% فتاده همچو مرغی مانده در بند
# 40 ز خون پیدا و اندر خاک ماندی %~% میان این پلیدی پاک ماندی
# 41 ز خون نه ماه در عین رحم دوست %~% فروبست او زحکمت بر تنت پوست
# 42 ز خون خوردن بجان بشتافتی باز %~% چو بیرون آمدی جان یافتی باز
# 43 چو بیرون آمدی بر روی خاکت %~% مکانی ساختی آخر چه باکت
# 44 چو نه مه خون و دیگر بس دو سالت %~% همی خون سپید از عین حالت
# 45 نژادت شد ز خون بسته اینجا %~% حقیقت عقل اینجا کرد دانا
# 46 بسی خون خوردی و راهی ندیدی %~% که خود جز در بن چاهی ندیدی
# 47 در این چاه بلاماندی تو پر خون %~% رهی نابرده از این چاه بیرون
# 48 چو یوسف در بن چاهی فتاده %~% نظر در مرکز شاهی گشاده
# 49 چو یوسف بازماندی در اسیری %~% درون چاه تو بدر منیری
# 50 درون چاه ماندستی چو یوسف %~% درون حیرتی و صد تأسف
# 51 درن چاه چون یوسف بمعنی %~% بمانده صورت و معنی مولی
# 52 ترا این عشق کرد اندر بن چاه %~% فروانداخت دیگر در بن چاه
# 53 رسی با رفعت و عز و کمالت %~% چو بیرون آمد از چاه وبالت
# 54 برون آرد ترا از چاه آخر %~% رساند بیشکی با جاه آخر
# 55 در آخر قدر چاهی بازیابی %~% مقام عزت و اعزاز یابی
# 56 تو چون یوسف رسی در مصر جانت %~% شود مکشوف در راز نهانت
# 57 تو چون یوسف روی بر تخت جانا %~% شوی از عشق نیکوبخت جانا
# 58 کنون از یوسف معنی جدائی %~% فتاده اندر این چاه بلائی
# 59 ترا یوسف نموده رخ در اینجا %~% همه ملک دلت پرشور و غوغا
# 60 نمیبینی تو یوسف بر سر تخت %~% که تا بختت نشاند بر سر تخت
# 61 نمیبینی تو یوسف رادر آن دید %~% نخواهی دید دیگر این که بشنید
# 62 که یوسف آمده اینجا پدیدار %~% مرا او را جان یعقوبی طلبکار
# 63 چو یوسف بر سر تختست بنگر %~% ز دیدار عزیزش زود برخور
# 64 چو یوسف رخ نمود و خود عیان کرد %~% خود اینجا فتنهخلق جهان کرد
# 65 ترا یوسف جمال خویش بنمود %~% در اینجاگه وصال خویش بنمود
# 66 از اول بود اندر چه فتاده %~% کنون بر تخت شد ای مرد ساده
# 67 ندیدی یوسف جانت در اینجا %~% دو روزی هست مهمانت در اینجا
# 68 ترا مهمانست یوسف گربدانی %~% تو مر جانان مگر جانان بدانی
# 69 جمال یوسف از برقع پدیدار %~% چرا پرده فروهشتی بر رخ یار
# 70 جمال یوسف است اینجای تابان %~% بنزد عاشقان چون مهر رخشان
# 71 جمال یوسف اینجا رخ نموداست %~% فراز تخت جان در عین بودست
# 72 جمال یوسف تست آشکاره %~% بر او ذرات عالم در نظاره
# 73 ندیدی یوسف ای در خواب مانده %~% درون بحر در غرقاب مانده
# 74 ندیدی یوسف ای افتاده معذور %~% که از یوسف بنزدیکی شده دور
# 75 ندیدی یوسف صدیق اینجا %~% که تا یابی عیان تحقیق اینجا
# 76 ندیدی یوسف و در خون بماندی %~% ز وصل یوسفت بیرون بماندی
# 77 ندیدی یوسف و در انتظاری %~% بهرزه بود عمرت میگذاری
# 78 ندیدی یوسف اندر جان خود تو %~% از آن ماندی نه نیک و هست بد تو
# 79 تو یوسف را ندیدی کور هستی %~% اگرنه کوری ای بیچاره مستی
# 80 ترا یوسف درون پرده و تو %~% بخود هستی خود گم کرده خود تو
# 81 ترا گم کرده ره عقل پراندیش %~% جمال یوسفت بد در عیان پیش
# 82 نبرد او راه و تو از ره بینداخت %~% چو پروانه ترا در شمع بگداخت
# 83 زهی در خاک ره در خون طپیده %~% جمال یوسف اینجاگه ندیده
# 84 مصیبت نامه باید ز آغاز %~% که بر یوسف بدیدی عاقبت باز
# 85 چو یوسف با تو در پرده نشستست %~% وجود تو ترا از دور خستست
# 86 ترا یعقوب ماتم دیده یار %~% بمانده در فراق یوسف خوار
# 87 ترا یوسف جدا و تو جدائی %~% از آن در فرقت و عین بلائی
# 88 ترا یوسف بشد از پیش ناگاه %~% فتاده گشت یوسف در بن چاه
# 89 ز تو شد دور و اندر چاه غم ماند %~% در آن منزل میان لانعم ماند
# 90 وگر از چاهش آوردند بیرون %~% رسیده با تو و تو دل پر از خون
# 91 جمال او به نشناسی دگر باز %~% حجاب پرده از یوسف برانداز
# 92 حجاب پرده از رویش برافکن %~% که اسرارت شود اینجای روشن
# 93 حجاب از روی یوسف زود بردار %~% نظر کن روی یوسف ای دلازار
# 94 حجاب روی یوسف باز کن تو %~% چو یوسف بر زلیخا ناز کن تو
# 95 حجاب از روی یوسف چون شود دور %~% ترا گردد عیان اسرار منصور
# 96 حجابش باز کن از روی و بنگر %~% که خورید رخت بگرفت یکسر
# 97 حجابش باز کن از روی چونماه %~% که تا کلی بسوزانی تو خرگاه
# 98 حجابش بازکن از روی پرده %~% بسوزان هفت چرخ سالخورده
# 99 حجابش دور کن از رخ زمانی %~% فروخوان هر زمانش داستانی
# 100 حجاب این برقعست و بی تأسف %~% عیان بردارهان از روی یوسف
# 101 چو برداری ز رویش پرده ناز %~% به پیش شمع رویش زود بگداز
# 102 چو برداری ز رویش پرده عز %~% مگو از ماه و خور دیگر تو هرگز
# 103 چو برداری ز رویش پرده ذات %~% بخوان بر هر دو جمعش زود آیات
# 104 درونش ثم وجه الله بنگر %~% وزان وجهت عین الله بنگر
# 105 دو عالم در رخ او کل عیان بین %~% رخش خورشید برج لامکان بین
# 106 دو عالم از فروغ نور رویش %~% مثال ذره افتاده سویش
# 107 دو عالم پرتو یک لمعه اوست %~% دو عالم پرتو دیدار آن روست
# 108 جمالش ماه تا ماهی گرفتست %~% دلت گر نیز آگاهی گرفتست
# 109 جمال یوسف اندر تو نهانی %~% ترا حیوان شمارم گرچه جانی
# 110 رخش بنگر بخوان پس قل هوالله %~% درون جان نظر کن ما سوی الله
# 111 دو معنی دارد این گر راز دانی %~% دو معنی در یکی کل بازدانی
# 112 بمعنی رهبری و ره بیابی %~% چو مردان کز دل آگه بیابی
# 113 چو مردان راهبر تا راه یابی %~% در آن دیدار دید شاه یابی
# 114 ندانم تا سخن با که بگفتم %~% مر این درهای معنی از چه سفتم
# 115 که میداند که این اسرارها چیست %~% که دل هر لحظه خون برجای بگریست
# 116 که برخواند در اینجا راز عطار %~% که داند عاقبت مر ناز عطار
# 117 چنان عطار چون یعقوب آمد %~% که عین طالبش مطلوب آمد
# 118 دل عطار این دم جان ندارد %~% که دل جانست جان جانان ندارد
# 119 دلش جانست و جان دل سوی جانان %~% بخواهد رفتن اندر پرده پنهان
# 120 چنان در عین دانائی فتادست %~% که سر از دور پیش جان نهادست
# 121 سر و جان را برش بنهاد از دور %~% ندارد جز مر این زانست معذور
# 122 که میداند یقین تا جانش اینجا %~% که او پیداست در پنهانش اینجا
# 123 دل و جانش چه باشد تا نشاند %~% چو یک قطره ابر جانان فشاند
# 124 چنان از شوق جانانست در ذات %~% که هم ذاتست گوئی جمله ذرات
# 125 بخواهد باخت جان در پای دلدار %~% اگرچه هست در غوغای دلدار
# 126 چنان غوغا نمودست یار بیچون %~% که خواهد ریختن از حلق او خون
# 127 مقامی دارد او رادر مقالت %~% کز آنجا یافت او عین سعادت
# 128 نهاده راز کل در جان یقین او %~% در این آفاق آمد پیش بین او
# 129 خراباتی است در عین خرابات %~% مناجاتی است اندر کشف طامات
# 130 بهم پیوسته کفر و فسق و اسلام %~% که اینجا مینماید نیک با نام
# 131 چو من رفتم چه کفرست و چه دینست %~% که در آخر مرا عین الیقین است
# 132 چو من رفتم چه بت باشد چه زنار %~% چه غم دارم چو یار آمد بدیدار
# 133 چو من رفتم چه ماند عین آن ذات %~% شود خورشیدم اینجا عین ذرات
# 134 رها کردم نمود جسم بیجان %~% رسیدم در جمال روی جانان
# 135 مرا یوسف نموده روی خود باز %~% از او دیدم از او انجام و آغاز
# 136 مرا یوسف درون پرده باشد %~% که ره بر دیگران گم کرده باشد
# 137 مرا بنموده ره در سوی خود او %~% بکردم فارغ از هر نیک و بد او
# 138 مرا گفتا که اینجا وصل خواهی %~% ز بعد اصلم ار تو وصل خواهی
# 139 منم اصل اندر اینجا وصل دیده %~% ترا در پرده دیده اصل دیده
# 140 منم اصل و منم وصل و منم ذات %~% که بنمودم ترا در دید ذرات
# 141 منم اصل تمامت بود اشیا %~% منم هم یوسف و معبود اشیا
# 142 منم بنموده رخ از کاف وز نون %~% گرفته عکس رویم هفت گردون
# 143 منم بنموده رخ اندر دل وجانت %~% همی گویم دمادم راز پنهانت
# 144 منم دیدارو دیدارم ندیدی %~% منم اسرار و اسرارم شنیدی
# 145 بگفتم با تو اسراری که دارم %~% نمودم با تو هر کاری که دارم
# 146 منم نقطه که میگردم چو پرگار %~% ترا از خویشتن کردم پدیدار
# 147 منم بیچون ترا چون آفریدم %~% نمییابی در این جاوید دیدم
# 148 منم کردم بیان در هر معانی %~% هر آن چیزی که گفتم خود بدانی
# 149 بدانی گفت و بینی باز عطار %~% ولیکن هستی اندر عین پندار
# 150 ندانی خواند هستی یا ز پیشم %~% اگرچه من ترا هم کفر و کیشم
# 151 گمان داری از آن رویم نبینی %~% گمان بردار اگر صاحب یقینی
# 152 گمان داری از آنی مانده حیران %~% چو دولابی شدستی سخت گردان
# 153 گمان داری ندیدی هیچ رویم %~% فتادستی از آن در گفتگویم
# 154 گمان داری از آنی مانده بر در %~% مهی دریافته وصلم منم خور
# 155 ز من دوری فتادهای مه نو %~% دمادم تا دهم من نور پرتو
# 156 ز من افتده دور و ناصبوری %~% بمعنی سخت نزدیک از چه دوری
# 157 ز من دوری ولی آرم بر خود %~% کنم بر جسم و جانم رهبر خود
# 158 ز من دوری کنون شیدا بمانده %~% ز ناپیدائیم پیدا بمانده
# 159 منم خورشید و تو بدر تمامی %~% منم پخته ولی تو سخت خامی
# 160 جمالم میشناسی لیکن ازدور %~% فتادستی از آنی سخت معذور
# 161 جمالم میشناسی گر چه بدری %~% بخوان آخر بقدر الله قدری
# 162 رسانم آخرت با خویشتن تو %~% منم محو فنا مر جان و تن تو
# 163 چونقد من ز روی تست یکسان %~% منم خورشید و تو ماهی به یکسان
# 164 رسانم آخرت تا باز یابی %~% مرا دیدار خود در راز یابی
# 165 رسانم با خودت هم بیشکی من %~% که تا گردیم هر دو دیگ یک من
# 166 مرا بنگر تو بود خود رها کن %~% بنزد بود من خود را فنا کن
# 167 مرا بنگر برافکن صورت خویش %~% حجابم جسم و جان بردار از پیش
# 168 مرا بنگر که خود رامن ببینی %~% در این بودم اگر صاحب یقینی
# 169 مرا بنگر که جز من هیچ نبود %~% که هر چیزی ز من جز هیچ نبود
# 170 مرا بنگر تو در ذرات عالم %~% که میگویم ترا سر دمادم
# 171 چو من جانم درون تو نظر کن %~% ز من ذرات جسمت را خبر کن
# 172 خبر کن جمله ذرات از من %~% که من کردم ترا اسرار روشن
# 173 خبر کن از من این بود وجودم %~% که من رخ این زمان در سر نمودم
# 174 خبر کن از من اینجا سالکان را %~% که بشنفتی همه شرح و بیان را
# 175 خبر کن سالکانم را بتحقیق %~% که تا یابند مانند تو توفیق
# 176 خبر کن تا خبر یابند اینجا %~% چو ذره زود بشتابند اینجا
# 177 خبر کن جمله از خورشید رویم %~% که من در جمله اندر گفتگویم
# 178 خبر کن جمله از من تا بدانند %~% چو در تو دیدنم حیران بمانند
# 179 خبر کن جمله ازمن تا نمودار %~% به بینند وشوند از خواب بیدار
# 180 خبر کن جمله از من از عنایت %~% که تا بخشم مر ایشان را سعادت
# 181 خبر کن جمله از من تا عیانم %~% نپندارد عیان جان نهانم
# 182 چو ذات یوسف این گفتست با من %~% مرا اسرارها زو گشت روشن
# 183 منم یعقوب یوسف باز دیده %~% دگر هم عزت و هم ناز دیده
# 184 منم یعقوب دیده روی دلدار %~% حجابم رفته و یارم پدیدار
# 185 منم یعقوب یوسف آمده پیش %~% نهادم مرهم اینجا بر دل ریش
# 186 منم یعقوب یوسف در درونم %~% ز من پرس از وصالش تا که چونم
# 187 جمال یوسفم شد آشکاره %~% از آن کردم نمود بود پاره
# 188 جمال یوسفم بنمود دیدار %~% چو مه گشتم بر خود ناپدیدار
# 189 جمال یوسفم تابان نمودست %~% چو خورشیدی دلم رخشان نمودست
# 190 جمال یوسفم در مصر جانست %~% ز من بیشک همه شرح و بیانست
# 191 منم یوسف جمال آفتاب است %~% شده ذرات من درنور و تابست
# 192 منم یوسف که عین جاه دیدم %~% در آخر رفعت این چاه دیدم
# 193 منم یوسف نموده رخ ز پرده %~% بمن حیرانست چرخ سالخورده
# 194 منم یوسف که اسرار کماهی %~% گرفته نورم از مه تا بماهی
# 195 منم یوسف نموده رخ پر از تاب %~% جمال ماه کنعانم تو دریاب
# 196 جمال من چنان غوغافکندست %~% که اول شور در جانها فکندست
# 197 جمال من مسخر کرد عالم %~% نمودی بدر من دیدار آدم
# 198 جمال من چنان بنمود اینجا %~% که کار بسته کل بگشود اینجا
# 199 جمال من یقین عین جمال است %~% زبانها در جلالم گنگ و لالست
# 200 جمل من بهروصفی که گویند %~% نمیدانند و سرگردان چو گویند
# 201 جمال وصف کرده هر زبانی %~% بهر شرحی بگفتند از بیانی
# 202 که یارد وصف کردن اندر اینجا %~% مگر صاحبدلی جان مصفا
# 203 که داند شرح گفتن همچو عطار %~% کند اینجا صفات من پدیدار
# 204 چو عطارست اینجا واقف من %~% حقیقت اوست بیشک کاشف من
# 205 چو در وصفم بمعنی در فشاند %~% ز دریای معانی در چکاند
# 206 نیامد هیچ کس مانند عطار %~% که گوید با زمانه دیدن یار
# 207 نه از دور فلک تا دور آدم %~% نگفتست این معانی تا بدیندم
# 208 نه کس بر دست ره چون او در اسرار %~% که دارد در درون جان و دل یار
# 209 زمانی باز کن چشم دل خود %~% که کردستم ترا من واصل خود
# 210 زمانی باز کن مر چشم دل باز %~% که بنمودست هم انجام و آغاز
# 211 چو من ره بردم و راهت نمودم %~% در بسته برویت برگشودم
# 212 جواهرنامه کردستم ترا فاش %~% زمانی در یقین مانند من باش
# 213 منت گفتم بسی در پرده اینجا %~% نمود بیشکی گم کرده اینجا
# 214 بسوی من رسی بنگر سلوکم %~% که در معنی عیان شمس الدلوکم
# 215 سلوک من ببین اندر خدائی %~% که کردم صورت و معنی خدائی
# 216 لقا بنمودش مانند منصور %~% نمایم من یقین تا نفخه صور
# 217 ایا سالک گراینجا باز بینی %~% تو مر عطار در خود باز بینی
# 218 مرا در خود طلب مطلوب حاصل %~% که تا گردانمت در عشق واصل
# 219 مرا در خود نگر منگر بهر سوی %~% که تا بنمایمت در نور خود روی
# 220 مرا درخود نگر وز خویش بگذر %~% جمال معنیم در خویش بنگر
# 221 مرا در خویشتن بین تا بدانی %~% چنین شو گر چو من صاحب یقینی
# 222 فرید آمد تو راز دیدن من %~% شود هر راه تاریک تو روشن
# 223 کنم مر روشنت من راه تاریک %~% بگویم نکتههای نغز باریک
# 224 منم جوهر عرض دریای معنی %~% مشو اینجای ناپروای معنی
# 225 چنان خود در درون خود باش ساکن %~% که تا باشی تو ازدلدار ایمن
# 226 منت گفتم چو راز این سخن باز %~% اگر یابی تو اسرار کهن باز
# 227 ز من دان و ز من بین و زمن گوی %~% ز من پرس و ز من اسرار کل جوی
# 228 چگویم گر مر این معنی بیابی %~% منم بی تو تو سوی من شتابی
# 229 مقام سالکی بردارمت من %~% یقین خویش رهبر دارمت من
# 230 عیان واصفت آرم بدیدار %~% کنم مانند خویشت ناپدیدار
# 231 چنان رخ نمایم در دل و جان %~% که بنمایم یقینت جان جانان
# 232 کرا میگوی این اسرار عطار %~% که درخوابند جمله نیست هشیار
# 233 کسی کو دید جان و یافت در خود %~% مه و خورشید تابان یافت در خود
# 234 نداند این ولی چون این بداند %~% بسان عاقلی حیران بماند
# 235 چه میداند کسی این راز بیچون %~% که تا اینجا خورد اندر غم او خون
# 236 کسی کو خون خورد در سالها او %~% بسی یابد در اینجا حالها او
# 237 هزاران پیش اینجا از کتبها %~% بخواند تا برآید از حجبها
# 238 شود مر سالک او راه دیده %~% در آخر مر جمال شاه دیده
# 239 چنان درواصلی در سر این باز %~% که اینجا سوخته باشد باعزاز
# 240 ره جانان بسی پیموده باشد %~% ابا او گفته و بشنوده باشد
# 241 که جز جانان نبیند نیز مرحم %~% چنان واصل بود در کون عالم
# 242 همه جانان بود در دید معبود %~% زیان خویش داند بیشکی سود
# 243 همه جانان بود اینجا حقیقت %~% نماند دید او اندر طبیعت
# 244 همه جانان بود در جمله اشیا %~% گهی مه باشد و گاهی ثریا
# 245 گهی خورشید باشد بی زوال او %~% گهی چون مه شود در اتصال او
# 246 گهی چون مه شود سالک در افلاک %~% گهی واصل شود چون کره خاک
# 247 گهی چون آتشی اینجا بسوزد %~% گهی چون شمع دیگر برفروزد
# 248 گهی چون آب گردد او روانه %~% طلب دارد حیات جاودانه
# 249 گهی چون باد باشد راحت جان %~% گهی چون میوه اندر باغ و بستان
# 250 گهی ریزان کند برگ از شجر را %~% گهی برگ آورد نیک از ثمر را
# 251 گهی چون خاک باشد بست اینجا %~% گهی چون آب باشد مست اینجا
# 252 گهی باشد لگد خور زیر هر پای %~% شود مانند ذره جای بر جای
# 253 گهی می بر دهد در روی عالم %~% کند هر باغ و بستان شاد و خرم
# 254 گهی باشد در او گنج معانی %~% گهی باشد در او راز نهانی
# 255 گهی مرزنده آرد جمله ذرات %~% گهی محو فنا در دیدن ذات
# 256 گهی باشد زپای بسته چون کوه %~% بزیر بار غم چون کوه اندوه
# 257 گهی آرد برون جوهر از آنجا %~% نه یک جوهر زهر گونه هویدا
# 258 گهی چون خاک گردد ریزه ریزه %~% که یارد کرد با عشقش ستیزه
# 259 گهی در شور باشد همچو دریا %~% گهی موجش برد سوی ثریا
# 260 گهی در وصال آرد به بیرون %~% بتابد تابشش در هفت گردون
# 261 گهی جوهر بزیر آید ز بود او %~% کسی باید که بتواند نمود او
# 262 وز این دریا بود پیوسته آگاه %~% ندیده باشد اینجاگه رخ شاه
# 263 رخ دلدار اینجا دیده باشد %~% ابااو گفته و بشنیده باشد
# 264 بجز یکی نبیند در عیان او %~% بجز یکی نباشد جان جان او
# 265 همیشه در یقین او ذات باشد %~% نمود جمله ذرات باشد
# 266 همیشه در یقین قل هوالله %~% یکی داند عیان راز هوالله
# 267 بجز توحید چیزی ره نداند %~% بجز توحید الا الله نخواند
# 268 بجز توحید حق اینجا نگوید %~% درون پرده جز جانان نجوید
# 269 بیابد چون بیابد راز اینجا %~% ببیند چون بیابد باز اینجا
# 270 چنین کس خواهم اینجا کار دیده %~% که باشد او وصال یار دیده
# 271 که بشناسد مرا اینجا عیانی %~% مرا داند همه شرح و معانی
# 272 تو ای عطار با خود گوی و خود بین %~% نه خودبین باش الا خود خدابین
# 273 تو ای عطار بگذر از فنا تو %~% فنا بشناس کل عین بقا تو
# 274 مشو میگوی اسرار حقیقی %~% که با روح القدس اینجا رفیقی
# 275 اگرچه روح پاکت گشت جانان %~% توئی در جزو و کل خورشید تابان
# 276 توئی این دم رخ دلدار دیده %~% زهر معنی جمال یار دیده
# 277 جواهر نامه باقی چند ماندست %~% ز بهر این دلم در بند ماندست
# 278 رسانی این تمام آخر بپایان %~% دگر هیلاج سر ذات جانان
# 279 بگوئی بعد جوهر آشکاره %~% کنندت آن زمان مر پاره پاره
# 280 کتابی دیگر است از جوهر راز %~% که بی پرده سخن راند در اعزاز
# 281 یقین وصلست در وی رخ نموده %~% مرا دلدار زان پاسخ نموده
# 282 چنان واصل شدم در دید هیلاج %~% که خواهم کشت خود را همچو حلاج
# 283 حقیقت آن کتاب اینجا مر راز %~% نماید آخر کارم بکل راز
# 284 ز عشقش روز و شب دل بیقرارست %~% ز درد عشق اینجانم فگارست
# 285 مرا اندر نهان گفتست محبوب %~% که طالب بوده کردی تو مطلوب
# 286 در آخر چون نماند مر حجابت %~% نمای آخر بکل عین کتابت
# 287 همه ذرات اینجا کن تو واصل %~% همه مقصود از اینجا کن تو حاصل
# 288 چه میگوید دل از مستقبل وحال %~% بهرزه میزنی در خویشتن فال
# 289 یکی را کن تمام و بعداز آن تو %~% دگر را کن بکل شرح و بیان تو
# 290 یکی را کن تمام و شاد میباش %~% بروی دوست تو آزاد میباش
# 291 نمیبینم در این عین ریاضت %~% که تا کی باز بینم آن سعادت
# 292 در اندیشه چنان مست و خرابم %~% که یک لحظه نیاید هیچ خوابم
# 293 نخفتم یک نفس جانا تو دانی %~% که میگوئی مرا راز معانی
# 294 نخفتم یک نفس تا عمر دارم %~% در اندوهت دمادم میگذارم
# 295 نخفتم یک نفس بیدار باشم %~% ترا پیوسته من در کار باشم
# 296 نخفتیدم دمی اندر خوشی من %~% سزد گر سوی ذات خود کشی من
# 297 نخفتیدم دمی در خواب جانا %~% فتاده اندر این غرقاب جانا
# 298 دمی ز اندیشه من خالی نبودم %~% ز تو گفتم همه از تو شنودم
# 299 دمی ز اندیشه تو این دل من %~% نشد خالی در این آب و گل من
# 300 چنانم در تجلی گم ببوده %~% که این قطره بکل قلزم نموده
# 301 چنانم در تجلی تو حاضر %~% در این گم بود کی در جمله ناظر
# 302 چنانم در تجلی تو جانباز %~% که افکندم ز خود این پرده راز
# 303 چنانم در تجلی گم شده من %~% که بود تو بکل حاصل شده من
# 304 چنانم در تجلی وصل دیده %~% که هستم بیشک من وصل دیده
# 305 چنانم در تجلی راز دیده %~% که هستم بیشکی من راز دیده
# 306 چنانم در تجلی آفتابی %~% که هر لحظه برم در تک و تابی
# 307 چنانم در تجلی بود بوده %~% که دانم جمله با معبود بوده
# 308 چنانم در تجلی همچو ماهی %~% که گه کوهی نمایم گاه کاهی
# 309 چنانم در تجلی فارغ و خوش %~% که گه آبی شوم من گاه گه آتش
# 310 چنانم در تجلی تو آباد %~% که گه خاکم گهی در سیر چون باد
# 311 چنانم در تجلی همچو کوهی %~% که باشم در تجلی با شکوهی
# 312 چنانم در تجلی همچو دریا %~% که جوهر میفشانم در هویدا
# 313 چنانم در تجلی چون فلک من %~% که دیدم ذات اشیا یک بیک من
# 314 چنانم در تجلی دید رویت %~% که هر دم سر نهم بر خاک کویت
# 315 چنانم در تجلی ذات گشته %~% که بیشک جمله ذرات گشته
# 316 چنانم در تجلی راز گویان %~% نه با عصفور با شهباز گویان
# 317 نمودم آنچه بنمودی مرا تو %~% بگفتم آنچه گفته مرا تو
# 318 بگفتم راز تو با رند و اوباش %~% بکردم سر تو اینجایگه فاش
# 319 ز عشقت گفتم و در درد مردم %~% شدم من زنده و این گوی بردم
# 320 ز عشقت آگهم ای جان من تو %~% در این عالم خور تابان من تو
# 321 ز عشقت آگهم ای جان جانم %~% که هستی آشکارا و نهانم
# 322 ز عشقت آگهم ای راحت جان %~% از آن میبارم از خود در و مرجان
# 323 ز عشقت آگهم ای بود جانها %~% که دیدستم چنین شرح و بیانها
# 324 ز عشقت آگهم ای راحت دل %~% که کردی آخر کارم تو واصل
# 325 ز عشقت آگهم ای راز جمله %~% که اینجا میدهم آغاز جمله
# 326 ز عشقت آگهم ای نور دیده %~% که هستم ذات پاکت جمله دیده
# 327 ز عشقت آگهم در آخر کار %~% که خواهم کشتنم آخر چنین زار
# 328 ز عشقت آگهم کآخر ستیزی %~% ابرحق حق شده خونم بریزی
# 329 ز عشقت آگهم ای جان جانم %~% که خواهی کشت آخر در نهانم
# 330 ز عشقت آگهم تسلیم مانده %~% ولی خوف و بلا و بیم مانده
# 331 ز عشقت آگهم ای برتر از نور %~% که خواهم رفت بر دارت چو منصور
# 332 چو منصور تو جان خود ببازم %~% پس آنگه سوی ذاتت سرفرازم
# 333 منم بنموده رخ تا چند گوئی %~% منم عین العیان تا چند گوئی
# 334 منم در چشم تو بینائی تو %~% منم در دست تو گیرائی تو
# 335 منم در دید دیدار تو پنهان %~% نمود و رخ چنین میگوی و میدان
# 336 منم در تو چنین آتش فکنده %~% ترا در دید خود سرکش فکنده
# 337 منم در تو چنین خوناب برجای %~% روانه گشته چون سیلاب اینجای
# 338 منم در تو چو خاک افتاده اینجا %~% ترا کرده ز دید خود مصفا
# 339 منم چون کوه اینجا در تن تو %~% فتاده خرد کرده مسکن تو
# 340 منم چون بحردر دریای جانت %~% چنین آورده در شور فغانت
# 341 منم از جان ترا اینجا هواخواه %~% تو هر چیزی که میخواهی مرا خواه
# 342 منم اینجا بتوکل قائم الذات %~% چو خورشیدی و ما جمله ذرات
# 343 من تابان شده اندر دل تو %~% گشاده رازهای مشکل تو
# 344 مرا بشناس و میبینم دمادم %~% نموده عین یاهویت در این دم
# 345 منم یاهو درون جانت امروز %~% ترا بنموده بخت و حال فیروز
# 346 منم یاهو درون جسم و جانت %~% حقیقت آشکارا و نهانت
# 347 منم یا هو درون سینه تو %~% منم بنگر منم دیرینه تو
# 348 منم یا هو یقین درکل اشیا %~% منم برجمله اسرار دانا
# 349 منم عشق ازل اینجا نموده %~% وصال خویش در غوغا نموده
# 350 منم اول که پایانی ندارم %~% که جانانم که جانانی ندارم
# 351 منم بی شبهه حی لایموتم %~% که نی خوابست و نی جان و نه قوتم
# 352 منم آن صانعی که قطره آب %~% کنم اندر خم خورشید جانتاب
# 353 منم آن قادری بر کل عالم %~% که بنمایم زخاک اسرار آدم
# 354 منم آن حاضری بر جمله موجود %~% که من جمله بر آرم عین مقصود
# 355 منم آن ناظری بر جمله بینا %~% که از پنهان کنم هر دم هویدا
# 356 منم آن ناظری کز علم حکمت %~% دهم من بنده را تعظیم و رفعت
# 357 منم آن عالمی بر جمله حاضر %~% که باشم بر همه پیوسته ناظر
# 358 منم داننده اسرار جمله %~% منم هم نقطه و پرگار جمله
# 359 منم موجود و بود من عیانست %~% ولی از چشم هر انسان نهانست
# 360 نگر قرآن من در عین آیات %~% که تا از صورت افتی در سوی ذات
# 361 نگر قرآن من تا راز دانی %~% در اینجا سر ذاتم باز دانی
# 362 نگر قرآن من در جمله اشیا %~% که کل از نور قرآن گشت پیدا
# 363 نگر قرآن من تا هر زمانی %~% فروخوانی از اینجا داستانی
# 364 نگر قرآن من بیشک در اینجا %~% نموده ذات در یک در در اینجا
# 365 نگر قرآن من اسرار جمله %~% که آمد بیشکی دیدار جمله
# 366 هر آنکو سر قرآنم بداند %~% یقین پیدا و پنهانم بداند
# 367 هر آنکو سر قرآن یافت اینجا %~% بسوی ذات کل بشتافت اینجا
# 368 اگر اسرار قرآن بازدانی %~% حقیقت اندر او هر راز دانی
# 369 اگر اسرار قرآن رخ نماید %~% ترا از ذات خود پاسخ نماید
# 370 اگر اسرار قرآن گشت موصوف %~% ترا بیشک شوی در جمله معروف
# 371 اگر اسرار قرآن دیده تو %~% یقین دانم که صاحب دیدهتو
# 372 اگر اسرار قرآن خوانده باز %~% حجاب صورت از معنی برانداز
# 373 چو قرآنست اینجا راز بیچون %~% نموده ذات خود در بیچه و چون
# 374 چو قرآنست اینجاگه پیامش %~% بخوان هر لحظه راز جان کلامش
# 375 چو قرآنست اینجاگه دوایش %~% حقیقت عین دیدار بقایش
# 376 بقرآن کن تقرب همچو مردان %~% وجود خویشتن آزاد گردان
# 377 بقرآن کن تقرب از دل پاک %~% که تا گردی تو روحانی در این خاک
# 378 بقرآن کن تقرب از دل و جان %~% بخوان یخرج تو تا لؤلؤ مرجان
# 379 بقرآن کن تقرب تا شوی یار %~% نماید رخ ترا معنی بسیار
# 380 بقرآن کن تقرب همچو منصور %~% کز این سر گشت در آفاق مشهور
# 381 حقیقت گشت دیدار دو عالم %~% ز قرآن یافت اسرار دو عالم
# 382 ز قرآن یافت سر لامکانی %~% گذر کرد از زمین اندر زمانی
# 383 ز قرآن یافت او عین العیانی %~% ز قرآن یافت اسرار معانی
# 384 ز قرآن یافت اینجا دید دیدار %~% اناالحق زد از آن شد بر سر دار
# 385 ز قرآن یافت در قرآن قدم زد %~% نمود خویش کلی بر عدم زد
# 386 ز قرآن یافت او دیدار بیچون %~% بگفت اسرار قرآن بیچه و چون
# 387 ز قرآن یافت این نام اندر آفاق %~% میان عاشقان افتاد از آن طاق
# 388 ز قرآن او حقیقت رهنمون شد %~% ز شوق عشق در دریای خون شد
# 389 ز قرآن بازدید اینجایگه حق %~% خدا گشت وز قرآن زد اناالحق
# 390 ز قرآن قل هوالله باز دید او %~% نظر کرد و درون راز دید او
# 391 ز قرآن دم زد و او بود قرآن %~% حقیقت میندانی تا که جانان
# 392 ز قرآن درگشا تا راز یابی %~% تو چون منصور خود در باز یابی
# 393 منم دانای قرآن در حقیقت %~% نمودم جمله در سر شریعت
# 394 منم دانا که اینجا غیب دانم %~% همیشه مطلع بر انس و جانم
# 395 منم بیچون و بی دیده چگونه %~% که هستم در درونها و برون نه
# 396 منم بی شبهه بی مثلم رسانید %~% که بود من ابی من خود بدانید
# 397 چو بنمایم کسی را دیده خویش %~% حجاب کفر و دین بردارم از پیش
# 398 حجاب کفر و دین و خوب و زشتم %~% همه در خاک قدرت من نوشتم
# 399 منم اینجا حقیقت کفر و اسلام %~% مرا اینجا حقیقت ننگ با نام
# 400 مرا جویند و من در جمله موجود %~% مرا بودند و من در جمله معبود
# 401 مرا خوانند و من درجمله خوانم %~% مرا دانند و من در جمله دانم
# 402 حکیم لم یزل هم لایزالم %~% حقیقت نور قدسی جلالم
# 403 بمن پیدا شده اینجا سراسر %~% منم پروردگار حی داور
# 404 بمن پیدا شده هر انس و جانم %~% مرا دانند و من در جمله دانم
# 405 حکیم لم یزل هم لایزالم %~% حقیقت نور قدس لایزالم
PageV02P009
# 1 تعالی الله از دیدار ذاتم %~% تعالی الله از عین صفاتم
# 2 تعالی مالک الملک قدیمم %~% که هم رحمان و هم حی و رحیمم
# 3 تعالی واجب الجود وجودم %~% نباشد تا ستاید زانکه بودم
# 4 همه جانها ز من حیران نماید %~% فلک در ذات من گردان نماید
# 5 منم من باشم و گردان این خلق %~% نهان در ذات بیچونم که الحق
# 6 کنم زنده چو میرانم تمامت %~% نمایم بعد از آن یوم القیامت
# 7 حساب عدل آن روز ترازو %~% برانم یک بیک از زور بازو
# 8 یدالله من از جمله فزونست %~% که ذاتم هم درون و هم برونست
# 9 ید الله من آمد در دل کل %~% گرفته برگشاده مشکل کل
# 10 بعدلم گر کسی کردست روزی %~% در اینجاگاه بر بیچاره سوزی
# 11 ستانم داد او زو من ستانم %~% که من جان بخشم و من جان ستانم
# 12 دهم من جمله را بستانم آن باز %~% که دارد آخر اندر عز و اعزاز
# 13 مرا رحمت فزونست اندر اینجا %~% فشانم بر جهود و گبر و ترسا
# 14 بقدر هر کسی رحمت کنم من %~% نه همچون دیگران زحمت کنم من
# 15 اگرچه سر قرآنم هویداست %~% همه اسرار من اینجا هویداست
# 16 حقیقت سر قرآنم یقین است %~% مرا گفتار و راز اولین است
# 17 نگر قرآن که آن ذات من امد %~% حقیقت عشق آیات من آمد
# 18 ز قرآن درگشا و راز بنگر %~% تو چون منصور اول باز بنگر
# 19 ز قرآن درگشاید راز بینی %~% تو چون منصور خود را باز بینی
# 20 ز قرآن جوی هر درمان دردت %~% کز این عین دوئی آزاد کردت
# 21 ز قرآن هر دو را دولت فزاید %~% ز قرآن سالکان عزت فزاید
# 22 ز قرآن باز بین مر اولیا را %~% ز قرآن بین حقیقت انبیا را
# 23 هر آنکو سر قرآن یافت اینجا %~% حقیقت جان جانان یافت اینجا
# 24 هر آنکو یافت قرآن سر دلدار %~% ز قرآن باز دید اینجا رخ یار
# 25 هر آنکو یافت قرآن بیچه و چون %~% حقیقت برگذشت از هفت گردون
# 26 حقیقت ذات قرآن کل خدایست %~% مگو این چون و آن معنی چرایست
# 27 حقیقت ذات قرآن مصطفایست %~% که اول معدن صدق و صفایست
# 28 ز قرآن یافت او این عزت و ناز %~% ز قرآن در دو عالم شد سرافراز
# 29 ز قرآن یافت اینجا سر بیچون %~% که او بد زاهد اسرار گردون
# 30 حقیقت خانقاه اوست دنیا %~% که او دیدست بیشک سر مولی
# 31 که او بد مر حبیب آشکاره %~% بر او مر جزو وکل اینجا نظاره
# 32 حقیقت او حبیب کردگارست %~% که نزد واصلان دیدار یارست
# 33 فتاده صیت شرع او بآفاق %~% که او هست اندر این اسرار کل طاق
# 34 محمد(ص) دان تو سر ذات جانان %~% که او آورد مر آیات جانان
# 35 تمامت انبیا در پیش بودش %~% شده تا روز محشر در سجودش
# 36 مه از شرم رخش بگداخت اینجا %~% به پیش او سپر انداخت اینجا
# 37 حقیقت شد یقین خور در رخ زرد %~% چو دید آن نور روی احمد(ص) فرد
# 38 بجان هر مشتریش مشتری شد %~% ز جان و دل ورا در چاکری شد
# 39 زحل در پیش قدرش در وحل ماند %~% بنزد رفعت او بی محل ماند
# 40 چو منصور تو اینجا میزنم دم %~% اناالحق در تو ای بیچون همدم
# 41 چو منصور تو من دیدار دارم %~% چو او اینجا هوای یار دارم
# 42 چو منصور تو میخواهم که جان را %~% برافشانم ابر خلق جهان را
# 43 چو منصور تو میخواهم بر خلق %~% بسوزانم بت و زنار با دلق
# 44 چو منصور تو میخواهم در اینجا %~% که اندازم چو او یک شور وغوغا
# 45 چو منصور تو یک آتش فروزم %~% وجود و بود خود در نار سوزم
# 46 چو منصور تو من دیوانه هستم %~% که از خمخانه ذات تو مستم
# 47 چو منصورت اناالحق باز دیدم %~% بگفتم باز آنچه از تو شنیدم
# 48 چو منصورت فنای خویش خواهم %~% تمامت جزو و کل در پیش خواهم
# 49 چو منصورت چنانم از غم ای دوست %~% که میخواهم که بیرون آیم از پوست
# 50 چو منصورت چنانم زار مانده %~% دو دستم زیر پای دارمانده
# 51 چو منصورت فتادستم بغوغا %~% که افتادستم اندر عشق و سودا
# 52 چو منصورت چنانم سوخته من %~% که اندر خویش نار افروخته من
# 53 همی خواهم چنان ای ماه افلاک %~% که محوم داری اینجاگاه بل پاک
# 54 انالحق با تو میگویم تو گوئی %~% دوای دردم اینجاگه تو جوئی
# 55 انالحق با تو میگویم دل و جان %~% همی بارم ز دیده در و مرجان
# 56 انالحق با تو میگویم بشادی %~% که این توفیقم آخر می تو دادی
# 57 انالحق با تو میگویم که جانی %~% حقیقت برتر از کون و مکانی
# 58 انالحق با تو میگویم دمادم %~% که کس اینجا ندارد جز تو همدم
# 59 انالحق با تو میگویم در این راز %~% که افکندم ز رویت پرده را باز
# 60 انالحق با تو میگویم که چونی %~% که بگرفته درون را با برونی
# 61 انالحق با تو میگویم ز اسرار %~% که در جانم شدی کلی پدیدار
# 62 انالحق با تو میگویم که ذاتی %~% مرا بنموده در عین صفاتی
# 63 انالحق با تو میگویم که بیچون %~% نمودستی رخت از کاف و از نون
# 64 انالحق با تو میگویم ز حالت %~% که دیدم بیشکی عین وصالت
# 65 انالحق با تو میگویم که گفتم %~% ز تو این جوهر اسرار سفتم
# 66 ترا دیدم که پیدا و نهانی %~% مرا جان و دل و هم جان جانی
# 67 ترا دیدم از آنت عاشقم من %~% که بر این عشق جانان لایقم من
# 68 ترا دیدم وجود و بود خود باز %~% که صنع خود نمودستی باعزاز
# 69 تو بودی بود من ای بود جمله %~% نموده در همه معبود جمله
# 70 منت دیدم که هستی راز اینجا %~% نموده روی بر اعزاز اینجا
# 71 چو من مستی که دید از قربت دوست %~% که بیرون آمدم یکباره از پوست
# 72 چو من مستی که دید اینجا فتاده %~% همه حیران نظر بر جان نهاده
# 73 ز جان در سوی جانان برده کل راه %~% شده از سر بیچون مست وآگاه
# 74 عجائب حالتی باشد در این راز %~% چگویم با که گویم این سخن باز
# 75 منم با دوست سوزانیده صورت %~% فکنده از خود اینجا خود ضرورت
# 76 ز عشق دوست هم در دوست دیدم %~% چنان کاینجا کمال اوست دیدم
# 77 جلالش آن چنانم برده ازدست %~% که چرخم آسیا بد خرد بشکست
# 78 شدم در آسیای چرخ گردان %~% دگر گردی شدم افشانده بیجان
# 79 دگر مانند ذره سوی افلاک %~% نهادم روی از خورشید بر خاک
# 80 شدم چون ذره اینجا پایکوبان %~% جمال دوست اندر جمله جویان
# 81 رسیدم سوی خورشید منور %~% بدیدم بود خورشیدم سراسر
# 82 چو خورشیدی شدم در عین آن ذات %~% بتابیدم چو خور بر جمله ذرات
# 83 چو خورشیدی شدم کلی عیان من %~% دگر چون خور شدم اینجا نهان من
# 84 چو خورشیدی شدم در بود بودم %~% چو خورشید دگر رخ را نمودم
# 85 چو خورشیدی منم اینجای تابان %~% بهر ذرات من گشتم شتابان
# 86 چو خورشیدی شدم در دیدن دید %~% گذر کردم ز طامات و ز تقلید
# 87 چو خورشیدم کنون اندر کنارست %~% مرا فیض از رخ او بیشمارست
# 88 چو خورشیدم که هستم راهبر من %~% در آن ره میفشانم در و زر من
# 89 چو خورشیدم من اندر عین افلاک %~% فتاده در نمود حقه خاک
# 90 چو خورشیدم بمانده در تک و تاب %~% بهر جا گه روان گشته باشتاب
# 91 چو خورشیدم قمر پیدا نموده %~% قمر در ذرات خود یکتا نموده
# 92 چو خورشیدم قمر را محو کرده %~% دگر در اندرون هفت پرده
# 93 چو خورشیدم دگر ز آغاز و انجام %~% قمر را بدر کرده در سرانجام
# 94 منم خورشید گردان کردهام نور %~% منم در جمله آفاق مشهور
# 95 منم خورشید جانها گر بدانند %~% چو ذره خویش سوی من فشانند
# 96 منم خورشید اسرار حقیقت %~% که بسپردم بخود سر طریقت
# 97 منم خورشید برج لامکانی %~% که میتابم من از چرخ معانی
# 98 منم خورشید و نور مشتریام %~% که خود بفروشم و خود مشتریم
# 99 منم خورشید اینجا رخ نموده %~% رخ میمون خود فرخ نموده
# 100 منم خورشید این برج سعادت %~% نموده روی خود در تیه قربت
# 101 منم خورشید وهستم بود جمله %~% حقیقت دان عیان معبود جمله
# 102 منم خورشید تابان در دل و جان %~% منم جان و منم دل جان جانان
# 103 منم خورشید اینجا آشکاره %~% یقین بر من همه عالم نظاره
# 104 منم خورشید گشته آسمانها %~% بسی کرده بخود شرح و بیانها
# 105 منم خورشید در آتش فتاده %~% درون آتش سرکش نهاده
# 106 منم خورشید اندر قربت باد %~% ز نور خویش عالم کرده آباد
# 107 منم خورشید اندر آب مانده %~% درون بحر در سیلاب مانده
# 108 منم خورشید پنهان گشته در خاک %~% نموده راز خود در سیر افلاک
# 109 منم خورشید تابان سوی هر کوه %~% همه ذرات اینجا بر من انبوه
# 110 منم خورشید ودر دریا فتاده %~% چو جوهر در صفت یکتا فتاده
# 111 منم خورشید جوهرباش جمله %~% که اینجا آمدم نقاش جمله
# 112 منم جوهر که بنمودم چو خورشید %~% بماندم هم بخواهم ماند جاوید
# 113 منم خورشید پیدایم ز پنهان %~% منم جوهر در این دریای عمان
# 114 گهی خورشید و گه جوهر نمایم %~% گهی خشک و گهی من ترنمایم
# 115 گهی خورشیدم و گاهی قمر من %~% دویدم گرد اشیا سر بسر من
# 116 گهی ماهم ز خود مشتق نموده %~% گهی چون بدرم و از حق نموده
# 117 گهی من گویم و بر چرخ گردان %~% کمال عشق اندر چرخ جویان
# 118 دمی مر تخم اندر عدل مانده %~% بسی خونها ز عشق خود فشانده
# 119 گهی در قربتم گه در بقایم %~% گهی در نعمتم گه در فنایم
# 120 دمی جانم نموده روی در دل %~% در اینجا گه نمودم راز مشکل
# 121 دمی دل دارم و جان محو کرده %~% نمایم رخ من اندر هفت پرده
# 122 دمی چشمم دمی هوش و دمی گوش %~% دمی دید و زبانم گشته خاموش
# 123 دمی گوشم نداری لن ترانی %~% همی گویم در این شرح و معانی
# 124 دمی هوشم نموده جمله اسرار %~% بگفته راز خود با جمله اغیار
# 125 دمی عقلم در اینجا در تک و تاز %~% که تا پرده براندازم عیان باز
# 126 دمی شوقم درون جان و دلها %~% نمایم هر کسی را شور و غوغا
# 127 دمی عشق ز جان هر رخ نموده %~% در اسرار کلی برگشوده
# 128 دمی در عشق بنمایم رخ خود %~% دمی در شوق گویم پاسخ خود
# 129 دمی در پرده بنمایم جمالم %~% بهرگو خواهم اینجاگه وصالم
# 130 دمی من پرده ساز و پرده سوزم %~% ز خود آتش بخود اینجا فروزم
# 131 گهی هستم گهی پنهان شده من %~% گهی با جسمم و گه جان شده من
# 132 گهی برگویم این سر آشکاره %~% در اینجا جزو و کل در من نظاره
# 133 گهی اینجا اناالحق میزنم باز %~% برافکنده بکل انجام و آغاز
# 134 گهی اینجا بمن غوغای هر کس %~% گرفته هر نفس از پیش و از پس
# 135 دمی با یاردر خلوت نشسته %~% در اینجا در بروی غیر بسته
# 136 دمی در خلوت جانان که باشیم %~% همه جانان شود ما خود نباشیم
# 137 همه جانان شود آن لحظه جسمم %~% برافتد ننگ و نام و نقش و اسمم
# 138 همه جانان تابانم چو خورشید %~% شود خورشید سایه تا بجاوید
# 139 همه جانان شوم در عین خلوت %~% رسم بیچون بسوی ذات قربت
# 140 همه جانان شوم لاگشته کلی %~% ز الا الله و الا گشته کلی
# 141 همه جانان شوم در عین آن ذات %~% چو خورشیدی که اندر عین ذرات
# 142 همه جانان شوم چون هست جانان %~% در آن حالت بمانم مست جانان
# 143 همه جانان شوم چه از پس و پیش %~% براندازد ز ناگه برقع خویش
# 144 همه جانان شوم چون رخ نماید %~% مرا هر لحظه این پاسخ نماید
# 145 همه من باشم و جانان نباشد %~% بدین صورت مر این آسان نباشد
# 146 دهد پاسخ مرا چون من نباشم %~% درون دید عین تن نباشم
# 147 که ای من با تو و تو در میان گم %~% تو اندر قطره اندر عین قلزم
# 148 که ای نادیده اتمامم سراپای %~% چه میگردی چو ذره جای بر جای
PageV02P010
# 1 منم در بود تو بودم تو بنگر %~% حقیقت عین معبودم تو بنگر
# 2 منم بوده رخ و تا بنگری تو %~% ز وصلم هر زمانی برخوری تو
# 3 ره شرعت سپردم همچو عشاق %~% که تا کردی مرا در جزو و کل طاق
# 4 ره شرعت سپردم سالکانه %~% که تا دادی رهم را بی بهانه
# 5 ره شرعت سپردم من چو مردان %~% که تا دادی مرا اسرار جانان
# 6 ره شرعت سپردستم تو دیدی %~% که بیشک در همه گفت و شنیدی
# 7 کنون در شرع تو آباد گشتم %~% که همچون آتش اندر باد گشتم
# 8 دلم در شرع تو عین العیان یافت %~% بهر دم بیشکی راز نهان یافت
# 9 دلم در شرع تو شد در خدائی %~% خدائی دید در دید خدائی
# 10 دلم در شرع تو بیچون فتادست %~% برون از فتنهگردون فتادست
# 11 دلم در شرع تو دیدار کل دید %~% اگرچه پر بلا و رنج و ذل دید
# 12 دلم در شرع تو دم از یکی زد %~% دو همدم بود کلی در یکی زد
# 13 یکی دیدم من اندر شرعت ای ماه %~% ز یکی من نبودم اول آگاه
# 14 چو گشتم آگه از شرع تو آخر %~% شدم اسرار اینجاگاه بی سر
# 15 ز سر تو شدم روشن تمامت %~% چو حشر و نشر در یوم القیامت
# 16 ز شرع تو شدم روشن شب تار %~% امید من برآمد کل بیکبار
# 17 کنون ای خسرو و سلطان جمله %~% تو خورشیدی مه تابان جمله
# 18 نظر کن پیش اندر سوی مسکین %~% که از تو دارد اینجا عز و تمکین
# 19 ره تو یافت اینجا بی مجازی %~% که راه تو نخواهد بود بازی
# 20 ره تو هر که بسپارد وی از دل %~% رسد در عاقبت او سوی منزل
# 21 ره تو هر که بسپرد او در آخر %~% بدیدی روی خوبت را بظاهر
# 22 ره عشقت ابی حد و کمال است %~% در آخر سالکانت را وصالست
# 23 تمامت سالکانت راه کرده %~% برون رفته ولی در سوی پرده
# 24 بمانده عاقبت چندی بره باز %~% همی دون نارسیده در سوی راز
# 25 تو ره بنمای آخر دوستان را %~% بکن مر سجن ایشان بوستان را
# 26 که ایشان از خودی راهی ندارند %~% که تا خود در سوی وصل تو آرند
# 27 تو ره بنموده عشاق عالم %~% شده ذرات تو جویان دمادم
# 28 در آخر منزلین دیدار رویت %~% ببینند و زنندت های و هویت
# 29 اگر بنمائی اینجاگاه رهشان %~% تو باشی عاقبت جانان بهشان
# 30 گره بگشای از راه تمامت %~% بمنزل در رسند اندر سلامت
# 31 بجان آیند اول در سوی دل %~% که ذات کل بود آخر بمنزل
PageV02P011
# 1 الا تا چند در منزل شتابی %~% تو اندر منزل و منزل نیای
# 2 توئی در منزل اینجا راه کرده %~% حقیقت عزم دید شاه کرده
# 3 تو اندر منزل و منزل ندانی %~% توئی جان و دل من دل ندانی
# 4 تو اندر منزلی ره کرده ای دوست %~% چنان مانده بتن در پرده ای دوست
# 5 تو اندر منزل و نادیده دیدار %~% شده در منزل جان ناپدیدار
# 6 تو اندر منزل و و جائی بمانده %~% ولی در خویش تنهائی بمانده
# 7 تو اندر منزلی و وصل دیده %~% حقیقت عین ذات اصل دیده
# 8 تو اندر منزلی در نزد آن ماه %~% چگویم چون نه از راه آگاه
# 9 تو اندر منزلی سرگشته خود %~% میان خاک و خون آغشته خود
# 10 تو اندر منزلی ای دل بماندی %~% بدی سالک کنون واصل بماندی
# 11 تو اندر منزل وصل خدائی %~% نظر کن باز کز اصل خدائی
# 12 تو اندر منزل جانی و جانان %~% نموده رخ ترا اینجا در اعیان
# 13 سوی منزل رسیدستی تو تحقیق %~% نمییابی و دیدستی تو توفیق
# 14 سوی منزل رسیدی از سوی درد %~% فتادستی در این منزل کنون فرد
# 15 سوی منزل رسیدستی نظر کن %~% ز دید جان و دل خود را خبر کن
# 16 سوی منزل رسیدستی و یاری %~% بدان خوشباش چون با غمگساری
# 17 سوی منزل رسیدستی در آفاق %~% هنوز اندر رهند مر جمله عشاق
# 18 سوی منزل ز دید حق رسیدی %~% جمال حق در این منزل بدیدی
# 19 در این منزل وصالت دست دادست %~% خر و بارت سوی منزل فتادست
# 20 در این منزل زدی بیشک قدم تو %~% که تادر منزلی عین عدم تو
# 21 رسیدی ای دل و کامی ندیدی %~% ز منزل تو یقین نامی شنیدی
# 22 رسیدی در سوی منزل ندیدی %~% مراد خویشتن حاصل ندیدی
# 23 رسیدی سوی منزل بی سر وجان %~% از آنگشتی تو چون خورشید تابان
# 24 بیاب ای دوست وصل دوست در دل %~% که اینجا منزلست و نیست منزل
# 25 بمنزل چون رسیدی وصل دریاب %~% زمانی کرد بیدارت از این خواب
# 26 بمنزل چون رسیدی همچو مردان %~% حقیقت خوش نشین با دوست شادان
# 27 در این منزل که جانها ره نبردند %~% هم اندر منزل افتادند و مردند
# 28 تو ره بردی و خواهی مرد اینجا %~% ندانم تا چه خواهی برد اینجا
# 29 تو اندر منزلی تا چند گوئی %~% تو اکنون بیدلی تا چند جوئی
# 30 بگو تا چند جوئی منزل یار %~% که آخر برگشائی مشکل یار
# 31 بگو تا چند جوئی منزل ای دوست %~% که تو در منزلی و منزلت اوست
# 32 تو اندر منزلی اندر منازل %~% چگویم چون نداری دیدن دل
# 33 دل وجان اندر این منزل بماندست %~% میان نار و ریح و گل بماندست
# 34 چنانش آب افکنده بسیلاب %~% کز اینجا میبرد آنجا باشتاب
# 35 چو گردابست دریا از پس و پیش %~% مرو بیرون زمنزل ای دل ریش
# 36 جزیره داری و منزل همین است %~% ترا منزل ترا عین الیقین است
# 37 کناری یافتی اندر کناره %~% کنی در بحر استسقا نظاره
# 38 بمنزل در رسیدستی کنون تو %~% حقیقت داری اینجا رهنمون تو
# 39 حقیقت رهنمون جانت باشد %~% که اینجا دردت دور ماندت باشد
# 40 تو جان خود چنان آسان گرفتی %~% از آن مانده کنون اندر شگفتی
# 41 تو جان خود مده آسانت ازدست %~% که جان با جان جان دیدست و پیوست
# 42 چو جان ره برده است و راه دیدست %~% در این منزل وصال شاه دیدست
# 43 ز جان بگذر که جان از تو گذشتست %~% حقیتق سیر اشیا در نوشتست
# 44 دل و جان با تو پیوستست دائم %~% بذات جان جان پیوسته قائم
# 45 شده در تو تو اندر جان و دل گم %~% که این قطره بمن بحرست قلزم
# 46 نگاهی کن تو در جان حقیقی %~% که با او زان سر اینجاگه رفیقی
# 47 رفیقی کرده با جان از آن سر %~% ندانی چون کنم این سر تو رهبر
# 48 رفیقی کرده با جان در اینجا %~% در اینجا آمدی ای جان از آنجا
# 49 رفیقی کرده با جان ندانی %~% حرامت باد اگر غافل بمانی
# 50 فروبست و ندانستی ورا تو %~% ابا او کرده اینجا جفا تو
# 51 رفیقی کرده با جان خود تو %~% از او غافل شده در نیک و بد تو
# 52 رفیقی کرده با جان با جان حقیقت %~% رهائی کن ورا اینجا طبیعت
# 53 رفیقی کرده با جان تو از ذات %~% رسیدستی کنون در قرب ذرات
# 54 رفیقی کرده با جان ز آنجا ابا تو %~% رها کردی تو بار خویش نیکو
# 55 ندانی ای ترا مجروح مانده %~% که ماندستی تو خود بیروح مانده
# 56 وصالت دست آسان بود داده %~% ولکین ماند از مرکب پیاده
# 57 وصالت دست آسان بود در دست %~% ولکین عشق پیوند تو بگسست
# 58 وصال یار اینجا دیده بودی %~% حقیقت پای تا سر دیده بودی
# 59 کسی هرگز کند این کان تو کردی %~% از آن افتاده در اندوه ودردی
# 60 ندانستی ترا معذور دارم %~% کنم نزدیکت و نی دور دارم
# 61 بده انصاف ای دل اندر اینجا %~% که گردی عاقبت واصل در اینجا
# 62 بده انصاف ای از خود رمیده %~% کنون بگشای اینجا مر دو دیده
# 63 بده انصاف ای دل در حقیقت %~% طریقت کن تو از عین طریقت
# 64 بده انصاف جان ای راز دیده %~% که یاری اندر آخر باز دیده
# 65 بده انصاف و اندر وی فنا شو %~% در او مستغرق عین بقا شو
# 66 بده انصاف و شو در عالم جان %~% تو بیش از پیش مر خود را مرنجان
# 67 بده انصاف کاکنون یار دیدی %~% یقین بیزحمت اغیار دیدی
# 68 بده انصاف ای جان و جهان را %~% که وصلش یافتستی رایگان را
# 69 بده انصاف تو در عالم عشق %~% که دیدی بار دیگر آدم عشق
# 70 بده انصاف و اندر خود یقین بین %~% تو ذات اولین و آخرین بین
# 71 بده انصاف چون گشتی تو خورشید %~% که خواهی ماندنی بی سایه جاوید
# 72 بده انصاف و بنگر راز جانان %~% یقین انجام و با آغاز جانان
# 73 تو چون در کل رسیدی جزو بگذار %~% تو چون در جای رسیدی عضو بگذار
# 74 تو چون در کل رسیدی راز بنگر %~% ز خود انجام و هم آغاز بنگر
# 75 همه در تست ای نادیده اسرار %~% وجود تست اندر عین پندار
# 76 همه در تست و تو اندر گمانی %~% از آن اسرار من اینجا ندانی
# 77 همه در تست و تو اندر همه گم %~% همه چون قطره و تو عین قلزم
# 78 همه در تست و تو درخود حجابی %~% فتاده در پی نقش و حسابی
# 79 همه در تست و پندارست صورت %~% دمادم اوفتی اندر کدورت
# 80 همه در تست و تو عین صفاتی %~% چرا غافل ز دید نور ذاتی
# 81 همه در تست وز تست این همه راز %~% نه کس آمد نه کس خواهد شدن باز
# 82 همه در تست هیچی نیست اینجا %~% بجز تو هیچ و هیچی نیست اینجا
# 83 عطارد گر دبیرست و توانا %~% قلم در دست و اندر راز دانا
# 84 شده نادان او در کل احوال %~% بسوزد چند بار اندر مه و سال
# 85 ز سهم سیف او مریخ لالست %~% فتاده زار دائم در وبالست
# 86 تمات کوکبان چرخ گردون %~% شوند از عشق او گردان و در خون
# 87 زهی بگذشته از افلاک و انجم %~% همه چون قطره و تو بحر قلزم
# 88 زهی کرده غلام و چاکر تو %~% مه و خورشید بیشک ناظر تو
# 89 توئی اصل ای نمود سر اسرار %~% زمانی برقع از دلدار بردار
# 90 توئی میر و توئی خسرو تو سلطان %~% توئی جسم و توئی جان و تو جانان
# 91 ترا زیبد بعالم پادشاهی %~% که جزو و کل رسولا پادشاهی
# 92 ترا زیبد بزرگی ای سرافراز %~% که خواهد دیدن از تو عزت و ناز
# 93 توئی زیبد که سلطانی کنی تو %~% بت کفار اینجا بشکنی تو
# 94 ترا زیبد که داری سر بیچون %~% نهی شرع و اساست بیچه و چون
# 95 ترا زیبد رسولی در میانه %~% که عزو رفعتت شد جاودانه
# 96 ترا زیبد که داری معجز اینجا %~% همه بر درگه تو عاجز اینجا
# 97 ترا زیبد که گردانی قمر را %~% دو نیمه در بر اهل نظر را
# 98 ترا زیبد که آهو خواست زنهار %~% ز تو ای سید دانای جبار
# 99 ترا زیبد که فخر تست آفاق %~% همه اندر دوئی تو در میان طاق
# 100 زهی طاق دو ابروی تو محراب %~% بر محراب تو جان رفته در خواب
# 101 توئی شاه و همه اینجا غلامت %~% بکرده گوش در سوی پیامت
# 102 بتو روشن شده آفاق یکسر %~% بتو اینجا یقین مشتاق یکسر
# 103 بتو روشن شده این راه تاریک %~% نهادستی اساس شرع باریک
# 104 از آن موئی در این معنی نگنجد %~% دل و جان نزد شرعت خود چه سنجد
# 105 ره شرع تو هر کو یافت کل شد %~% در اینجا بیشکی بی عیب و ذل شد
# 106 ره شرع تو بود انبیا بود %~% ولی همچون تو کس این بود ننمود
# 107 تو بنمودی رخ و شد آشکاره %~% قمر هر ماه میگردد دو پاره
# 108 شود نیمی کم و نیمی پدیدار %~% دگر آن نیم دیگر ناپدیدار
# 109 شود در پیش خورشید جمالت %~% حقیقت باز شد سوی وصالت
# 110 وصالت جمله جویانند اینجا %~% همه ذرات پویانند اینجا
# 111 وصالت یافت آنکو سر ببازید %~% بجان خویشتن اینجا ننازید
# 112 وصالت یافت آن کو تن برانداخت %~% وجود خویشتن چون شمع بگداخت
# 113 وصالت یافت آنکو شد فنا باز %~% تراینجا بدید اندر بقا باز
# 114 وصالت یافت اینجا آنکه دل شد %~% وگرنه پیش ذات تو خجل شد
# 115 وصالت یافت آنکو دید رویت %~% بود دائم غلام و خاک کویت
# 116 وصالت یافت کز خود شد جدائی %~% رسید آنگاه در عین خدائی
# 117 وصالت یافت اینجا هرکه جان شد %~% بنزد روی تو از خود نهان شد
# 118 وصالت یافت کو ذات تو باشد %~% حقیقت عین آیات تو باشد
# 119 وصالت یافت آنکو شرع بگزید %~% رسید از دید تو در دیدن دید
# 120 وصالت گر بیابد ره ندیده %~% که او باشد دل آگه ندیده
# 121 نداند راه سوی تو دل و جان %~% بماند تا ابد در عین زندان
# 122 وصالت یافت مر این جان عطار %~% از آن شد او ز بحر تو گهربار
# 123 چنان اندر وصالت راه دیدست %~% که خود را بی توئی ای شاه دیدست
# 124 چنان در عشق اینجا در فشاند %~% در آخر پیش ذاتت سر فشاند
# 125 ندارد هیچ چیزی جز سر تو %~% چو خاک افتاد مسکین بر در تو
# 126 در تو دارد و هر کس ندارد %~% جز از تو رو ز پیش و پس ندارد
# 127 تو چون در ماندگان را دستگیری %~% سزد گر بنده خود را پذیری
# 128 رهانی مرد را زین گفتن پر %~% اگرچه ریخت از بحر دلش در
# 129 ز وصل تو جهان مجروح ماندست %~% که جانش رفت در وی روح ماندست
# 130 ز وصل تو نمودش کن نمودار %~% حجابش بیشکی از پیش بردار
# 131 چو میدانی که هست او خود غلامت %~% بگفت او باز با هر کس پیامت
# 132 پیامت گفت اینجا جمله سرباز %~% در آخر پیش رویت گشت سرباز
# 133 چنان گفتست راز تو حقیقت %~% همه در سر مکشوف شریعت
# 134 ابا تو گفت هم از تو شنیده %~% ز بهر تو بخاک و خون طپیده
# 135 توئی پیغامبران را شاه و سرور %~% نگه کن در دل عطار بنگر
# 136 نگه کن عقل تو عقل جهانی %~% حقیقت مهتر آخر زمانی
# 137 ز تو آدم شرف دارد ز بودش %~% که بد نوری ز ذاتت در وجودش
# 138 بتو آدم حقیقت یافت جانان %~% تو بودی مر ورا پیدا و پنهان
# 139 بتو آدم نمود انبیا شد %~% که صافی گشت و بر صدق و صفا شد
# 140 بتو نوح از دوعالم شد نهانی %~% که پیش تست بیشکی معانی
# 141 بتو پیدا تمامت انبیااند %~% بتو اعیان حقیقت اولیااند
# 142 توئی مهتر توئی بهتر چگویم %~% که در میدان شرع تو چو گویم
# 143 بسی چوگان عشقت خوردهام من %~% از آن در عشق تو خو کردهام من
# 144 چنان من دوست دارم یاورانت %~% چنانم زار اینجا در عیانت
# 145 که میبینم ترا اندر دل خود %~% حقیقت کردهام من حاصل خود
# 146 بتو شادم بتو آباد مانده %~% بتو پیوستهام آباد مانده
# 147 تو میدانی دوای دردم ای دوست %~% که مجروح و عجب رو زردم ای دوست
# 148 تو میدانی دوای درد عطار %~% دوا کن بخش او را کم کن آزار
# 149 چنان عطار در درد تو بگداخت %~% بآخر یافت راحت بس سرافراخت
# 150 دوای درد عشاق جهانی %~% دوای عاشقان هم خود تو دانی
# 151 دوا کن این دل درمانده ای جان %~% که همچون حلقه بر در مانده این جان
# 152 دوا کن این دل حیران بمانده %~% که چون چرخست سرگردان بمانده
# 153 دوا کن این دل افتاده از دست %~% وگرنه زیر پای غم شود پست
# 154 دوا کن این دل مجروح و افگار %~% که دیدست او زعشقت رنج و تیمار
# 155 دوا کن این دل مسکین مجروح %~% مر او را قوت آور در سوی روح
# 156 دوا کن ای طبیب کاردیده %~% دلم زیرا که هست آزار دیده
# 157 از آن جام محبت زانکه خوردی %~% بمن آور از آن جام تو دردی
# 158 ز درد جام خود دردم شفا ده %~% دلم از رنگ نقش خود صفا ده
# 159 ز درد عشقت ای جانان جمله %~% شدم رنجور ای درمان جمله
# 160 دمادم میخورم خون دل خویش %~% ندارم هیچ جز تو حاصل خویش
# 161 مرا حاصل توئی درد و اندوه %~% برون آور مرا از بار این کوه
# 162 بزیر بار کوه عشق ماندم %~% بجای آب خون از دیده رانم
# 163 ز بهر وصل تو اندر فراقم %~% بدیدار خوش تو اشتیاقم
# 164 چنانست ای مه خورشید تابان %~% که چون ذره سوی خورشید تابان
# 165 چنانست این دل درمانده در غم %~% که چیزی جز تو نیست او را یقین هم
# 166 توئی درد و توئی اکنون دوایم %~% ز بیش اندازه بنمائی جفایم
# 167 چنانم شد فنا دل در ره تو %~% که اول بود اینجا آگه تو
# 168 کنونش عقل شد در عشقت ای جان %~% کند هر لحظه اینجا شرح و برهان
# 169 ز تو دارد ز تو اینجای گوید %~% وصال روی تو اینجای جوید
# 170 چنان در شرح محبوس تو شد دل %~% کز آن در عاقبت شد عشق حاصل
# 171 چو عشق روی تو اندر سرم بود %~% حقیقت عشق تو هم رهبرم بود
# 172 چو عشق روی تو آمد در این جان %~% حقیقت فاش گفتم راز جانان
# 173 چو عشق روی تو در جانم افتاد %~% حقیقت کفر در ایمانم افتاد
# 174 چو عشق روی تو دیدار بنمود %~% مرا آنجا در اسرار بگشود
# 175 چو عشق روی تو آمد مرا دید %~% رهائی دادم از پندار تقلید
# 176 چو عشق روی تو جانان نمودم %~% از آن هر لحظه من برهان نمودم
# 177 چو عشق روی تو خورشید جان بود %~% مرا اینجا در اسرار بگشود
# 178 نمیدانست کس عشق تو جانا %~% ز من شد بعد از این در جمله پیدا
# 179 ز من پیدا شد اسرار یقینت %~% که من بودم در اینجا پیش بینت
# 180 ز من شد فاش اینجا کل اسرار %~% که از عشق تو کردم کل دیدار
# 181 چنان در جان عطاری بمانده %~% که همچون نافه اسراری بمانده
# 182 دماغم شد معطر مست گشته %~% از اول نیست بود و هست گشته
# 183 کنون سر باتو سر با تو دارم %~% که هستی در حقیقت غمگسارم
# 184 سرو کارم کنون سوی تو افتاد %~% که خر با بار در کوی تو افتاد
# 185 معطر کرده آفاق جمله %~% بتو ذرات شد مشتاق جمله
# 186 معطر کرده آفاق از بوی %~% سلاسل بسته عشاق از موی
# 187 بموئی بسته بر پای جانها %~% بهر حرفی است مر شرح وبیانها
# 188 هر آنکو جز رضای جانت جوید %~% بجز مر دفتر و دیوانت جوید
# 189 بماند تا ابد بسته در این پای %~% نیارد وقت بیشک جای بر جای
# 190 هر آنکو پای غم او را بشادی %~% ز غم افتاد اندر سوی شادی
# 191 ابی غم شد هر آنکو برد فرمان %~% ترا ور نه فتاد او سوی زندان
# 192 ز زندان تو کی یابد رهائی %~% که از خود یابد اینجاگه جدائی
# 193 بود طالب کسی کو راز بیند %~% در اینجا دید شرعت باز بیند
# 194 به نسپارد ره شرع تو اینجا %~% نداند اصل با فرع تو اینجا
# 195 سپارد راه آنکو در طریقت %~% رساند دید تو اندر حقیقت
# 196 تو اینجا رهنمای واصلانی %~% تو بنهادی اساس و هم تو دانی
# 197 ره شرعت سپردم سالها من %~% بسی معلوم کردم حالها من
# 198 ره شرعت سپردم گاه و بیگاه %~% ز جان گفتم ز دل استغفرالله
# 199 ره شرعت سپردم این زمان من %~% نهادم در برت کون و مکان من
# 200 همه در تست و در عین وصالی %~% چرا افکنده خود را در وبالی
# 201 همه در تست بردار این گمان را %~% که تا بیشک یکی بینی عیان را
# 202 همه در تست یک دم در یقین شو %~% یکی بنگر بدیده اولین شو
# 203 همه در تست بردار این حجابت %~% که در یکی نباشد این حسابت
# 204 همه در تست اول بین و آخر %~% در این صورت همی گویم بظاهر
# 205 همه در تست ای اول ندیده %~% ز دید وصل او نامی شنیده
# 206 همه در تست و تو اندر وصالی %~% نه نقصانی که دائم در کمالی
# 207 توئی لیکن گمانت در گرفته %~% زهر شرحی بیانت درگرفته
# 208 گمانت آنچنان اینجا نمودست %~% که هر لحظه دو صد غوغا نمودست
# 209 گمانت آنچنان بگرفت در بند %~% که از اسرارت اینجاگه بیفکند
# 210 گمانت آنچنان محبوس دارد %~% که این در بر تو کل بدروس دارد
# 211 گمان بردار تا یابی یقین باز %~% دل و جان و سرت اندر یقین باز
# 212 گمان بردار ای بیچون جمله %~% که خواهی ریخت اینجا خون جمله
# 213 گمان بردار ای بنموده خود را %~% فکنده تهمتی در نیک و بد را
# 214 گمان بردار تا خود باز بینی %~% مشو گنجشگ تا شهباز بینی
# 215 گمان بردار و واصل شو چو آن پیر %~% که اندر وصل اینجا نیست تدبیر
# 216 گمان بردار ای عین العیان تو %~% دگر کن شرح و دیگر در بیان تو
# 217 گمان بردار چو سلطان عشقی %~% فتاده در پی برهان عشقی
# 218 فتاده این زمان اندر وصالی %~% چرا اندر پی رنج و وبالی
# 219 حقیقت بین و بگذر از همه باز %~% وجود خویش را اندر همه باز
# 220 حقیقت بین تو در عین شریعت %~% شریعت خود بدان بیشک حقیقت
# 221 حقیقت شرع دان و بگذار از وی %~% طبیعت فرع دان و بگذر از وی
# 222 حقیقت بیشکی چون راه داری %~% در او دیدار روی شاه داری
# 223 حقیقت بیشکی ذاتست بنگر %~% در او مر عین آیاتست بنگر
# 224 حقیقت جمله مردان یافتستند %~% در او از جان و دل بشتافتستند
# 225 حقیقت راز بیچونست دریاب %~% یکی دریای پر خونست بشتاب
# 226 حقیقت واصلان دریافت دیدند %~% ز بود خود ببود کل رسیدند
# 227 حقیقت هر که بسپارد در اینجا %~% حجاب از پیش بردارد در اینجا
# 228 حقیقت هرکه اینجا باز یابد %~% اناالحق گوید و حق باز یابد
# 229 حقیقت هر که اینجا یافت درخود %~% برش یکسان نماید نیک یا بد
PageV02P012
# 1 حقیقت جوهری اندر تو پیداست %~% کز او در جمله عشق و شور و غوغاست
# 2 حقیقت در تو و تو در حقیقت %~% فرومانده تو در عین طبیعت
# 3 حقیقت در تو و تو درگمانی %~% از آن یک رمز اینجاگه ندانی
# 4 حقیقت در تو بنمودست دیدار %~% اگر مردی یقین خود را پدید آر
# 5 حقیقت در تو است و تو در اوئی %~% ولیکن گر براندازی دوروئی
# 6 حقیقت را یقین یابی در اینجا %~% ابی صورت تو بشتابی در اینجا
# 7 حقیقت باز دان و راه بگذار %~% سوی مه بازگرد و جاه بگذار
# 8 حقیقت بازدان از پیر رهبر %~% درون تست پیر عشق رهبر
# 9 حقیقت باز دان ای کار دیده %~% ز پیر عشق او دان یار دیده
# 10 ز پیر عشق پرس احوال رازت %~% که بنماید حقیقت راز بازت
# 11 ز پیر عشق پرس و باز بنگر %~% از او دیدار سر کار بنگر
# 12 ز پیر عشق اگر آگاه گردی %~% بکلی اندر اینجا شاه گردی
# 13 ز پیر عشق بستان جام اسرار %~% فروکش جام و آنگه رو سوی دار
# 14 ز پیر عشق بشنو آنچه گوید %~% که او درمان دردت را بجوید
# 15 ز پیر عشق بشنو راز و حق شو %~% از او بین و از او دان و بدر رو
# 16 تو پیری در درون داری حقیقت %~% ندیده پیر خود گوید شفیقت
# 17 ز پیر عشق بستان جام و کن نوش %~% چواحمد جامه تحقیق در پوش
# 18 ز پیر ار جام بستانی دمادم %~% بیارت در رساند او به یک دم
# 19 ز پیرت نوش کن جام و بمخروش %~% وجود خود بکلی کن فراموش
# 20 چو این جام از کف آن پیر خوردی %~% فروکش بعد از آن هر جمله دردی
# 21 در آن دردی و مستی گر زنی دم %~% برون باید شد از جنت چو آدم
# 22 مرا این راز از آن شد آشکاره %~% که کل در پیر خود کردم نظاره
# 23 هر آنچه پیر گفت اینجا نوشتم %~% برون کرد آخر کار از بهشتم
# 24 چو آدم از بهشت خود برون کرد %~% سرشته خاک من در عین خون کرد
# 25 ترا اینجا اگر رازت بهشتست %~% بنزد عاشقان دانم که زشتست
# 26 چه باشد جنت و رضوان و کوثر %~% حجابی دان بر عاشق سراسر
# 27 بر عاشق بهشت اینجا عذابست %~% اگرچه اندر او عین عتابست
# 28 بر عاشق بجز جانان نگنجد %~% که در تحقیق جسم و جان نگنجد
# 29 بر عاشق همه دیدار جانانست %~% بهشتش قطره از بحر پنهانست
# 30 بر عاشق بجز جانان مگو تو %~% بجز این درد او درمان مجو تو
# 31 کسانی کاندر این رازند مانده %~% از آن پیوسته زین بازند مانده
# 32 بهشت و حور و غلمان و در و دوست %~% حقیقت مغز یارست و دگر پوست
# 33 چو آدم راز دید از وی برون شد %~% بآخر یار او را رهنمون شد
# 34 چنانت سر با آدم بگویم %~% در اینجا درد و درمانت بجویم
# 35 نه آدم را برون کردند کآدم %~% نمیگنجد آنجاگه در آن دم
# 36 مثال بوستانی بد بهشتش %~% از آن مر آخر کار او بهشتش
# 37 ز بعد قربت آمد هجر آخر %~% رها کرد او بهشت از دید ظاهر
# 38 برجانان بهشتش گشت زندان %~% تمامت کرد ترک او همچو رندان
# 39 منزه شد چو ذات پاک بیچون %~% حقیقت عاشق آسا رفت بیرون
# 40 بهشتش عقل بود و عقل بگذاشت %~% نمود جبرئیل ونقل بگذاشت
# 41 چنان شد ادم از ظلمت سوی نور %~% که از جنات وحوا گشت او دور
# 42 چو پیر عشق او را روی بنمود %~% مر او را کل در توفیق بگشود
# 43 مرا او را گفت کای آدم نظر کن %~% نمود من ببین جانت خبر کن
# 44 اگر بیرون فتادستی ز جنات %~% ترا آخر رسانم سوی کل ذات
# 45 منم با تو ترا بیرون فکنده %~% بشاهی میرسانم هان توبنده
# 46 مرا بشناس و با من باش ساکن %~% که در آخر کنم بود تو ایمن
# 47 چو من دیدی منت بنمایم این راز %~% حجاب اندازم این دم آخرت باز
# 48 منم بیرون فکنده تا بدانی %~% تو ای آدم براز کل نهانی
# 49 کنون جز من مدان در سینه خویش %~% منم پیر تو ای دیرینه خویش
# 50 از آنت کردم از جنات بیرون %~% که تا بنمایمت کل ذات بیچون
# 51 بغیر ما نظر اینجا مکن تو %~% ز من بشنو حقیقت این سخن تو
# 52 بهشت و حور و غلمان جمله دیدی %~% که یک نقش و سراسر پیچ دیدی
# 53 ندیدی هیچ آدم بازدان تو %~% ز من بشنو هم از من راز دان تو
# 54 همه مانند نقشی بود پیشت %~% اگرچه در برون هست خویشت
# 55 همه اندر نمود آدم اینجا %~% منت کردم در اینجاگه مصفا
# 56 بمن پیدا شد و در من نهان شد %~% بمن آدم در اینجاگه عیان شد
# 57 ترا آن رازها کاندر سر تخت %~% نمودم بازگفتم با تو بدبخت
# 58 ندیدستی ندیدی زان شدی دور %~% بخود گشتی در این جنات مغرور
# 59 نمودی من نمودم با تو آدم %~% بگفتم با تو من سر دمادم
# 60 فرستادم بتو جبریل و گفتم %~% دو گوشم راز ما اینجا شنفتم
# 61 چنان غافل شدست از عشق حوا %~% که یک دم می نیفتادی تو با ما
# 62 دمی با ما اگر چه راز گفتی %~% ز من با من حقیقت باز گفتی
# 63 منت حاضر بدم در جان و در دل %~% منت مقصود کردم جمله حاصل
# 64 ولی در عاقبت آدم ندانی %~% که سر دوست رازست ونهانی
# 65 منت سر تو آدم راز گویم %~% ز تو در تو حقیقت راز جویم
# 66 ز بهر آن برون کردست ازآنجا %~% که غیری را نبینی جز من اینجا
# 67 در این هجران وصال من تو دریاب %~% در این قربت جمال من تودریاب
# 68 که هجران من و وصلست هردو %~% یکی آدم حقیقت چه من و تو
# 69 از آن وصل و از این هجران مرا بین %~% درون بنگر مرا عین لقا بین
# 70 منم بر تو ید قدرت نموده %~% در اینجاگه مه بدرت نموده
# 71 منت جنت نمودم باز حوا %~% منت کردم ز دید خویش پیدا
# 72 منم درآخر کارت فراقی %~% نمودم اندر اینجا اشتیاقی
# 73 حقیقت نوش با ما نیش باشد %~% ترا این راه ما در پیش باشد
# 74 رهی در پیش داری آدم پیر %~% بباید رفتن اکنون می چه تدبیر
# 75 ره ما راه تست و راه کن تو %~% مگو دیگر بگستاخی سخن تو
# 76 رهت در ما کن و رس بر در ما %~% که با تست این زمان مر رهبر ما
# 77 ره عشقم ره دور و درازست %~% در او گاهی نشیب و گه فرازست
# 78 بمن کن راه و منزل بین تو در من %~% بآخر آن بت صورت تو بشکن
# 79 بمن کن راه و منزل بین و خوش باش %~% حقیقت تن در دل بین و خوش باش
# 80 تو پنداری مگر کین عشقبازیست %~% بیانی دیگرست این سر نه بازیست
# 81 توئی آدم ز جنت رفته بیرون %~% فتاده این زمان در سیر گردون
# 82 رهی دور و عجب در پیش داری %~% ابا خود پیر پیش اندیش داری
# 83 ترا خود میکند در خود خطابی %~% نداری زهره تاگوی جوابی
# 84 ندانی ره از آنی باز مانده %~% چو گنجشکی اسیر بازمانده
# 85 ترا بیرون فکند از عین جنات %~% هزاران نکته میگوید ز آیات
# 86 تو چون در شکی او را کی شناسی %~% چو طفل از عین وحشت میهراسی
# 87 ترا میگوید اینجا گه دمادم %~% در این دم چون توئی مر عین آدم
# 88 تو بیرونی از آن در ره فتادم %~% ز بالا در سوی این چه فتادم
# 89 خطابت میکند هر لحظه زینسان %~% تو هستی هر نفس در خود هراسان
# 90 نمیدانی جوابی دادن او را %~% که باشد در خور جانان نکورا
# 91 چو میترسی از آنی باز در راه %~% فتاده عاشق و بیچاره در چاه
# 92 رها کردی تو جنت را بصد ناز %~% برون پس آمدی ای صاحب راز
# 93 کنون چون آمدی مانند آدم %~% خطاب خوف میآید دمادم
# 94 تو درخوف و بمانده در رجائی %~% فتاده اندر این دام بلائی
# 95 نمیدانی که راهت از کجایست %~% از آن جان تودرخوف و رجایست
# 96 رجا و خوف کی راهت نماید %~% که جز پیرت یقین راهت نماید
# 97 چو پیرت در ره افکندست در خود %~% از آنی میروی با او تو بیخود
# 98 دمی گوید که منزل اندر اینجاست %~% دمی گوید که مر منزل نه پیداست
# 99 دمی گوید منت بیرون فکندم %~% دمی گوید منت در خون فکندم
# 100 دمی گوید منت دیدار دارم %~% ابا تو اندر این سر کار دارم
# 101 دمی گوید مترس و خوش همی باش %~% گهی در آب و گه آتش همی باش
# 102 دمی بر کسوت آدم برآید %~% گهی حوا ز آدم مینماید
# 103 دمی تاجت نهد بر سر ز شاهی %~% دمیت از مه در اندازد بمائی
# 104 دمی در خاکت اندازد بخواری %~% نباشد زهره تا سر را بخاری
# 105 دمی بر عرشت افرازد یقین سر %~% دمی از قربتت بر فرق افسر
# 106 دمی عزت دمی نخوت نماید %~% دمی بعد و دمی قربت نماید
# 107 بجز آنکو در این ره درد یابد %~% چو مردان خویشتن او فرد یابد
# 108 غم جانان خورد در خون نشیند %~% بجز او در همه غیری نبیند
# 109 بلای قرب جانان همچو آدم %~% کشید اینجا زعشق او دمادم
# 110 بلا بیند نیارد دم زدن او %~% گهی در گفت باشد گاه در گو
# 111 گهی چون آدم از جنت شود دور %~% فتد چون سالکان اندر ره دور
# 112 گهی چون آتش اینجا خود بسوزد %~% گهی چون باد آتش بر فروزد
# 113 گهی در بار غم مانند منصور %~% بسوزد تاشود کلی علی نور
# 114 گهی مانند او گوید اناالحق %~% در آخر منزلت اینست الحق
# 115 مثالی بود این سر تا بدانی %~% که راز دیگر است این از معانی
# 116 نمودی گفتم اینجا آشکاره %~% نمیدانی نمیبینی چه چاره
# 117 نمیدانی که یارت با تو چونست %~% گهی در راستی گه با سکونست
# 118 گهی بنمایدت دیدار بیچون %~% گهی بیرون کند از هفت گردون
# 119 گهی چون سالکانت در ره خویش %~% در اندازد بسوی درگه خویش
# 120 گهی چون پیر دین منصور حلاج %~% ترا بر فرق معنی بر نهد تاج
# 121 گهی بنمایدت اسرار وانگه %~% گهی مانند او بر دار آنگه
# 122 کند بودت که تا رازش بگوئی %~% ندانم تا در این معنی چگوئی
# 123 نمییاری بترک جان خود کرد %~% که چون منصور گردی در همه فرد
# 124 نمییاری چو آدم در ره او %~% فتادت تا رهی بر درگه او
# 125 نمییاری دمی تا راز بینی %~% وصال شه در اینجا باز بینی
# 126 نمییاری وصال شاه دیدن %~% گذشتن از خود و در وی رسیدن
# 127 نمییاری گذشت از خود حقیقت %~% حقیقت دوست میداری طبیعت
# 128 طبیعت آنچنانت بند کردست %~% که جانت مانده در دیدار فردست
# 129 طبیعت دوستداری زو جدائی %~% از آن محروم از دید خدائی
# 130 طبیعت همچو شیطانست در تو %~% حقیقت عین رحمانست در تو
# 131 طبیعت کردت ازدلدار خود دور %~% از آنی مانده اندر خویش مغرور
# 132 طبیعت مر ترادردوزخ انداخت %~% وجودت از تف این نار بگداخت
# 133 طبیعت بند بندت را فروبست %~% تو اندر گردن او کرده دست
# 134 چنانش دوست میداری که جانست %~% نمیدانی که خونت رایگانست
# 135 بخواهد کشتنت در عین این نار %~% تو همچون کافری دادست زنار
# 136 حقیقت کافری زنار داری %~% که از جان مر بت خود دوست داری
# 137 تو چون بت میپرستی کافری تو %~% ز ناگاهی شوی از جان بری تو
# 138 بت نفس تو کافر مرد خواهد %~% شدن در آتش اینجاگه نکاهد
# 139 ندیده دین و کافر مرد خواهی %~% ندانم تا چه چیزی برد خواهی
# 140 شکست این و یقین را باز جو تو %~% ابا جانت در اینجا راز جو تو
# 141 در آن سر جز پشیمانی و حسرت %~% بمانی در تف نار ندامت
# 142 بصورت مبتلا تا چند باشی %~% در این عین بلا تا چند باشی
# 143 ترا چون نیست دردی کی شود دوست %~% ترا چون نیست مغزی باش در پوست
# 144 بصورت مبتلائی چون عزازیل %~% از آنی رخ سینه ماننده فیل
# 145 دمادم مینماید راز جانت %~% حقیقت میکند آگاه جانت
# 146 ترا هم این بباید سوخت بیشک %~% وگرنه نکته آموخت بیشک
# 147 از آنی مانده در زندان بماتم %~% که خودبینی چو او بیشک دمادم
# 148 بود کز سر معنی بازیابی %~% رسی در منزل آنگه شاه یابی
# 149 بود کین شک شود عین الیقینی %~% ترا چون نیست اینجا پیش بینی
# 150 ترا چون نیست رهبر بر سر راه %~% بماندستی چو روبه در بن چاه
# 151 تو رهبر را طلب کن در دل ریش %~% وز او بگشای کلی مشکل خویش
# 152 تو رهبرداری اندر جان حقیقت %~% که او بیند یقین عین طبیعت
# 153 ولیکن چون تو بشناسی نمودش %~% که آخر باز دانی بود بودش
# 154 مر او را آدم اینجا رهنمون شد %~% که آدم زو یقین عین سکون شد
# 155 ره جمله نمود و خویش گم کرد %~% همه اندر دوئی افکند خود فرد
# 156 حجاب از پیش بردارد در آخر %~% شود مخفی و بود او بظاهر
# 157 ز عشق این سر تواند شد میسر %~% ولیکن گرز آید عاقبت سر
# 158 ترا تا سر بود این سر نه بینی %~% نه بینی تا تو این ظاهر نه بینی
# 159 بظاهر شرع بین و باطن آن یاب %~% بسوی عشق چون منصور بشتاب
# 160 حقیقت هر که دید او سرفشان شد %~% چو جان داد او حقیقت جان جان شد
# 161 ترا تا جان بود در قالب ای دوست %~% حقیقت مغز باشی لیکن در پوست
# 162 دوئی چون از میان برخاست جان شد %~% حقیقت جان ابر جانان نهان شد
# 163 چو جان جانان شود جز حق نباشد %~% توئی باطل کز این جز حق نباشد
# 164 بجان جان توانی یافت خود را %~% که هر کس مینگردد و کل احد را
# 165 خدا بیند خدا صورت نداند %~% وگر داند در او حیران بماند
# 166 چون جان برخاست جانان رخ نماید %~% ترا هر لحظه صد پاسخ نماید
# 167 چو جان شد جسم آمد در سوی خاک %~% نهان گردید زیر چرخ افلاک
# 168 نهان گردد در آن خلوتگه یار %~% در اینجاگه شود او آگه یار
# 169 در اینجا آگهی صورت ندارد %~% در اینجا آگهی ار خویش دارد
# 170 حجابی نیست صورت اندر این خاک %~% که اینجا میشود هم محو در پاک
# 171 در اینجا عین خونست و پلیدی %~% در اینجاگه یقین بر چون رسیدی
# 172 در اینجا صورتت مانند خونست %~% ولی این قصه با مل رهنمونست
# 173 چو صورت محو گردد جان زاید %~% بجز جان هیچ مر او را نشاید
# 174 چو جان گردد صور در عالم گل %~% تنی باشد که گردد در مکان دل
# 175 ز بعد دل شود اینجایگه جان %~% پس آنگاهی شود دیدار جانان
# 176 اگرچه شرح بسیارست این را %~% ولیکن راز میجوید یقین را
# 177 یقین این است اندر آخر کار %~% که میگردد صور کل ناپدیدار
# 178 حقیقت همچو جان اینجا شود گم %~% مثال قطره در دریای قلزم
# 179 حقیقت قطره چون در بحر پیوست %~% یقین هم نیست گردد کاندر اوهست
# 180 چو قطره عین دریا شد در اینجا %~% حقیقت بود یکتا شد در اینجا
# 181 چو جسمت محو شد کل بود گردد %~% بگویم عاقبت معبود گردد
# 182 وصال صورتست اندر دل خاک %~% در اینجاگه رسد در صانع پاک
# 183 در اینجا مخزن خود باز بیند %~% در اینجا او حقیقت راز بیند
# 184 در اینجا آتشت چون نار گردد %~% نمود خاک کلی در نوردد
# 185 سوی معدن شود با مسکن خود %~% بیابد بار دیگر مأمن خود
# 186 دگر چون هم از اینجا او شود باز %~% بسوی باد یابد همچنین راز
# 187 دگر هم آب شد اینجا روانه %~% رسد در آب اینجا بی بهانه
# 188 یقین چون خاک باشد در سوی خاک %~% یکی باشد همه در عین کل پاک
# 189 پلیدی پاک گردد بد نماند %~% بجز عطار این سر کس نداند
# 190 که عطار است اینجا راز دیده %~% ز خود مرده در اینجا باز دیده
# 191 بمرد از خویش اندر گور صورت %~% فتادت این همه دید ضرورت
# 192 چنان این سر در اینجا باز دیدست %~% که خود مردست وین کل راز دیدست
# 193 چو مر این جسم و جانش اینچنین است %~% کسی کاین یافت اینجا راز بینست
# 194 بباید رفت زینجا آخر کار %~% بزیر خاک تاریکت بیکبار
# 195 حجاب اینجا برافتد تا بدانی %~% ز من دریاب این راز نهانی
# 196 هر آنکو مرد آخر زنده گردد %~% چو خورشید از فلک تابنده گردد
# 197 در اینجا زندگانی مرگ باشد %~% ولی چون عاقبت کل ترک باشد
# 198 در آخر ترک خواهد بد ز صورت %~% بباید شد از این معنی ضرورت
# 199 بباید شد از این دنیای غدار %~% نباید بست دل در دهر خونخوار
# 200 در این دنیا که بر عین بلایست %~% دهان بگشاده همچون اژدهایست
# 201 دمادم میکشد هر کس سوی خویش %~% زند بر جان هر کس هر زمان نیش
# 202 در اینجائی فنا اندر بلائی %~% بآخر زهر کام اژدهائی
# 203 چو مردان از دم او کن کناره %~% مکن در سوی آن ملعون نظاره
# 204 ببین او را که کامی زشت دارد %~% ابا کسی هیچ انسی میندارد
# 205 ندارد هیچ انسی با کس این شوم %~% از این معنی شود جان تو معلوم
# 206 چو بوقلمونست دنیا تو نظر کن %~% دل خود را از این معنی خبر کن
# 207 برآرد رنگ بر ماننده تو %~% نیوش این پند از داننده تو
# 208 چو شکلی ساخت این ملعون مکار %~% چو نقش تو شود اینجا پدیدار
# 209 نماید خویشتن را با تو اینجا %~% که بفریبد ترا ای مرد دانا
# 210 تو پنداری که او رادوست گیری %~% نمیدانی که اندر پوست میری
# 211 چنانت درکشد چون اژدهائی %~% که دیگر مینیابد زورهائی
# 212 چنین است آخرت آنگه بدیدی %~% چرا در سوی دنیا آرمیدی
# 213 ترا دنیا خوش آمد ای برادر %~% چو ققنوس این زمان در سوی آذر
# 214 فتادستی و هم در وی بسوزی %~% هم ازخود آتشی در خود فروزی
# 215 بخواهی سوخت اندر آخر کار %~% بخواهی مرد اندر وی به پندار
# 216 تو تا کی مانده دنیا بمانی %~% ز سر آخرت رمزی ندانی
# 217 ز سر آخرت این سر شنفتی %~% نکردی گوش و اندر خواب خفتی
# 218 ترا دنیا چنان در قید کردست %~% که مرغ جانت اینجا صید کردست
# 219 چو صیاد ازل مر مرغ جانت %~% گرفت و صید کرد آخر نهانت
# 220 نخواهد گشت اندر خاک ره خوار %~% تو خواهی ماند اندر عاقبت زار
# 221 نخواهی یافت آخر میرهائی %~% چرا بیچاره در قید و بلائی
# 222 ز جان مرجان خود بگذار دنیا %~% ره حق گیر و رسوائی مولی
# 223 ز دنیا هیچ ناید مر ترا سود %~% بجز آن کاندر این آتش شوی زود
# 224 جهان نزدیک حق قدری ندارد %~% هلالست این مهت بدری ندارد
# 225 جهان و هرچه در روی جهان است %~% چو یک ذاتست چون یابد جهان است
# 226 جهان بگذار و بگذر زو یقین تو %~% چو مردانباش در خود پیش بین تو
# 227 جهان بگذار کین مردار هیچست %~% که چون نقش عجائب پیچ پیچست
# 228 جهان بگذار تا یابی رهائی %~% خدا بشناس وز وی کن خدائی
# 229 جهان بگذار چون مردان و دیندار %~% نمود خویش در عین الیقین دار
# 230 جهان بگذار و بگذر زو چو مردان %~% خود از بند بلا آزاد گردان
# 231 جهان بگذار چون آدم ز جنت %~% در افکن خویشتن در سر قربت
# 232 جهان بگذار همچون او ره دوست %~% که تا آخر شوی مر آگه دوست
# 233 جهان بگذارو همچون او فنا شو %~% در آن دید جهان عین بقا شو
# 234 جهان بگذار تا یابی سرانجام %~% بنوشی از کف معشوق خود جام
# 235 جهان جاودان بنگر در اینجا %~% حقیقت جان جان بنگر در اینجا
# 236 چه دیدی آخر ازدنیا چگوئی %~% که سرگردان در او مانند گوئی
# 237 چه دیدی آخر از دنیا بجز رنج %~% کشیدی رنج و نادیده رخ گنج
# 238 چه دیدی آخر از دنیا بجز غم %~% نمودت درد و غم اینجا دمادم
# 239 چه دیدی آخر از دنیای غدار %~% بج زدرد و بلا و عین آزار
# 240 ز دنیا هیچ دل شادان نباشد %~% که جان ودل بکلی میخراشد
# 241 ز دنیا هیچ دل را نیست شادی %~% عجب در غرق این دریا فتادی
# 242 چو دریائیست دنیا موج پر خون %~% دمادم میزند بر هفت گردون
# 243 چو دریائیست دنیا پر نهنگست %~% درون جای عیش و هوش و هنگست
# 244 در این دریا بسی کشتی نظر کن %~% دل خود را از این دریا خبر کن
# 245 که پر موجست از خون عزیزان %~% از او شو گر تو مردی هان گریزان
# 246 نهنگ جانستان اینجاست دائم %~% کز او هر لحظه صد غوغاست دائم
# 247 در این دریا هر آن کشتی که یابد %~% شتابان سوی آن کشتی شتابد
# 248 بیک دم در کشد کشتی بیکبار %~% شود در عین دریا ناپدیدار
# 249 ز دنیا بگذر ای سالک حقیقت %~% که کس جز جان نخواهد بد رفیقت
# 250 ز دنیا بگذر ای دل یک زمان تو %~% مبند اینجای خود در جسم وجان تو
PageV02P013
# 1 دلا چون آخر کارست در خاک %~% ترا جا و مقام از دید افلاک
# 2 چه دیدی باز بین از رنج دنیی %~% که خواهی رفت آخر سوی عقبی
# 3 در اول در بلا آخر ترا چیست %~% ندانم مونست در عاقبت کیست
# 4 چو زیر خاک خواهی رفتن ای دل %~% ترا جز این نخواهد بود حاصل
# 5 ترا حاصل حقیقت راز باشد %~% اگر چشمت در اینجا باز باشد
# 6 حقیقت ای دل بیچاره مانده %~% توئی پیوسته خود غمخواره مانده
# 7 چو جانست عاقبت اینست دیدی %~% در اینجا جز بیان کامی ندیدی
# 8 هم از شرح و بیان خویش بگذر %~% هم از شرح و بیان دوست بر خور
# 9 بجز جانان مبین مانند مردان %~% رخ از تحقیق خود اینجا مگردان
# 10 ره تحقیق گیر و در فنا کوش %~% بجز تحقیق منگر باش باهوش
# 11 بجز تحقیق غیری را مبین تو %~% اگر هستی بکل صاحب یقین تو
# 12 فنا خواهی شدن ای دل حقیقت %~% نخواهد بود جز خود کس رفیقت
# 13 نخواهد بود با تو جز تو همراه %~% یقین خواهی شدن در منزل شاه
# 14 چوز ان منزل یقین آگاه گشتی %~% در آخر بیشکی این ره نوشتی
# 15 در آن منزل که نامش قبر باشد %~% اگر اینجا ترا مر صبر باشد
# 16 فنا خواهی شدن آنگه بقائی %~% چو گردی کل عیان آن دم لقائی
# 17 فنا خواهی چون مردان گشتن اینجا %~% در آن منزل شوی کلی مصفا
# 18 در آخر یافت خواهی عین توفیق %~% فنا خواهی شدن اول بتحقیق
# 19 فنا خواهی شدن در دید جانان %~% چو ذرات جهان در شمس تابان
# 20 کنون صبری بگیر آنگه قراری %~% که جز این دو نبینی سه تو باری
# 21 کنون صبری کن ای دل همچو آدم %~% که تا زین دم رسی در قرب آن دم
# 22 کنون صبری کن ای دل همچو او تو %~% که تا کارت شود کلی نکو تو
# 23 کنون صبری کن ای دل چون تراسیم %~% میان آتش غم باش تسلیم
# 24 کنون صبری کن ای دل همچون یعقوب %~% که تا در رنج گردی بیشکی خوب
# 25 کنون صبری کن ای دل همچو ایوب %~% بکش ای دل یقین تو رنج یعقوب
# 26 کنون صبری کن ای دل همچو عیسی %~% که ناگاهی رسی در سوی اعلا
# 27 کنون صبری کن ای دل چون محمد(ص) %~% که تا منصور گردی و مؤید
# 28 کنون صبری کن ای دل چون علی باز %~% که تا یابی عیان همچون علی باز
# 29 کنون صبری کن ای دل چون حسن تو %~% یکی شو در نمودجان و تن تو
# 30 کنون صبری کن ای دل چون حسینی %~% که سر در باخت او بی مکر و شینی
# 31 کنون کن صبر و کشته شو چو منصور %~% بیک ره شو یقین نور علی نور
# 32 کنون کن صبر چون خواهی شدن خاک %~% حقیقت آنگهی گردی بکل پاک
# 33 چو زیر خاک صبرست و سکونست %~% ترا مر عشق اینجا رهنمونست
# 34 چو زیر خاک خواهی بود ریزان %~% ز عشق جان تو خون از خود بریزان
# 35 دلا خونی و خواهی خفت در گل %~% در اینجا گشت خواهی عین واصل
# 36 در اینجا وصل خواهی یافت بیچون %~% بوقتی کز نهاد آئی تو بیرون
# 37 میان خاک در خون اصل یابی %~% فنا گردی و آنگه وصل یابی
# 38 میان خاک و خون وصلست آخر %~% ترا چه غم چو کل اصلست آخر
# 39 در آخر وصل جانانست اینجا %~% در اینجا راز جانانست پیدا
# 40 شود پنهانی و پیدا بمانده %~% ترا این راز میباید بخوانده
# 41 بخوان این راز ای مرد حقیقت %~% منه دل بر سر نفس و طبیعت
# 42 بخوان این راز ای مرد یقین تو %~% چو مردان باش کلی در یقین تو
# 43 فنا شو چون فنا خواهی شد ای دل %~% که اندر آن فنا گردی تو واصل
# 44 بریزان خون زچشم خود بیکبار %~% که خواهی گشت در خون ناپدیدار
# 45 بریزان خون دلا از خود بیک ره %~% که تا گردی ز راه دوست آگه
# 46 چو تن با تست و تو در تن فتاده %~% حقیقت تو از او او از تو زاده
# 47 چو تن با تست و تو در تن یقینی %~% در او اینجا حقیقت پیش بینی
# 48 چو تن با تست و تو در تن پدیدار %~% حقیقت راز هم در تو پدیدار
# 49 چو تن در تن یقین پیدا شدستی %~% در این غمخانه ناپیدا شدستی
# 50 چرا مینگذری ای دل تو از تن %~% دو روزی شاد باشد ای دل بمسکن
# 51 از او وصل یقین یار دریاب %~% درون خانه اوئی تو دریاب
# 52 از او وصل یقین دریاب اینجا %~% مکن با او یقین بشتاب اینجا
# 53 از او بشناس اسرار حقیقی %~% که او با تست و تو با او رفیقی
# 54 از او بشناس مر دیدار بیچون %~% که با او رفت خواهی سوی گردون
# 55 از او بشناس و هم در وی فنا گرد %~% از او واصل شو و عین خدا گرد
# 56 از او بشناس اینجا دید دلدار %~% که خواندستی تو از تقلید دلدار
# 57 از او بشناس داد را دان غنیمت %~% که او را نیست اینجا هیچ نیت
# 58 ندانی ار ز دل ای تن ندانی %~% چگویم چون تو این مشکل ندانی
# 59 ندانی ار ز تن ای دل حقیقت %~% که تن پنداشتی اینجا طبیعت
# 60 ندانستی تو قدر این تن خود %~% ولی تا در رسی در مسکن خود
# 61 اگر امروز قدر تن ندانی %~% در آخر چون بدانی خیره مانی
# 62 بدان قدر وجود ای دل حقیقت %~% که بگشاید ترا مشکل حقیقت
# 63 تو تن را کی شناسی زانکه جانی %~% در او پیداست اسرار معانی
# 64 در او پیداست اینجا ذات بیچون %~% که تکرارست و گفتم بیچه و چون
# 65 در او پیداست اینجا راز پنهان %~% در او بنگر حقیقت راز جانان
# 66 در او پیداست آن چیزی که بنمود %~% در این آینه خود عطار بنمود
# 67 در او پیداست اسرار الهی %~% بیابی هر چه زین آیینه خواهی
# 68 در او پیداست آنچه کس ندیدست %~% خدا اینجای در گفت و شنیدست
PageV02P014
# 1 از این آیینه بتوانی تو دیدن %~% جمال روی جانان باز دیدن
# 2 در این آیینه بتوانی جمالش %~% حقیقت دید در عین کمالش
# 3 از این آیینه بتوانی رخ یار %~% حقیقت دیدن اندر لیس فی الدار
# 4 از این آیینه موجودست اشیا %~% در او بنموده رخ پنهان و پیدا
# 5 از این آیینه خورشیدست تابان %~% که کس او را نداند یافت ازینسان
# 6 از این آیینه گر خورشید یابی %~% در او تو طلعت ناهید یابی
# 7 در این آیینه ماه و مشتری یاب %~% حقیقت آینه خود مشتری یاب
# 8 در این آیینه افلاکست گردان %~% مه و خورشید در وی کور گردان
# 9 نمییابند اینجا هیچکس راز %~% در این آیینه مر انجام و آغاز
# 10 نمییابند از این آیینه جز دوست %~% که برخوردار این آیینه هم اوست
# 11 در اینجا وصل دلدارست خسرو %~% عجب سر تن در این آیینه پرتو
# 12 فکندست و همی در گفتگویست %~% حقیقت خود بخود در جستجویست
# 13 عجایب در عجایب اندر اینجاست %~% در اینجا هیچ ناپیدا و پیداست
# 14 که این مر هیچکس نادیده باشد %~% نه کس این گفته نه بشنیده باشد
# 15 بجز منصور کین کرد آشکاره %~% مر او را کرد جانان پاره پاره
# 16 عجب خود گفت و هم خود گشت اینجا %~% حقیقت خود فکندی شور وغوغا
# 17 حقیقت خویش گفت و خویش در باخت %~% بیک ره این حجاب از کل برانداخت
# 18 چو خود گفت و ز خود بشنید اناالحق %~% هم از خود کرد پیدا کل اناالحق
# 19 ره حق دید و حق گفت و همه اوست %~% مبین عطار جز حق هیچ در پوست
# 20 چو موجودست مر آیینه اینجا %~% نظر میکن تو در آیینه اینجا
# 21 مر آیینه در این تو راز میگوی %~% چو ناپیدا شود آنگاه میجوی
# 22 چو ناپیداست در پیدا نموده %~% ترا اینجایگه شیدا نموده
# 23 چو ناپیداست پیدا اسم و صورت %~% در این صورت در آی و بین ضرورت
# 24 در اینصورت توانی یافت دلدار %~% اگر دروی نباشد هیچ پندار
# 25 در اینصورت توانی یافت رویش %~% اگر عاشق شوی بر گفتگویش
# 26 در اینصورت جمال اونظر کن %~% هر آنکو بیخبر باشد خبر کن
# 27 در اینصورت ببین در هفت پرده %~% جمال دوست خود را گم بکرده
# 28 در اینصورت ببین و گرد واصل %~% از او مقصود بین کاینجاست حاصل
# 29 در اینصورت نظر کن آفتابی %~% که در جانها فکنده تک و تابی
# 30 در اینصورت نظر کن دید جانان %~% ببین آخر دمی خورشید تابان
# 31 در اینصورت ببین دیدار عطار %~% حجاب اینجا برافکنده بیکبار
# 32 در اینصورت ببین اسرار جمله %~% حقیقت نقطه و پرگار جمله
# 33 در اینصورت ببین توجان جانها %~% که میپردازد این شرح و بیانها
# 34 در اینصورت نگاهش کن زمانی %~% که از هر سوی میتابد عنانی
# 35 در اینصورت ببین آن سر که جوئی %~% حقیقت او تو است و هم تو اوئی
# 36 در اینصورت ببین گرمرد راهی %~% حقیقت سر دیدار الهی
# 37 در اینصورت مبین جز عین جانان %~% که اینجاکعبه است و دیر جانان
# 38 در اینصورت که او را کل ندیدی %~% تو چیزی گفتی و چیزی ندیدی
# 39 در اینصورت گر او را باز دانی %~% حقیقت مرگ باشد زندگانی
# 40 در اینصورت تجلی جلالست %~% در این معنی یقین عین وصالست
# 41 در اینصورت نمود و بس فنا کرد %~% اناالحق گوی کل خود را فنا کرد
# 42 در اینصورت اناالحق زد بتحقیق %~% در این معنی نمود او جمله توفیق
# 43 در اینصورت هر آنکو راز بیند %~% یقین منصور اینجا باز بیند
# 44 در اینصورت دو عالم رخ نمودست %~% در این صورت بگفت و خود شنودست
# 45 در اینصورت نظر کن منظر یار %~% اگرچه نیست ذات حق پدیدار
# 46 وصال اوست صورت گر بدانی %~% حقیقت کور باشی گر ندانی
# 47 وصال او از این صورت توان یافت %~% خوشا آنکس کز این معنی نشان یافت
# 48 وصال او از این صورت پدیداست %~% خوشا آنکس که روی خود بدیدست
# 49 وصالش عاشقان اینجا بدیدند %~% در او پنهان شدند و ناپدیدند
# 50 وصالش واصلان یابند اینجا %~% حقیقت باز بشتابند اینجا
# 51 وصال جان جان پنهانست بنگر %~% درونت ماه تابانست بنگر
# 52 وصالش از برون هرگز نیابی %~% مگر وقتی که سوی کل شتابی
# 53 وصال دنیا و عقبی حلالست %~% ولیکن برتر از حد کمالست
# 54 وصال دوست اینجا یافت حلاج %~% بفرق سالکان بنهاد او تاج
# 55 وصال دوست در بودست بنگر %~% درون جان از این معنی بمگذر
# 56 یقین در پیش دارو بیگمان شو %~% برافکن جان و آنگه جان جان شو
# 57 یقین را بیگمان بشناس در خود %~% حقیقت در یکی بین نیک یا بد
# 58 یقین بشناس در عین عیانی %~% قبولش کن مر این صاحب قرانی
# 59 چو منصور این بیان سر توحید %~% حقیقت گوش کن بگذر ز تقلید
# 60 ترا این سر نیاید راست اینجا %~% اگرچه یار ناپیداست اینجا
# 61 ترا این سر مسلم کی شود دوست %~% که گردی مغز بیرون آئی از پوست
# 62 ترا تا پوست باشد آن نباشد %~% مهت در ابر شد رخشان نباشد
# 63 مه تو این زمان در زیر ابرست %~% ترا مر چاره درمانت صبرست
# 64 مهت در زیر ابر است ار بدانی %~% تو مانده در حجابی کی بدانی
# 65 مه تو زیر ابر اندر خسوفست %~% حقیقت مانده در عین کسوفست
# 66 همه اشیا از او گردند روشن %~% نماید نور خود در هفت گلشن
# 67 مهت تابان شود بهر ستاره %~% شوند آنجایگه در پی نظاره
# 68 چو ماه تو شود در عین خود گم %~% دگر چون قطره در دریای قلزم
# 69 نماند ماه و آنگه خور بماند %~% پس آنگه نور بر ذره فشاند
# 70 پس آنگه روشنی یابد ز خورشید %~% دگر مر محو گردد عین جاوید
# 71 همه خورشید گردد عین ذرات %~% نهد آنگاه سر در عین آن ذات
# 72 همه ذرات آنجا گه شود نور %~% نماند ذره جز نور علی نور
# 73 بجز خورشید در عالم نماند %~% وجود اندر دم آدم نماند
# 74 بجز خورشید می تابان نباشد %~% ندیدی این ترا تا آن نباشد
# 75 در آن خورشید کن بیچون نظر تو %~% گرفته پرتو از زیر و زبر تو
# 76 یکی را بین اندر عین خورشید %~% نماید سایه محو اینجا بجاوید
# 77 چو خورشید حقیقت رخ نمودست %~% حقیقت ابر پرده برگشودست
PageV02P015
# 1 عجائب خود خورشید تابانست %~% نمییابی مرا از این چه تاوانست
# 2 ترا خورشید اینجا آشکارست %~% فتاده در حجاب هفت و چارست
# 3 درون این حجابت آفتابست %~% از او مر پردهها در عین تابست
# 4 ندانم تا که وصف او چگویم %~% در این معنی دوای دل چه جویم
# 5 چو خورشیدست در جانت هویدا %~% درون پرده پنهانست و پیدا
# 6 بکل خورید خود اندوده تو %~% از آن در غم و رنج فرسوده تو
# 7 بکل خورشید کی پنهان نماید %~% که روشن در مه تابان نماید
# 8 ببین خورشید تو در جان نظر باز %~% کنون بنگر در انجام وآغاز
# 9 همه نورست تاریکی نه پیداست %~% ولیکن عقل از این معنی بسوداست
# 10 بنورش جمله آفاق روشن %~% فتاده عکس مه در هفت گلشن
# 11 گرفته نور خورشید است اینجا %~% از او مر عاشقان گشتند شیدا
# 12 بکل خورشید جان پنهان نمودند %~% از او مر شرع با برهان نمودند
# 13 در این خورشید عشاقند حیران %~% حقیقت جمله آفاقند حیران
# 14 در این خورشید اگرچه راز گفتند %~% ز هر نوعی ابا هم باز گفتند
# 15 ولی منصور خورشید حقیقت %~% نمود او روی بی عین طبیعت
# 16 حقیقت پردهها را کرد پاره %~% همه خورشید را کرده نظاره
# 17 چو اینجاگاه خورشید وصالست %~% از آن حضرت تجلی جلالست
# 18 تجلی در جلال اینجاست پیدا %~% دل عشاق از آن گشتست پیدا
# 19 تجلی در جلال لایزالی %~% ترا بنمود در عین وصالی
# 20 گمانت چون حجابی پیش آمد %~% از آن اندر دلت صد نیش آمد
# 21 گمان بردار از خورشید و بنگر %~% جمالش را تو تا جاوید بنگر
# 22 گمان بردار تایابی رهائی %~% رسی در عین خورشید خدائی
# 23 گمان بردار وین خورشید دریاب %~% کز او داری حقیقت نور دریاب
# 24 گمان بردار ای سلطان معنی %~% نظر کن نص این برهان معنی
# 25 گمان بردار و در سوی یقین شو %~% تو شمس لایکاد و لایبین شو
# 26 گمان بردار چون خورشید پیداست %~% حقیقت ماه با ناهید پیداست
# 27 سوی خورشید جانها مشتری بین %~% همه جانها زعشقش مشتری بین
# 28 یقین خورشید اندر خانه ما است %~% حقیقت عقل کل دیوانه ما است
# 29 هزاران ماه از این خورشید تابانست %~% همه ذرات سوی او شتابانست
# 30 ز نورش عالم جانست روشن %~% از او پیدا و پنهانست روشن
# 31 از او پیداست جسم و جان حقیقت %~% وز او پیدا شود پنهان حقیقت
# 32 ترا خورشید روشن بر دلت یافت %~% حقیقت جانت اینجا راز دریافت
# 33 ترا این راز شد اینجا مسلم %~% که این خورشید بنمائی دمادم
# 34 همه اعمی ز خورشید و تو دیدی %~% کمال نور جان دروی رسیدی
# 35 کمال نور جانت گشت پیدا %~% که بود دوست کردستی مهیا
# 36 ترا دیدار جانان هست حاصل %~% از آنی بر همه اشیا تو واصل
# 37 تو گفتی راز جانان پیش هر کس %~% حقیقت دیده الله را بس
# 38 نکردی یک نفس خاموش لب تو %~% بگفته سر جانان بوالعجب تو
# 39 حجاب اینجایگه کل برگرفتی %~% حقیقت یار را در برگفتی
# 40 جمال بی نشان داری تو در بر %~% حقیقت اوست در جانان تو رهبر
# 41 تمامت عاشقان در شور کردی %~% چو دریا خویشتن را شور کردی
# 42 عجب شوریست بس شیرین فتاده %~% یقین کفر تو اندر دین فتاده
# 43 در این بحر معانی شورداری %~% قوی عشقی عجب با زور داری
# 44 در این بحر معانی جوهری ساز %~% تو داری بیشکی خود درد بسیار
# 45 کمال عشق تو ازدل پدیدست %~% اگرچه دل ز جانان ناپدیدست
# 46 دلت شد ناپدید و جان پدیدار %~% درون جان شده جانان پدیدار
# 47 ترا زین آن همه هر آینه جان %~% حقیقت میکند مردم ز جانان
# 48 از این اسرارهای برگزیده %~% نه کس بشنفته نی هرگز شنیده
# 49 ترا اظهار کردند این چنین راز %~% که دیدندت که هستی جان و سرباز
# 50 ترا جان رفت و جانان پایدارست %~% سرت افتاده اندر پای دارست
# 51 حقیقت پایداری همچو منصور %~% نباشد همچو تو تا نفخه صور
# 52 جمال بی نشانت روی بنمود %~% در نابسته بر روی تو بگشود
# 53 دری کردند کل بر روی تو باز %~% کز آن پیداست هم انجام و آغاز
# 54 حقیقت سلطنت امروز داری %~% چو حلاجت دلی فیروز داری
# 55 حقیقت آمدی سلطان معنی %~% نکرده کس چو تو برهان معنی
# 56 از این شیوه معانی این چنین راز %~% که گفتست این چنین با هرکسی باز
# 57 عجائب جوهری داری ز اسرار %~% که میریزد در او درهای شهوار
# 58 همه کس از در تو با نصیبند %~% نمیدانند و جمله با حبیبند
# 59 از این جوهر که آمد از سوی ذات %~% در اینجا دردمیده نفخ آیات
# 60 تمامت بیخبر در عین پندار %~% وزو یک تن در اینجا شد خبردار
# 61 نگفت او خود اباکس زانکه کل بود %~% اگرچه در نبوت عین ذل بود
# 62 مر او را بود این جام فتوت %~% بعزت نوش کرد او در نبوت
# 63 چنان کو دید دیگر کس نبیند %~% نه عالم نیز چون او بس نبیند
# 64 چنان کو را جمال بی نشان بود %~% بمعنی و بصورت جان جان بود
# 65 چنان کو یافت اسرار حقیقت %~% نمود دوست از بهر شریعت
# 66 نگفت و گفت با حیدر همه راز %~% که او بد با علی انجام وآغاز
# 67 بحیدر گفت اینجا راز بیچون %~% علی آن یافت اینجا بیچه و چون
# 68 علی دانست دیگر از محمد(ص) %~% حقیقت نیز منصور و مؤید
# 69 علی این راز برگفت آشکاره %~% باو کشف الغطامی کن نظاره
# 70 علی دیدست کل دیدار الله %~% که او بد بیشکی دید هوالله
# 71 علی دیدست اینجا ذات بیچون %~% که نزدش ارزنی بد هفت گردون
# 72 علی دیدست سر کن فکانی %~% همه اسرار و انوار معانی
# 73 علی دیدست اینجا بیشکی دوست %~% که این معنی من هم بیشکی اوست
# 74 علی بد سر اسرار کماهی %~% حقیقت مشتق از ذات الهی
# 75 علی با مصطفی هردو یکیاند %~% حقیقت بیچه و چون بیشکی اند
# 76 علی با مصطفی دیدار بودند %~% که هر دو صاحب اسرار بودند
# 77 علی با مصطفی هر دو خدایند %~% نمودند و دگر کل مینمایند
# 78 چو ایشانند ونبود غیر ایشان %~% تو اندر شرع میکن سیر ایشان
# 79 تو اندر شرع سرشان دان و تن زن %~% وجود خویشتن را بر عدم زن
# 80 بجز ایشان مبین کایشان نمودند %~% حقیقت با تو در گفت و شنودند
# 81 اگر بشناسی ایشان را در اینجا %~% وجود خود کنی زیشان مصفا
# 82 حققت هر دو با تو در عتابند %~% ز قول و فعل تو ایشان حسابند
# 83 منه بیرون تو پای از شرع ایشان %~% نگه کن شرع و اصل و فرع ایشان
# 84 بدان اینجایگاه و گاه زان کن %~% حقیقت جان از ایشان جان جان کن
# 85 چو ایشان با ادب کن زندگانی %~% که بنمایندت اسرار معانی
# 86 چو ایشان با تواند اینجای ناظر %~% بقول و فعل تو هستند حاضر
# 87 چو ایشانند بیشک ذات سبحان %~% یقین سر عشق و جان جانان
# 88 طریق زندگانی راست میدار %~% که تا باشی ز فعل خود سبکبار
# 89 اگر بر راه ایشانی یقین تو %~% چو ایشان جملگی آراست بین تو
# 90 مبین کج راست بین و راستگو باش %~% در این میدان جان مانند گو باش
# 91 چو گوئی اوفتادستی بمیدان %~% حقیقت از یقین تسلیم گو باش
# 92 تو تسلیم رضای نیک و بد شو %~% تو جمله پاکشو آنگه احد شو
# 93 طریق شرع بسپار و یقین بین %~% چو احمد راز عشق اولین بین
# 94 چوحیدر راستی کن در حقیقت %~% حذر میکن تو از عین طبیعت
# 95 براه شرع میرو همچو مردان %~% حساب شرع را بیحد و مر دان
# 96 براه شرع رو چون انبیا تو %~% که تا باشی یقین اولیا تو
# 97 براه شرع رو تا راز بینی %~% که در عین شریعت راز بینی
# 98  براه شرع ایشان رو که ناگاه %~% بیابی بیشکی دیدار الله
# 99 براه شرع ایشان رو که ذاتی %~% که این دم مانده در عین صفاتی
# 100 براه شرع بینی روی محبوب %~% اگر باشی ز تقوی پاک مطلوب
# 101 تو باشی در حقیقت آخر کار %~% حجابت گر نماید عین پندار
# 102 حجابت شرع بردارد زصورت %~% وجودت پاک گردد از کدورت
# 103 حجابت شرع بردارد در آن دم %~% بگوید با توکل راز دمادم
# 104 حجابت شرع بردارد بیکبار %~% نماند بعد از آنت هیچ پندار
# 105 حجابت شرع بردارد ز تقوی %~% بیابی بیگمان اسرار معنی
# 106 حجابت شرع بردارد بپاکی %~% اگرچه نار و آب وباد و خاکی
# 107 ز تقوی جوهر تو پاک گردد %~% پلیدی را بیک دم در نوردد
# 108 ز تقوی یاب اینجا راز پنهان %~% که تقوی هست بیشک ذات رحمان
# 109 بتقوی ذات از پاکی بدانی %~% بیابی در درون راز معانی
# 110 درون را پاک گردان از طبیعت %~% بتقوی کوش در عین شریعت
# 111 درون را پاک کن زآلایش تن %~% که تا آیینه گردانی تو روشن
# 112 در این تن می چه دانی اوفتاده %~% که تا خود چیست اندر وی نهاده
# 113 هر آن چیزی که ظاهر مینماید %~% همه اینجای حاضر مینماید
# 114 بطون تو پر اسرار الهی است %~% مثال جوهر و دریا و ماهی است
# 115 یکی دریاست اندر اندرونت %~% گرفته موج بنگر از برونت
# 116 پر از ماهی و مر حیوان در او بین %~% حقیقت چون ببازی تو بتو بین
# 117 در او گند طبیعت بوی دارد %~% همی خوردن هم از خود خوی دارد
# 118 در این دریا عجائب بیشمارست %~% در او کرم و بلا هر دم هزارست
# 119 حقیقت خوردن و خفتن از ایشان %~% از ایشان بود جسم تو پریشان
# 120 بخوردن خوی کردستند مردم %~% خورش خواهند اینجاگه دمادم
# 121 ز بهر قوت ایشان روز و شب تو %~% حقیقت جان کنی ای بوالعجب تو
# 122 زهی نادان که هستی دشمن خویش %~% که دائم جان کنی بهر تن خویش
# 123 زهی نادان که کار از دست رفتست %~% که دشمن در درونت خویش بخفتست
# 124 تو فارغ همچو حیوانی که انبار %~% کنی در ذات خود از خویش مردار
# 125 پلیدی در طبیعت دوستداری %~% نداری مغز دل تو پوست داری
# 126 درونت آن چنان گندیده باشد %~% کجا قلب تو صاحب دیده باشد
# 127 بخواهد ریخت خونت نفس کافر %~% نه بیدل تو و نفس تو حاضر
# 128 ترا این نفس ملعون آنچنانست %~% که خون تو مر او را رایگانست
# 129 تو نفس کافر اینجا دوست کردی %~% از آن پیوسته در اندوه ودردی
# 130 ز نفس شوم اینجا کن گذاره %~% درون قلب جان را کن نظاره
# 131 به تقوی پاک گردان باطن خویش %~% حجاب جسم را بردار از پیش
# 132 حجاب جسم و تن خوردست و خوابست %~% تنت پیوسته در عین عذابست
# 133 عذاب نفس بردار ازمیانه %~% که تا ایمن بمانی جاودانه
# 134 عذاب نفس اگرچه جمله دارند %~% همه ذرات از این سر بیقرارند
# 135 بخورد و خواب مشغولند جمله %~% غلام خواب و ماکولند جمله
# 136 حقیقت دوزخست این نفس فانی %~% درون دوزخی در زندگانی
# 137 در این دوزخ گرفتار و اسیری %~% از آن پیوسته در رنج و زحیری
# 138 در این دوزخ گرفتاری بمانده %~% بیک ره دامن از جان برفشانده
# 139 در این دوزخ بلای جاودانیست %~% که مردن بهتر از این زندگانیست
# 140 در این دوزخ بمردی ای دل تنگ %~% گرفتار بلا با نام و با ننگ
# 141 در این دوزخ چنان فارغ نشستی %~% عسل خوردی ولی عین کبستی
# 142 در این دوزخ چنان شادی و آزاد %~% که از جانت نیاری لحظه یاد
# 143 در این دوزخ فتادستی تو در بند %~% مر این دوزخ اگر مردی تو بربند
# 144 در این دوزخ بلا دیدی دمادم %~% خوشی بنشستی اندر وی تو خرم
# 145 در این دوزخ که پر مارست و کژدم %~% زند او جوشها چون خم در خم
# 146 مباش ایمن که مست شهوتی تو %~% همیشه پر ز کبر و نخوتی تو
# 147 مباش ایمن که خواهی ماند دائم %~% تو در دست سباعی و بهائم
# 148 بلای دوزخت خوش هست اینجا %~% که ماندستی چنین سرمست اینجا
# 149 بلا را کرده اینجای خوشنام %~% ندانی تا چه خواهد بد سرانجام
# 150 سرانجام تو آخر نار باشد %~% خدا زین فعلها بیزار باشد
# 151 نه آخر این بیان سر کلام است %~% ترا یک حرف از این معنی تمامست
# 152 اگر جانت برون آید از این رنج %~% بیابی مخزنی پر گوهر و گنج
# 153 چو مردان باز کن خوی از طبیعت %~% بخورد و خواب کم شو در طبیعت
# 154 مخور اینجای چیزی تا توانی %~% درون را پاک گردان از معانی
# 155 بمعنی کوش و صورت کمترک کن %~% درون خود شو و خود رگ برگ کن
# 156 رگ و پی باز کن ز آلایش نفس %~% بمعنی پاک کن بالایش نفس
# 157 چو باطن پاک کردی راز دریاب %~% حقیقت بود بودت باز دریاب
# 158 بآب پاک معنی کن طهارت %~% فرومیران در اینجاگاه نارت
# 159 بکش بر آتش نفس لطیفت %~% که معنی هست در این سر حریفت
# 160 ز آلایش وجود خود فرو شوی %~% ز هر گند نجس ای مرد خوشبوی
# 161 درون را با برون کن پاک اینجا %~% چو جسم و صورت و افلاک اینجا
# 162 چو باطن پاک کردی بگذر از خورد %~% بمعنی باش اینجا صاحب درد
# 163 چو باطن پاک کردی بگذر از خواب %~% دمی احساس روحانی تو دریاب
# 164 چو باطن پاک کردی باش بیدار %~% که چون مردان شوی تو صاحب اسرار
# 165 چو باطن پاک کردی نفس کن پاک %~% مقابل کن ورا با یک کف خاک
# 166 چو باطن پاک کردی راز دریاب %~% حقیقت بود بودت باز دریاب
# 167 چو باطن پاک کردی سوی خلوت %~% گرای ای مرد بی مردود علت
# 168 چو باطن پاک کردی خلوت دل %~% مقام خویش کن بگشای مشکل
# 169 چو باطن پاک کردی عشق یابی %~% دمادم سوی او از جان شتابی
# 170 چو باطن پاک کردی درد عاشق %~% بخود تا در فنا گردی تو لایق
# 171 چو باطن پاک کردی در فنا کوش %~% شراب صرف وحدت را تو کن نوش
# 172 چو باطن پاک کردی مست جان شو %~% ز بود نفس کلی بی نشان شو
# 173 چو باطن پاک کردی باز بین راز %~% چو شمعی در وصال دوست بگداز
# 174 چو باطن پاک کردی یار بینی %~% ورای نفس در اسرار بینی
# 175 چو باطن پاک کردی سوی بودت %~% نظر کن بیشکی نقش وجودت
# 176 چو باطن پاک کردی جمله ذرات %~% نظر کن در عیان نفخه ذات
# 177 چو باطن پاک کردی باز بین تو %~% همه ذرات صاحب راز بین تو
# 178 کمال خود نکوبین بی خورش تو %~% حقیقت جسم و جان را پرورش تو
# 179 بده از قوت معنی حظ روحت %~% بیاب این را که بس باشد فتوحت
# 180 بمعنی کوش صورت مرد معنی %~% حقیقت کل شده ازنور تقوی
PageV02P016
# 1 وجودت در صفات نور گردانست %~% اگر یابی حقیقت جان جانانست
# 2 صفات هرچه یابی اندر اینجا %~% ز تقوی جمله را بینی مصفا
# 3 صفات جسم یابی قوت دل %~% مراد دل شده ازوی بحاصل
# 4 صفات جان نظر کن معنی ذات %~% فتاده نور او بر جمله ذرات
# 5 صفات جمله اشیا بر تو پیداست %~% حقیقت ذات در جانت هویداست
# 6 صفات آفتاب روح میبین %~% که آغازت از این بد در نخستین
# 7 صفات ماه بنگر در درونت %~% که نور اوست در جان رهنمونت
# 8 صفات مشتری بنگر ز باطن %~% اگر مرد رهی بگذر ز باطن
# 9 صفات زهره در شمس و قمر بین %~% حقیقت کوکبان را سر بسر بین
# 10 صفات جملگی اندر تو موجود %~% بود بیشک توئی دیدار معبود
# 11 صفات هرچه یابی سوی افلاک %~% همه پیداست در تو خفته برخاک
# 12 صفات روح رادر دل نظر کن %~% در او پیدا حقیقت سر بسر کن
# 13 صفات خویش را اندر قلم بین %~% وجودت بیشکی عین عدم بین
# 14 صفات عرش در جانست و در دل %~% شده نورش یقین در جمله حاصل
# 15 صفات عرش جسمست تا بدانی %~% در او پیدا همه راز معانی
# 16 صفات جنت و حوران یقین بین %~% صفات دوزخ از بین القرین بین
# 17 صفات آتش از نورست بنگر %~% مر این سر جمله مشهورست بنگر
# 18 صفات باد موجود است در تو %~% یقین روح معبود است در تو
# 19 صفات آب بنگر در رگ و پوست %~% گرفته در درونت توی بر توست
# 20 صفات خاک چون پیداست در تن %~% که خود در خاک داری عین مسکن
# 21 صفات کوه بنگر جسم خود بین %~% مشو ای دوست اندر راز خود بین
# 22 صفات بحر بنگر در درونت %~% صدف در جوهر اینجا رهنمونت
# 23 صفات این همه چون یافتی باز %~% حجابست این همه از خود برانداز
# 24 چو در خلوت ندانست او که چونست %~% حقیقت عشق بین کو رهنمونست
# 25 چو در خلوت ندیدی راز جانان %~% توئی انجام با آغاز جانان
# 26 در این خلوتسرای جان و دل خود %~% فنا شو تا بیابی حاصل خود
# 27 در این خلوتگه جانان که هستی %~% بت نفس و هوا بشکن که رستی
# 28 مصفی کن دل و جان همچو وی نیز %~% نظر که جمله را ارواح وحی نیز
# 29 نظر کن در دل و دریاب بیچون %~% درون را با برون بگرفته در خون
# 30 در آن خونست بیشک جوهر دوست %~% نموده نور خود در مغز و در پوست
# 31 صفای دل بهست از نور خورشید %~% که خواهد بود مر این نور جاوید
# 32 صفای دل طلب کن از معانی %~% اگرچه قدر این جوهر ندانی
# 33 چو حصن قلب دیدی سوی جان شد %~% ندای سر ربانی تو بشنو
# 34 وصال دل طلب کن در درون تو %~% که جان خواهد شدن این رهنمون تو
# 35 حقیقت جان شناس و یار بنگر %~% که از جان باز یابی سر اکبر
# 36 توئی در خلوت دل بازمانده %~% ندیده راز در دل باز مانده
# 37 در این خلوت اگر کژ بین شوی تو %~% نیابی مر چنین سر قویتو
# 38 ایا سالک که داری خلوت دل %~% چه کردی عاقبت اینجای حاصل
# 39 ایا سالک که داری خلوت جان %~% وجود خویشتن دیگر مرنجان
# 40 فنا شو تا بقا آید به پیشت %~% چرا تو مانده در کفر و کیشت
# 41 فنا شو تا بقا یابی سراسر %~% اگر مرد رهی از خویش برخور
# 42 ز خود آسوده شو بی رنج مر کس %~% در اینجا یک زمان فریاد خود رس
# 43 ز خود آسوده شو ای مرد درویش %~% حقیقت مرهمی نه بر دل ریش
# 44 ز خود آسوده شو در کل احوال %~% رها کن زهد با سالوس افعال
# 45 ز خود آسوده شو تا کام یابی %~% رها کن ننگ تا مر نام یابی
# 46 ز خود آسوده شو اندر فنا کوش %~% مگو بسیار در جان باش خاموش
# 47 ز خود آسوده شو بیرنج اینجا %~% نظر کن بیشکی مر گنج اینجا
# 48 ز خود آسوده شو وز نار برخور %~% که داری هم تو ماه و هم تو اختر
# 49 ز خود آسوده شو مانند مردان %~% خود از این رنج تن آزاد گردان
# 50 تو خود آسوده شو ای راز دیده %~% که گم کردی دل اندر باز دیده
# 51 بجز جانان مبین در پرده دل %~% که او بد بیشکی گم کرده دل
# 52 در این منزل چو تو با جسم گردی %~% دوئی برداری آنگاهی تو فردی
# 53 در این منزل یکی بین و یکی شو %~% مر این گفتار از یکی تو بشنو
# 54 همه مردان ره اندر بر تست %~% ندانی اینکه عشقت رهبر تست
# 55 رموز این بیان نز عقل و تقلید %~% مر این معنی بچشم سر توان دید
# 56 توانی دید این معنی تو ازجان %~% بصورت مینیاید راست این دان
# 57 بمعنی هر که اینجا راز ره برد %~% ره معنی ز عشق دوست بسپرد
# 58 بخلوتگاه جان بنشست اول %~% که تا شد جسم با جانت مبدل
# 59 چو جسمت جان شد و جان راه برشد %~% حقیقت جسم بی خوف و خطر شد
# 60 ترا تا خوف در جانست پیدا %~% توئی همچون یکی دیوانه شیدا
# 61 برسوائی در افتی آخر کار %~% مر این گفته که من گفتم نگهدار
# 62 بخود این سر ندانی تا بدانی %~% یقین بشناس در سر معانی
# 63 یقین از پیش دار ای دل در اینجا %~% بکن مقصود خود حاصل در اینجا
# 64 یقین را پیش دار و راه او کن %~% همه ذرات او درگاه او کن
# 65 بگو با جمله ذرات این راز %~% نماشان جملگی انجام و آغاز
# 66 صفات خویشتن کن ذات اول %~% مر این صورت در اینجا کن مبدل
# 67 تو باشی لیکن اینجا تو نباشی %~% چو توبی تو شدی کلی تو باشی
# 68 تو باشی اول و آخر نگهدار %~% مرا این معنی تو از ظاهر نگهدار
# 69 تو باشی هرچه بینی در صفاتت %~% بیان میگویم از اسرار ذاتت
# 70 تو باشی آن زمان در عین خلوت %~% حقیقت هرچه آید عین قربت
# 71 تو باشی جمله پنهان و پیدا %~% همه در تو تو اندر کل هویدا
# 72 تو باشی آفتاب و ماه بیشک %~% نموده نور تو در جملگی یک
# 73 تو باشی مشتری و زهرهای پیر %~% بیان را گوش کن ای سالک پیر
# 74 تو باشی عرش و فرش و لوح و کرسی %~% حقیقت دان و دیگر می چه پرسی
# 75 از این معنی اگر اسرار جوئی %~% نکردستی تو گم دلدار جوئی
# 76 شنو دلدار دلدارست دلدار %~% ازین بیهوشی و مستی خبردار
# 77 زهی نادان زخود بیرون فتادی %~% از آن افتاده چون مجنون فتادی
# 78 توئی مجنونی و لیلی در بر تست %~% حقیقت اندر اینجا رهبر تست
# 79 توئی مجنونی و لیلی رخ نمودست %~% ترا آدم بدم پاسخ نمودست
# 80 توئی مجنونی کنون از شوق لیلی %~% همی یابی در اینجا ذوق لیلی
# 81 توئی مجنونی و لیلی در درونت %~% ویت در سوی خود چون رهنمونت
# 82 توئی مجنونی و لیلی باز دیده %~% یقین بگشای ای شهباز دیده
# 83 توئی مجنونی و لیلی حاضر تست %~% گمان بر بیشکی او ناظر تست
# 84 توئی مجنونی و لیلی باز بین هان %~% درون چسم و جان می راز بین هان
# 85 توئی مجنونی و غم بسیار دیده %~% وصالی جز غم جانان ندیده
# 86 ترا لیلی است پیدا و توپنهان %~% بهرزه میدهی از عشق او جان
# 87 ترا لیلی درون جان شیرین %~% تو داده از فراقش جان شیرین
# 88 ترا لیلی درون و بنگر اسرار %~% تو را بیرون شده لیلی طلبکار
# 89 جمال خوب لیلی در درونست %~% چگویم من که این معنی چگونست
# 90 جمال خوب لیلی آفتابست %~% دل مجنون از آن در تک و تابست
# 91 جمال خوب لیلی هست بیچون %~% فکنده نور خود بر هفت گردون
# 92 تو لیلی را ندیدستی دل مست %~% از آن مجنون صفت رفتی تو از دست
# 93 یقین دیوانه از عشق لیلی %~% زیادت میکنی هر لحظه میلی
# 94 یقین دیوانه و تو ندانی %~% نشاید کاینچنین دیوانه مانی
# 95 در این دیوانگی ای دل چه دیدی %~% دمی در صحبت لیلی رسیدی
# 96 ندیدی روی لیلی ای دل ریش %~% حجاب آورده اینجاگه تو در پیش
# 97 نمیداند مگر لیلی در اینجا %~% که مجنون میکند هر لحظه غوغا
# 98 نمیداند مگر لیلی در این راز %~% که خواهد گشت مجنون جان و سرباز
# 99 نمیداند مگر لیلی که مجنون %~% فتادست این زمان اندر گو خون
# 100 چنان مجنون اسیر و مستمندست %~% بدست خود سر خود را فکندست
# 101 چنان مجنون فتاده در دل خونست %~% که اندر وی نظاره هفت گردونست
# 102 عجب لیلی درون جان بمانده %~% میان خاک ره در خون بمانده
# 103 ابا لیلی و لیلی گشته مجنون %~% که میدانید که این اسرار خود چون
# 104 چنان عطار مجنون وصالست %~% که گوئی در غم و رنج و وبالست
# 105 دمادم میشود دیوانه عشق %~% همی گوید یقین افسانه عشق
# 106 چو لیلی دارد اندر بر چگوید %~% نکرده هیچ گم دیگر چه جوید
# 107 چو لیلی با منست و راز دیدم %~% حقیقت روی لیلی باز دیدم
# 108 مر این دیوانگی از عشق محبوب %~% مرا باشد که پیدا گشت مطلوب
# 109 حقیقت طالبم مطلوب آمد %~% وز اینجا یوسفم یعقوب آمد
# 110 منم مجنون منم لیلی در اینجا %~% منم یعقوب و یوسف در هویدا
# 111 وصال لیلیام حاصل شده کل %~% چو یوسف جان من واصل شده کل
# 112 چنان دیدم جمال روی جانان %~% که چون مجنون شدم در عشق پنهان
# 113 چنان لیلی صفت مجنون شدستم %~% که گوی از خودی بیرون شدستم
# 114 چنان بیخود شدم اندر خودی من %~% که یکسان شد برم نیک و بدی من
# 115 چنان مستم که با خود مینمایم %~% که در هستی بکل عین بقایم
# 116 چنان در جان من بنشسته محبوب %~% که طالب را بیک ره دید مطلوب
# 117 دلم چون یار دید و با خود آمد %~% در آخر فارغ از نیک و بد آمد
# 118 در آخر فارغست و عین گفتار %~% دمادم مینماید دیدن یار
# 119 منم امروز اعجوب زمانه %~% که معشوقست حاصل بی بهانه
# 120 منم امروز بنموده در این راز %~% ابا عشاق خود انجام و آغاز
# 121 جمال طلعت لیلی بدیدم %~% از آن مجنونی اکنون آرمیدم
# 122 جمال روی لیلی بس عیانست %~% از او شوری فتاده در جهانست
PageV02P017
# 1 یکی پرسید از مجنون یکی روز %~% که ای اندر بلای عشق پیروز
# 2 وصال دوست داری بی بهانه %~% چرا مجنون شدی اینت بهانه
# 3 چو لیلی در زمانت رخ نماید %~% دم از آئینهات کلی رباید
# 4 ترا لیلی چو دیدارست حاصل %~% چرا هر لحظه میگردی تو عاقل
# 5 ترا لیلی حقیقت دوست دارد %~% نظر هر لحظه سوی تو گمارد
# 6 چو نزد تو کند هر لحظه لیلی %~% همی آهنگ دارد با تو میلی
# 7 ترا لیلی حقیقت دوستدارست %~% ولی جان و دلت ناپایدارست
# 8 چو لیلی را به بینی شادمان باش %~% دمی با او حقیقت رایگان باش
# 9 چو لیلی دیده مجنون چرائی %~% فتاده اندر این غم چون چرائی
# 10 چو لیلی دیدهای گشته مجنون %~% مشو هر لحظه در خود دگرگون
# 11 چو روی دوست دیدی گرد واصل %~% چو مقصودست بیشک جمله حاصل
# 12 وصالت هست اینجا دیدن یار %~% حجاب بیخودی از پیش بردار
# 13 جوابش داد آن مجنون پرغم %~% که لیلی را همی بینم دمادم
# 14 جمالم مینماید دمبدم دوست %~% مرا این صبر اینجا دیدن اوست
# 15 دمی پیدا همی آید چو از دور %~% مرا گرداند اندر عشق مهجور
# 16 جمالم مینماید در دل و جان %~% ولی دیگر شود از چشم پنهان
# 17 چو بینم روی او هشیار گردم %~% ز جسم و جان خود بیزار گردم
# 18 چو بینم روی او باشم بگردون %~% حقیقت من از او هر لحظه مجنون
# 19 دمی بیدار باشم در رخ یار %~% حقیقت گوش دارم پاسخ یار
# 20 بگوید با من و من گوش دارم %~% اگرچه عقل هم مدهوش دارم
# 21 بگوید راز خود با من چنان دوست %~% که پندارم که مجنون صورت اوست
# 22 چنان با من شود لیلی یگانه %~% که من مجنون نبینم در میانه
# 23 چنان با من شود همداستان او %~% که پندارم که خود جسمست و جان او
# 24 شود با من یکی در خلوت راز %~% که من مجنون نبینم آن زمان باز
# 25 همه لیلی شود دیدار مجنون %~% حقیقت نقطه و پرگار مجنون
# 26 همه لیلی شود مجنون نماند %~% درونم در یکی بیرون نماند
# 27 همه لیلی شوم آن لحظه در دوست %~% برون آیم بیکباره من از پوست
# 28 همه لیلی شوم در جزو و در کل %~% مرا گوید که هان مجنون من قل
# 29 منم لیلی و مجنون باز مانده %~% بمن اینجایگه این راز مانده
# 30 منم لیلی و مجنون گشته فانی %~% نموده مر ورا راز نهانی
# 31 منم لیلی منم مجنون در اسرار %~% بشد لیلی و مجنون ناپدیدار
# 32 دلا لیلی صفت مجنون نظر کن %~% از این معنی نهادت را خبر کن
# 33 همه ذرات تو مجنون صفاتند %~% فتاده در پی لیلی ذاتند
# 34 همه مجنون شده ذرات اینجا %~% کنند از عشق لیلی جمله غوغا
# 35 چو لیلی با همه اندر میانست %~% ابا عشاق در شرح و بیانست
# 36 چو لیلی مینماید خویش مجنون %~% نیارم گفت این سر تا بود چون
# 37 ولیکن عشق میگوید که هان گوی %~% وصال لیلی از شرح و بیان گوی
# 38 چو لیلی با همه بنموده پاسخ %~% حقیقت مینماید با همه رخ
# 39 رخ لیلی مگر منصور دیداست %~% که با او گفت اناالحق زو شنیدست
# 40 یقین منصور لیلی بود و مجنون %~% شد از عشق وصال خود دگرگون
# 41 چنانش عشق اندر پرده افتاد %~% که ناگاهش بکل پرده برافتاد
# 42 نظر میکرد لیلی در میان دید %~% حقیقت خویش در شور وفغان دید
# 43 نبد منصور بد دیدار لیلی %~% که با او داشت اندر عشق میلی
# 44 حقیقت راز پیش انداخته باز %~% نموده مر ورا انجام و آغاز
# 45 چو منصور از حقیقت بود دلدار %~% نمود خویش را میدید بردار
# 46 کجا لیلی کجا مجنون چه منصور %~% حقیقت گشت اندر جمله مشهور
# 47 رها کن لیلی و مجنون تو بنگر %~% بجز منصور کل در خود تو منگر
# 48 حقیقت ذات منصورست جانت %~% به پیوسته یقین با جان جانت
# 49 انالحق میزند در صورت تو %~% خطابی میکند مر صورت تو
# 50 اناالحق میزند گر گشته بیخود %~% ز من فارغ شده در نیک و در بد
# 51 ز من فارغ شدی من با توام هان %~% منم جان و منم جانان یقین دان
# 52 ز من فارغ مباش و بود بنگر %~% منم اینجا زیان و سود بنگر
# 53 ندیدی مر مرا ماندی تو فارغ %~% مگر در گور خواهی گشت بالغ
# 54 هر آنکو روی خود اینجا نبیند %~% یقین میدان که هم فردا نبیند
# 55 هر آنکو رویش اینجا دید جان شد %~% همه جسمش پس آنگه جان جان شد
# 56 ترا جانانست اینجا او یقینی %~% فتاده کافری در عین کینی
# 57 چنان کین و حسد در تست موجود %~% که همچون آتشی و میرود دود
# 58 چنان کین و حسد با تست دائم %~% که غرانی تو چون گرگ بهائم
# 59 چنان کین و حسد پیوسته با تو %~% که دل یکباره جان بگسسته با تو
# 60 تو در این کبر ماندستی چو نمرود %~% زیان خویش میدانی یقین سود
# 61 تو در کبر و حسد ماندی چو فرعون %~% نه یک ذاتی که هستی لون برلون
# 62 تو در کبر وحسد هستی چو شیطان %~% که ذرات جهان کردی پریشان
# 63 در این کبر و منی ناگه بمیری %~% که بیشک در کف ایشان اسیری
# 64 در این کبر و منی بیشک بمانی %~% ره از گم کردکی جائی ندانی
# 65 حسد قوت گرفتست اندر این دل %~% از آن افتاده در خون و در گل
# 66 چو مردان در درون خود صفا ده %~% ز جان صلوات را بر مصطفا ده
# 67 از او غافل مشو و ز کبر بگذر %~% حسد را هیچ در اینجا تو منگر
# 68 مشو غافل که دنیا نابکار است %~% تو پا بفشرده او ناپایدارست
# 69 مشو غافل که دنیا خوان رنجست %~% بنزد عاقلان خوان سپنجست
# 70 مشو غافل که دنیا هیچ آمد %~% چو فرموکی سراپا پیچ آمد
# 71 مشو غافل که مرگ اندر کمینست %~% بآخر جایگه زیر زمین است
# 72 مشو غافل دمی بیدار خود باش %~% همیشه در پی اسرار خود باش
# 73 مشو غافل که غفلت دشمن تست %~% فتاده بیشکی اندر تن تست
# 74 مشو غافل که دنیا رخ نمودست %~% ز پنداری زیانت جمله سودست
# 75 مشو غافل اجل را یاد میدار %~% اگر مرد رهی میباش بیدار
# 76 مشو غافل وصال دوست دریاب %~% در آخر سوی جانان زود بشتاب
# 77 مشو غافل که وصل دوست اینجاست %~% حقیقت مغز نیز و پوست اینجاست
# 78 مشو غافل دم از مردان دین زن %~% دم خود از نمود اولین زن
# 79 مشو غافل اگر تو مرد راهی %~% گدائی کرده اکنون تو شاهی
# 80 مشو غافل که کردم یادگاری %~% چسود آخر چو اینجا نیست باری
# 81 که من با او حقیقت وصل گویم %~% نمود عشق من از اصل جویم
# 82 تو غافل مانده از سر بیچون %~% نمیدانی که آخر خود بود چون
# 83 تو اینجا اصل یاری در حقیقت %~% حقیقت اصل و نوعی در شریعت
# 84 دم از عین حقیقت زن که ذاتی %~% نموده روی از فعل صفاتی
# 85 تو اصل جوهر ذاتی که بودی %~% ولیک اینجایگه جسمی نمودی
# 86 نمودت از چه بد دانی که چون بود %~% نمودت از نمود کاف و نون بود
PageV02P018
# 1 ز اصل کاف و نون گشتی تو پیدا %~% در این روی زمین گشتی هویدا
# 2 از آنجا آمدی بیجسم و بیجان %~% در اینجا فاش گشتی راز خود دان
# 3 تو نور جوهر ذات و صفاتی %~% که از حضرت کنون عین حیاتی
# 4 اگر خورشید لاهوتی بیابی %~% حقیقت مرغ ناسوتی بیابی
# 5 زمین وآسمانها در تو پیداست %~% همه اشیا درون تو هویداست
# 6 نباشد هیچ تا آن مر ترا هست %~% ولی در یافتن آن کی دهد دست
# 7 که هر چیزی که بینی خویش یابی %~% حقیقت جزو و کل در پیش یابی
# 8 اگر خورشیدی بینی هم توانی %~% که در صورت ترا بنمود جانی
# 9 تو خورشیدی ز برج ذات گردان %~% حقیقت دروجود خویش گردان
# 10 بتو پیداست اینجا نور خورشید %~% وگرنه ذات خواهی بود جاوید
# 11 بتو پیداست اینجا صورت ماه %~% زده از بهر تو این هفت خرگاه
# 12 بتو پیداست اینجا مشتری بین %~% ترا صد ماه زهره مشتری بین
# 13 بتو پیداست اینجانور زهره %~% توئی در عین اشیا مانده شهره
# 14 بتو پیداست اینجا جمله انجم %~% حقیقت جملگی در نور تو گم
# 15 بتو پیداست اینجا چرخ و افلاک %~% ز بهر تست گردان جوهر پاک
# 16 بتو پیداست اینجا نور آتش %~% توئی آتش ولیکن گشته سرکش
# 17 بتو پیداست اینجا مخزن باد %~% ز تو پیداست اینجا نور اضداد
# 18 بتو پیداست آب اینجا روانه %~% زند آتش بسوی او زبانه
# 19 بتو پیداست اینجا خاک بنگر %~% تو خود را سر صنع پاک بنگر
# 20 بتو پیداست اینجا کوه و دریا %~% کشیده جوهرت اندر ثریا
# 21 بتو پیداست فرش و عرش و کرسی %~% قلم با لوح و جنت می چه پرسی
# 22 بتو پیداست نور دل حقیقت %~% فکنده پرتوی سوی طبیعت
# 23 بتو پیداست نور نور جانان %~% درون جان ودل او مانده پنهان
# 24 همه او بین که جز او کس ندید است %~% از او پیدا همه او ناپدید است
# 25 همه او بین و ذات اوست جمله %~% یقین اشیا صفات اوست جمله
# 26 دوئی بگذارو همچون او یکی باش %~% توئی نقش و درونت اوست نقاش
# 27 یکی بنگر که این نقاش بیچون %~% ز خود کردست پیدا بی چه و چون
# 28 یکی بنگر که این نقاش کردست %~% خودی خود یقین هفت پرده است
# 29 یکی بین و دوئی اینجا رها کن %~% چو منصورت وجود خود رها کن
# 30 یکی بین و چو دیدی راز اول %~% مشو بر هر صفت دیگر مبدل
# 31 یکی بین و یقین را دار در پیش %~% دگر اینجایگه کافر میندیش
# 32 یکی بین گبر و ترسا و مسلمان %~% که بنمودست از خود جمله جانان
# 33 یکی بین بت پرست و اهل زنار %~% همه از اوست و او راکل طلبکار
# 34 یکی بین کین همه جمله یقین اوست %~% اگر نه این چنین بینی نه نیکوست
# 35 یکی دریاب و در یکی احد شو %~% حقیقت فارغت از نیک وبد شو
# 36 یکی بین و دم اینجا از یکی زن %~% اگر نه این چنین بینی توئی زن
# 37 یکی بین و وجود انبیا باش %~% حقیقت هم لقای اولیا باش
# 38 مسلمانی رها کن گرد کافر %~% بگو تا چند باشی در پی شر
# 39 حقیقت کافر فقر و فنا شو %~% تو در یکی بکل عین بقا شو
# 40 تو در یکی قدم زن همچو مردان %~% رخت را از دوئی اینجا بگردان
# 41 تو در یکی قدم زن اصل آسا %~% کلش رنج و بلا و خوش بیاسا
# 42 تو در یکی قدم زن در تولا %~% همه لابین و در لا گرد الا
# 43 تو در یکی قدم زن همچو منصور %~% یک نزدیک بین و بس دوئی دور
# 44 تو در یکی قدم زن در اناالحق %~% انالحق گوی کاین است سر مطلق
# 45 تو در یکی قدم زن سالک پیر %~% مکن دیگر تو در هر راز تدبیر
# 46 تو در یکی قدم زن بی نمودار %~% حجابت جسم دان آن نیز بردار
# 47 تو چون منصور اینجا راز کل گوی %~% وگر نادان شدستی راز کل جوی
# 48 در این صورت نظر کن نفخه ذات %~% یقین الله بین در جمله ذرات
# 49 تو بیچون آمدی چون این بدانی %~% مگر آن دم که باشی در معانی
# 50 تو بیچون آمدی از پرده بیرون %~% نمودی روی خود را بیچه و چون
# 51 تو بیچون آمدی از هفت پرده %~% حقیقت راز خود را پی نبرده
# 52 تو بیچون آمدی در جمله ذرات %~% حقیقت هست اینجا عین آن ذات
# 53 تو بیچون آمدی در روی عالم %~% شدی فارغ عجب در کوی عالم
# 54 تو بیچون آمدی ای سر بیچون %~% تو لیلی هستی و خود گشته مجنون
# 55 تو بیچون آمدی در هر چه دیدی %~% ولی اینجا کمال خود ندیدی
# 56 تو بیچون آمدی در عین عالم %~% نمودی سر خود در نقش آدم
PageV02P019
# 1 تو بیچون آمدی این راز بشنو %~% یقین انجام با آغاز بشنو
# 2 تو بیچون آمدی اندر نمودار %~% ز ذات خویش اینجاگه پدیدار
# 3 تو بیچون آمدی در عرش اعظم %~% از آن دم بیشکی در سوی آن دم
# 4 تو بیچون آمدی در عرش اینجا %~% نمودی روی خود در فرش اینجا
# 5 تو بیچون آمدی در لوح بیشک %~% قلم بنوشته اینجاگه تو از یک
# 6 تو بیچون آمدی در عین جنت %~% رسیدی این زمان در سر قربت
# 7 تو بیچون آمدی از شمس تابان %~% شدی اینجایگه چون شمس تابان
# 8 تو بیچون آمدی از مه بماهی %~% چگویم دوست در چشمم چو ماهی
# 9 تو بیچون آمدی از مشتری باز %~% در ایجا باز دیدی بیشکی راز
# 10 تو بیچون آمدی از زهره موجود %~% همه بود تو است و بود تو بود
# 11 تو بیچون آمدی در عین انجم %~% ز نور خویش کردی جملگی گم
# 12 تو بیچون آمدی در دید آتش %~% ترا آتش شده اینجایگه خوش
# 13 تو بیچون آمدی در مخزن باد %~% یقین مر باد از تو گشت آباد
# 14 تو بیچون آمدی آب روانه %~% شدی اندر همه چیزی روانه
# 15 تو بیچون آمدی در حقه خاک %~% از آن پیداست در تو جمله افلاک
# 16 تو بیچون آمدی در معدن کان %~% حقیقت لؤلؤ و دراست و مرجان
# 17 وصال کعبه تو یافت منصور %~% از آن شد در همه آفاق مشهور
# 18 وصال کعبه میجویند عشاق %~% توئی کعبه یقین در عین آفاق
# 19 درون کعبه دل رخ نمودی %~% عجایب این چنین پاسخ نمودی
# 20 مروج کرده مر کعبه دل %~% گشادستی در اینجا راز مشکل
# 21 بتو روشن شدست این کعبه اینجا %~% درون کعبه را کردی مصفا
# 22 وصال کعبه تو هر که یابد %~% بجز تو کعبه دیگر مینیابد
# 23 تمامت کعبه است ای راز دیده %~% یقین بگشای ای شهباز دیده
# 24 تو بر خود عاشقی معشوق هستی %~% وگر هم کافری بت میپرستی
# 25 تو برخود عاشقی ای گمشده تو %~% حقیقت قطره و قلزم شده تو
# 26 وصالم مینمائی دم به دم باز %~% وجود خویشتن سوی عدم باز
# 27 چنان شو همچو اول در نمودار %~% که بودی در تمامت ناپدیدار
# 28 چنان شو همچو اول در فنا تو %~% که بودی ذات در عین لقا تو
# 29 چنان شو همچو اول در عیان لا %~% که الا الله بودی در همه جا
# 30 چنان شو همچو اول در همه دید %~% مگرد این بار اندر گرد تقلید
# 31 چنان شو در همه یکتا نموده %~% که می خود گفته باشی یا شنوده
# 32 چنان شو همچو اول در همه گم %~% که عالم قطره بد تو عین قلزم
# 33 چنان شو همچو اول راز دیده %~% که بودی این همه خود باز دیده
# 34 چنان شو در یکی چون اولین تو %~% که بودی در نمودار پسین تو
# 35 صفاتت محو کن تا کلی شوی ذات %~% اگرچه خود یکی دیدی در آیات
# 36 صفاتت محو کن کل بیچه و چون %~% حقیقت محو شو در هفت گردون
# 37 حقیقت محو شو در نور خورشید %~% برافکن مشتری با نور ناهید
# 38 حقیقت محو شو اندر قمر تو %~% بسوزان نور کوکب سر بسر تو
# 39 حقیقت محو شو در آفرینش %~% یکی گردان در اینجا جمله بینش
# 40 حقیقت محو شو ای نور جمله %~% که هستی بیشکی مشهور جمله
# 41 حقیقت محو شو اندر دو عالم %~% انالحق گوی اینجاگه دمادم
# 42 حقیقت محو شو چون خود نمودی %~% که چون خورشید در گفت و شنودی
# 43 حقیقت محو گرد و بی نشان شو %~% ورای ماورای انس و جان شو
# 44 توئی اصل و توئی فرع اندر اینجا %~% توئی عقل و حقیقت شرع اینجا
# 45 همه بازارتست و تو خدائی %~% عجائب میکنی از خود جدائی
# 46 چنانت عاشقان در جستجویند %~% که کلی خود تواند و خود تو گویند
# 47 چنانت عاشقان محبوس گشتند %~% که خود را هم بدست تو بکشتند
# 48 چنانت عاشقان در نیست هستند %~% هنوزت عاشق عهد الستند
# 49 چنانت عاشقند ای جان که جان را %~% نمییابند خود را و نشان را
# 50 حقیقت عقل دور اندیش داری %~% ازآن سودا همه در پیش داری
# 51 بخواهی ریخت بیشک خون جمله %~% که هستی در درون بیرون جمله
# 52 فتادی جملگی عین تودیدم %~% بجز ذات تو من چیزی ندیدم
# 53 تو بودی بیشکی دیدار منصور %~% که کردی فاش خوددر جمله مشهور
# 54 تو بودی بیشکی بود وجودش %~% بقا گردی بکلی بود بودش
# 55 تو بودی بیشکی باوی تو مطلق %~% زدی اینجا ز بود خود اناالحق
# 56 تو بودی بیشکی بردار رفته %~% اناالحق گفته خویش و خود شنفته
# 57 تو بودی بیشکی در خود نمودار %~% ز عشق خویش رفتی بر سردار
# 58 تو بودی هیچ غیری نیست ذاتت %~% درافکنده در آخر مر صفاتت
# 59 تو بودی خود بخود پیدا نموده %~% ز عشقش آن همه غوغا نموده
# 60 تو بودی بیشکی اسرار گفته %~% ابا منصور اندر دار گفته
# 61 ز تو منصور شوریده در اینجا %~% بجز تو هیچ نادیده در اینجا
# 62 همه ذات تو دید و خود فنا کرد %~% میان جملگی خود مقتدا کرد
# 63 همه ذات تو دید و خویش در باخت %~% میان عاشقان خود سر برافراخت
# 64 همه ذات تو دیده گشت عاشق %~% فنای خویشتن را دید لایق
# 65 همه ذات تو دید اینجای تحقیق %~% در آخر شد فنا و یافت توفیق
# 66 چو جز تو هیچ دیگر را نمییافت %~% وجود جملگی را شبنمی یافت
# 67 چنان در بحر ذاتت خورد غوطه %~% نه بی رزق و نه بی تدبیر فوطه
# 68 که خود را دید اینجا جوهر تو %~% بسوزانید مر هفت اختر تو
# 69 لقای تو عیان خویشتن دید %~% نمود تو میان جان و تن دید
# 70 چنان اندر صفاتت گشت موصوف %~% عیان در قرب ذاتت گشت موصوف
# 71 فنا کرد اختیار و بود خود یافت %~% ترا در جزو و کل محبوب خود یافت
# 72 چنان در عشق تو حیران شده هست %~% که صورت پیش ذرات تو بشکست
# 73 نمود اوراز خود از جملگی باز %~% ز عشق ذات اینجا گشت سرباز
# 74 یقین تو درون جان و دل دید %~% گذر ازجان و از دل کرد تقلید
# 75 همه بی روی تو هیچست اینجا %~% حقیقت پیچ در پیچست اینجا
# 76 وصالم یافت در عین دلم او %~% نمود خویشتن زد بر عدم او
# 77 چنانت عاشق و سرمست آمد %~% که کلی نیست گشت و هست آمد
# 78 چنانت دید اینجاگاه اظهار %~% که بیخود می برآمد بر سردار
# 79 چنانت جان و خون اندر قدم ریخت %~% که پیوند خود از آفاق بگسیخت
# 80 چنانت واله و حیران یکی یافت %~% که خود ذات تو در خود بیشکی یافت
# 81 تو واصل گردی و او راز بر گفت %~% اناالحق از تو بشنفت و خبر گفت
# 82 اگرچه بود صورت با معانی %~% ز تو برگفت کل راز نهانی
# 83 تو موجودی که میگوئی اناالحق %~% تو باطل یافتی زاندم زنی حق
# 84 ز تو منصور بردارست اینجا %~% حقیقت او نمودارست اینجا
# 85 ز تو منصور این عز و شرف دید %~% حققت جوهر تو در صدف دید
# 86 صدف بشکست کو بد راز دیده %~% درون خود ترا بد راز دیده
# 87 هر آنکو دید از تو یک نمودار %~% وجود خویشتن را کرد بردار
# 88 نه منصور از حقیقت زد اناالحق %~% که ذرات جهان گویند اناالحق
# 89 کسی باید کز این سر راز داند %~% یکی نکته از این سر باز داند
# 90 وصال دوست را شاید یکی گو %~% وجود خویش در باز و چنان گو
# 91 نه هر کس این دم اینجاگه برآرد %~% کسی باید که چون او سر برآرد
# 92 نشاید عشق جانان ناتوان را %~% کسی باید که در بازد جهان را
# 93 بیک ره دست از جان برفشاند %~% بجز جانان کسی دیگر نداند
# 94 فنای خود بقای دوست بیند %~% بقای جان لقای دوست بیند
# 95 چنان باشد ز یکتائی جانان %~% که یابد عین رسوائی ایشان
# 96 کمال عشق دروی راز باشد %~% ز عشق دوست او سرباز باشد
# 97 چنان بیند وجود خویش اینجا %~% که پنهان باشد اندر عشق پیدا
# 98 کمال او وجود دوست باشد %~% حقیقت مغز کل نی پوست باشد
# 99 جمال دوست بیند در عیان او %~% بماندی بی نشان جاودان او
# 100 حقیقت بود خود یابد ز صورت %~% یکی بیند در اینجا بی کدورت
# 101 یکی بیند نمود خویش و جانان %~% یکی پیدا شود مرکاه پنهان
# 102 کشد رسوائی عشق حقیقت %~% براندازد برسوائی طبیعت
# 103 برسوائی توانی یافت بیچون %~% نیابی راز تا نفشانیش خون
# 104 برسوائی توانی یافت دلدار %~% اگر آئی تو چون حلاج بردار
# 105 برسوائی توانی یافت رویش %~% اگر گشته شوی در خاک کویش
# 106 برسوائی اگر کشته شوی تو %~% میان خاک آغشته شوی تو
# 107 کمالت بیشتر در حضرت یار %~% شود آنگه رسی در قربت یار
# 108 اگر کشته شوی این سر جانی %~% نه کشتن یابی آخر زندگانی
# 109 اگر کشته شوی در کوی جانان %~% بیابی تو نفس در روی جانان
# 110 اگر کشته شوی دل زنده گردی %~% چو خورشیدی بکل تابنده گردی
# 111 اگر کشته شوی در قربت یار %~% رسی اندر زمان حضرت یار
# 112 اگر کشته شوی در پیش جانان %~% شوی خورشید همچون ماه تابان
# 113 اگر کشته شوی مانند جرجیس %~% نماند مکر و شید و زرق و تلبیس
# 114 اگر کشته شوی مانند اسحق %~% تو باشی بیشکی دیدار آفاق
# 115 اگر کشته شوی چون مرتضی تو %~% شوی بیشک حقیقت کل خدا تو
# 116 اگر کشته شوی چون پور حیدر %~% تو باشی در بر معنی کل در
# 117 اگر کشته شوی مانند منصور %~% شوی اندر نمود عشق مشهور
# 118 اگر کشته شوی مانند عطار %~% تو باشی بیشکی دیدار جبار
# 119 تو باشی آن زمان دیدار الله %~% حقیقت در عیان دیدار الله
# 120 تو باشی جزو و کل را دید در دید %~% ار این سر ز من بتوانی اشنید
# 121 اگر گشته نخواهی گشت در دوست %~% نیابی مغز و یابی در یقین پوست
# 122 اگر این سر بدانی راز یابی %~% شوی کشته تو جانان بازیابی
# 123 یقین میدان که کشتن در بر یار %~% به از این زندگانی تو عطار
# 124 یقین میدان که سر خواهد بریدن %~% جمال دوست جان خواهد بدیدن
# 125 چه باشد جان و تن من شرم دارم %~% دگر میگویم و پاسخ گذارم
# 126 هزارا جان چه باشد تا فنایت %~% کنم اینجایگه در خاک پایت
# 127 چه باشد صد هزاران جان چه باشد %~% که عاشق بر رخ دلدار باشد
# 128 چه باشد سرسزای جان جانم %~% مرا مقصود این با خود رسانم
# 129 رهان با خود مرا زین تنگنائی %~% که مردم کشتن است اندر جدائی
# 130 جدائی نیست لیکن این غرض هست %~% چو نقشی برده بر جانم فروبست
# 131 دمادم میکنم من زوجدائی %~% که تا یابم مگر از وی رهائی
# 132 مرا تا هست صورت نیست آرام %~% مرا آرام آن دم ای دلارام
# 133 بود کز صورتم فانی کنی تو %~% مر این صورت بیک ره بشکنی تو
# 134 ز دست صورت اندر صد بلایم %~% بکش و آنگه رسان در دید لایم
# 135 از این صورت اگر چه راز دیدم %~% بمردم از خود و در تو رسیدم
# 136 ولیکن گر چه صورت هست در وی %~% حققت مستی دارم از این می
# 137 چو اینجا وصل دارم از رخ تو %~% کز این صورت گذارم پاسخ تو
# 138 ولی رازم تو میدانی در اینجا %~% مرادم هم تو بتوانی در اینجا
# 139 چو سر آخرت ز اول بدیدم %~% اگرچه صورت کل ناپدیدم
# 140 مرا عشق تو میدارد دمادم %~% وصالی میرساند از تو هر دم
# 141 مرا عشق تو خواهد کرد کشته %~% که آخر بازیابم عین رشته
# 142 مرا عشقت بخواهد کشت آخر %~% ز پنهانی شوم آنگاه ظاهر
# 143 مرا عشقت کشد آخر بزاری %~% کنم در سر عشقت پایداری
# 144 مرا عشقت بخواهد کشت تحقیق %~% که تا یابم در آخر دوست توفیق
# 145 مرا عشقت بخواهد کشت دانم %~% کز این معنی ز صورت وارهانم
# 146 چنانت رفتهام از خود بیکبار %~% که گوئی هستم اندر عین دیدار
# 147 بکش تا زنده گردم من برویت %~% شوم من کشته اندر خاک کویت
# 148 بکش تا زندهام گردانی ای دوست %~% برون آور مرا یکباره از پوست
# 149 بکش تا زنده جاوید باشم %~% ترا من بنده جاوید باشم
# 150 بکش عطار را تا باز یابم %~% جمالت را و در خدمت شتابم
# 151 بکش عطار را تا جان فشاند %~% که جز ذات تو مر چیزی نماند
# 152 بکش عطار تا اسرارت ای جان %~% بگوید فاش دیگر بارت ای جان
# 153 بکش عطار تا دیدار بیند %~% ترا مر برتر از اسرار بیند
# 154 تو او را میکشی او زنده تست %~% خداوندی و او خود بندهتست
# 155 یقین فرمان تست اکنون خداوند %~% برون آور مرا بیچاره از بند
# 156 در این بند و بلا او را فکندی %~% بماندست این زمان در مستمندی
# 157 در این بند و بلا او را بخواهی %~% تو گشتی حاکمی و پادشاهی
# 158 در این بند و بلا او هست تسلیم %~% حقیقت فارغست از ترس وز بیم
# 159 در این بند و بلا مستانه و خوش %~% گهی تسلیم هست و گاه سرکش
# 160 در این بند و بلا چون رخ نمائی %~% ورا بندی تو ازدل برگشائی
# 161 در این بند و بلا میگوید از تو %~% مراد جاودانی جوید از تو
# 162 در این بند و بلا آمد گرفتار %~% ندارد کار جز در گفتن اسرار
# 163 در این بند و بلا در میفشاند %~% که میداند که جاویدان نماند
# 164 در این بند و بلا آخر رهائی %~% نخواهد یافت از قیدت جدائی
# 165 در این بند و بلا میباش با او %~% مراد بنده بیچاره میجو
# 166 در این بند و بلا میدان تو رازم %~% که در عشقت همی سوزیم و سازم
# 167 در این بند و بلا من آنچنان راز %~% ز تو دیدم که با تو گفتهام باز
# 168 در این بند و بلا من باتو گویم %~% دوای دردم اینجا از تو جویم
# 169 در این بند و بلا دیدم جفایت %~% در آخر بینم امید وفایت
# 170 در این بند و بلا فریاد من رس %~% که من جز تو ندارم در جهان کس
# 171 در این بند و بلا گشتم گرفتار %~% ز تو در بندم ای مه رخ برون آر
# 172 جفاکردی وفا کن آخر ای دوست %~% که عین این جفا دانم نه نیکوست
# 173 وفا باشد جفای تو بر من %~% در آن عهدی که کردستی تو مشکن
# 174 وفای تو جفای دیگرانست %~% ولیک این معنی اینجا کس ندانست
# 175 بجز آنکو شناسد رازت ای جان %~% که دید آغاز و هم انجامت ای جان
# 176 من از آن عهد جان اندر کف دست %~% نهادستم که از رویت شدم مست
# 177 من از آن عهد خود را راز دیدم %~% که اینجا عهدت ای جان باز دیدم
# 178 من از آن عهد کل جان میفشانم %~% یقین پیدا و پنهان میفشانم
# 179 من از آن عهد جانان یافتستم %~% یقین برکشت خود بشتافتستم
# 180 مرا عهد تو اینجا کشت تحقیق %~% که در کشتن بیابم عین توفیق
# 181 مرا عهد تو یادست ای دل و جان %~% چو خواهی کشتنم آخر مرنجان
# 182 مرا عهد تو یادست از حقیقت %~% از آن بیزارم از عین طبیعت
# 183 مرا عهد تو یادست و بکش زار %~% مرا آنگه حجاب از پیش بردار
# 184 مرا عهد تو یادست و تودانی %~% بکش تا باز یابم زندگانی
# 185 مرا عهد تو یادست و همه یاد %~% هزاران جان فدای روی تو باد
# 186 ز عهدت این زمان من پایدارم %~% ز زندان بر کنون در پای دارم
# 187 ز عهدت بر نگردیدم در این راز %~% مرا سر این زمان از سر بینداز
# 188 ز عهدت بر نگردیدم تو دانی %~% که بخشیدی مرا سر معانی
# 189 ز عهدت جانفشانم آخر کار %~% چه باشد چونکه دارم چون تودلدار
# 190 مرا چون جز تو جانان هیچکس نیست %~% بجز تو هرگزم فریادرس نیست
# 191 توبخشیدی در اینجا راز چونست %~% نمودستی مرا آغاز چونست
# 192 تو بخشیدی مرا این فضل و حکمت %~% رسانیدی مرا در عین قربت
# 193 تو بخشیدی عیان انجام از تو %~% ندیدم هیچکس در راز از تو
# 194 ز وصلت کی توانم شکر کردن %~% نهادستم برت تسلیم گردن
# 195 شدم تسلیم جانا در بر تو %~% اگرچه نیستم من در خور تو
# 196 نمود انبیا بنمودیم پاک %~% تو دادی مر مرا هم زهر و تریاک
# 197 ز سر انبیای برگزیده %~% شدم در قربت تو راز دیده
# 198 چنان ره گم شدم در اول کار %~% که خواهستم شدن من گم بیکبار
# 199 در آخر فضل کردی ره نمودی %~% درم بد بسته وانگه برگشودی
# 200 ز فضلت شکر دارم ای دل و جان %~% توئی جانا مرا هم جان و جانان
# 201 ز قول شرعت ای دیدار جمله %~% نمودم بیشکی اسرار جمله
# 202 چو گفتی من رآنی حق تو باشی %~% یقین جان من مطلق تو باشی
# 203 حقیقت با تو دارم من سر و کار %~% که بگرفتی دل و جانم بیکبار
# 204 همه گفتار من با تست اینجا %~% که راز جملگی گشت از تو پیدا
# 205 چو تو کس نیست ای ذات همه تو %~% یقین و عین آیات همه تو
# 206 حقیقت چون دوئی برداشتی باز %~% حجاب آخر ز پیش من برانداز
# 207 حجابم صورتست و دور گردان %~% مرا نزدیک خود معذور گردان
# 208 ایا عطار تا چندین چگوئی %~% خدا با تست دیگر می چه جوئی
# 209 خدا باتست اندر پرده راز %~% نموده مر ترا انجام و آغاز
# 210 خدا با تست پیدا خود نموده %~% درت کلی و معنی برگشوده
# 211 خدا با تست ای دانای اسرار %~% نهان اندر جهان صورت پدیدار
# 212 خدا با تست اینجا راز دیدی %~% همه عهد الستت باز دیدی
# 213 خدا با تست در پیدا و پنهان %~% همیشه راز میگوید زهر سان
# 214 خدا با تست در خلقت بگفتار %~% همی گوید زهر شیوه ز اسرار
# 215 خدا با تست میگوید که چونم %~% یقین با تودرون و هم برونم
# 216 خدا با تست اکنون بر یقین باش %~% گمان بردار و اینجا پیش بین باش
# 217 خدا با تست هم اینجا هم آنجا %~% نهان بود و کنون در تست پیدا
# 218 خدا با تست اینجا راز گفته %~% ترا اسرار کلی باز گفته
# 219 خدا با تست بیشک همچو منصور %~% اناالحق میزند تا نفخه صور
# 220 خدا با تست ای ماننده سر %~% ز باطن میکند اسرار ظاهر
# 221 خدا با تست چون منصور حلاج %~% نهاده بر سرت از سر خود تاج
# 222 خدا با تست اینجاگاه چون حق %~% ز بود خود زند در تو اناالحق
# 223 خدا با تست راز فاش بنگر %~% توئی نقش ویت نقاش بنگر
# 224 خدا با تست اینجا در دل و جان %~% نظر کردی و دیدی سر پنهان
# 225 خدا با تست و میگوید تو بشنو %~% نویسنده هم اوست ای پیر بگرو
# 226 خدا با تست دید مصطفی هم %~% حقیقت انبیا و اولیا هم
# 227 خدا و مصطفی در بود بنگر %~% چنین اسرار از ایشان بود بنگر
# 228 خدا و مصطفی بیشک نمودار %~% ترادر جان همی گویند اسرار
# 229 خدا و مصطفی داری حقیقت %~% حقیقت از خدا ز احمد شریعت
# 230 شریعت ره سپردستی ز احمد %~% که تا گشتی تو منصور و مؤید
# 231 حقیقت از خدا داری تو در جان %~% همی گوئی از این دم راز جانان
# 232 ره عشقست حقیقت کل نمودست %~% اگرچه خود حقیقت بود بودست
# 233 حقیقت شرع دان و شرع الله %~% ز شرعت دم زن اینجا صبغةالله
# 234 حقیقت شرع دید مصطفی دان %~% که دید مصطفی کلی یقین دان
# 235 محمد با خدا هر دو یقین است %~% نظر کن رحمة للعالمین است
# 236 هر آن چیزی که غیر از مصطفایست %~% حقیقت دان که تشویش و بلایست
# 237 ره احمد(ص) ره بیچون ذاتست %~% محمد(ص) بیشکی بیچون ذاتست
# 238 اگرچه در سلوک مصطفائی %~% از آن پیوسته در دید لقائی
# 239 ز دید مصطفی این دم زدی تو %~% ز معنی کام اینجا بستدی تو
# 240 دم او در دم تست ای گزیده %~% از آنی از دم او راز دیده
# 241 منه پای از خدا و شرع بیرون %~% بهم از مصطفی بین راز بیچون
# 242 ره احمد گزین و زو مدد خواه %~% که اودیدست کل دیدار الله
# 243 چو احمد در دل و جان دوستداری %~% همه مغزی نه چون خر پوست داری
# 244 ز احمد مغز جان آباد کردی %~% طبیعت از میان آزاد کردی
# 245 رهت احمد نمود ای پیر عطار %~% از او گوی و از او میدان تو اسرار
# 246 رهت احمد نمود اینجا بتحقیق %~% از او مییافتستی عین توفیق
# 247 رهت احمد نموده هم بمنصور %~% ترادر جمله عالم کرد مشهور
# 248 ترا مشهور کرد اندر بر دوست %~% رسانیدت که هستی رهبر اوست
# 249 دمی کاینجا زدی از مصطفی بود %~% از آنت اندرون پرصفا بود
# 250 دمی کاینجا زدی او ره نمودت %~% دربسته یقین او برگشودت
# 251 دم احمد ترا در جانست اینجا %~% دلت همچون مه تابانست اینجا
# 252 دم احمد تو داری زان شدی شاد %~% حقیقت حق شدی در لیس فی الدار
# 253 دم احمد زدی در راستی تو %~% در آن معنی از آن آراستی تو
# 254 دم احمد درون تو چو جان کرد %~% بسی اینجا ترا شرح و بیان کرد
# 255 دم او در درون بنگر که اوئی %~% حقیقت اوست با تو پس چه جوئی
# 256 یقین احمد مختار تازی %~% ترا با اوست اینجا عشقبازی
# 257 یقین مصطفی هر دل که بگرفت %~% دو عالم را بیک ارزن بنگرفت
# 258 دلت چون مصطفی دیدست جانی %~% از آن دلشاد در عین العیانی
# 259 هر آنکو شرع احمد دارد اینجا %~% محمد ضائعش نگذارد اینجا
# 260 ز احمد هر دلی کو راز یابد %~% چو من گم کرده خود باز یابد
# 261 ز احمد گر ترا بگشاید این در %~% شوی در دید معنی همچو حیدر
# 262 ز احمد حیدر اینجا در یقین شد %~% از آن بر اولین او راستین شد
# 263 ز احمد راز دان و سر تو بشناس %~% چو حیدر از نهنگ و دیو مهراس
# 264 ز احمد راز دان و جانفشان شو %~% چو جان داری حقیقت جان جان شو
# 265 چو احمد راز دان و گرد بیچون %~% بدان اسرار ما را بیچه و چون
# 266 ز احمد گر شوی واصل چو عطار %~% ز جسم و جان شوی کل ناپدیدار
# 267 ز احمد گر شوی اینجا تو مؤمن %~% شوی ز آفات و مرعاهات ایمن
# 268 ز احمد گر شوی واصل در اینجا %~% کنی دیدار ما حاصل در اینجا
# 269 ز احمد گر شوی واصل چو مردان %~% برت سجده کند این چرخ گردان
# 270 ز احمد گر شوی واصل چو آدم %~% یقین بخشد ترا سر دمادم
# 271 ز احمد گر شوی واصل تو چون نوح %~% بیابی اندر اینجا قوت روح
# 272 ز احمد گر شوی واصل تو بی بیم %~% نسوزی تو بنارش چون براهیم
# 273 ز احمد گر شوی واصل چو موسی %~% شوی در کوه و طور دل تو یکتا
# 274 ز احمد گر شوی واصل چو هارون %~% بکام تو شود این هفت گردون
# 275 ز احمد گر شوی واصل چو یعقوب %~% بیابی در زمان دیدار محبوب
# 276 ز احمد گر شوی واصل چو یوسف %~% جمال یار یابی بی تأسف
# 277 ز احمد گر شوی واصل چو جرجیس %~% شوی زنده چو جان بی مکر و تلبیس
# 278 ز احمد گر شوی واصل چو یونس %~% خدا بینی درون جان تو مونس
# 279 شوی در عشق چون موسی مصفی %~% ز احمد گر شوی واصل چو عیسی
# 280 ز احمد گر شوی واصل چو حیدر %~% شوی در کائنات جان و دل در
# 281 ز احمد گر شوی واصل چو منصور %~% شوی ذات عیان نور علی نور
# 282 ز احمد گر شوی واصل چو عطار %~% هزاران جان ترا آید پدیدار
# 283 ز احمد واصلم در قربت او %~% فتاده این زمان در حضرت او
# 284 ز احمد واصلم در قربت ذات %~% مرا گویاست از وی جمله ذرات
# 285 ز احمد واصلم در شرع احمد %~% دم او میزنم در نیک و در بد
# 286 ز احمد واصلم نزدیک مردان %~% حقیقت اوست کل تنبیه مردان
# 287 ز احمد واصلم جز او نجویم %~% هر آن چیزی که گفتم اوست گویم
# 288 ز احمد گفتم این شرح و بیانها %~% که بیشک احمد آمد جان جانها
# 289 ز احمد گفتم این راز نهانی %~% مرا بگشاد درهای معانی
# 290 ز احمد گویم و زو بشنوم باز %~% که گنجشکم من اندر چنگ شهباز
# 291 چو احمد شاهباز عالم آمد %~% حقیقت تاج فرق احمد آمد
# 292 چو احمد شاه و جمله چون گدایند %~% همه از او رموزی میگشایند
# 293 هر آنکو ره دهد احمد بر خود %~% کند او را حقیقت رهبر خود
# 294 هر آنکو ره دهد دیدار یابد %~% یقین از دید او مر یار یابد
# 295 هر آنکو ره دهد در خدمت شاه %~% بیابد در زمان دیدار الله
# 296 هر آنکو ره دهد در سر بیچون %~% خدا اینجا ببیند بی چه و چون
# 297 هر آنکو ره دهد در وصل دلدار %~% هم اینجاگه ببیند اصل دلدار
# 298 هر آنکو ره دهد در خدمت دوست %~% شود مغز و برون آرندش از پوست
# 299 هر آنکو دید پیغمبر(ص) در اینجا %~% حقیقت در درون آن رهبر اینجا
# 300 حقیقت واصل هر دوجهان شد %~% بمعنی برتر از کون و مکان شد
# 301 حقیقت راه دید و راهبر یافت %~% در اینجا جان جان در جان و تن یافت
# 302 بدید آن راز کان نتوان نمودن %~% بجز او کس مر این نتوان نمودن
# 303 هر آنکو دست زد در دامن او %~% خوشی آسوده شد در مسکن او
# 304 هر آنکو جز محمد(ص) پیر جوید %~% بهرزه هرچه گوید هیچ گوید
# 305 هر آنکو جز محمد(ص) دید اینجا %~% یقین نایافت دید دید اینجا
# 306 هر آنکو جز محمد راهبر یافت %~% حقیقت دور گشت از خیر و شر یافت
# 307 هر آنکو جز محمد(ص) یار بیند %~% کجا جانان در اینجا باز بیند
# 308 هر آنکو جز محمد یافت چیزی %~% بنزد عاشقان نرزد پشیزی
# 309 هر آنکو راه او جست و دم او %~% ز شرع او بد اینجا همدم او
# 310 حقیقت یافت بیچون و چرا باز %~% در آخر دید اینجا بیشکی راز
# 311 ابا او باش و راز او تو بنگر %~% در این بنگر ز دیدارش تو برخور
# 312 ابا او باش تا بنمایدت کل %~% برون آرد ترا از رنج وز دل
# 313 ابا او باش تا جانت نماید %~% در اینجا راز جانانت نماید
# 314 ابا او باش و با او مهتری کن %~% گدای او شو و زین پس سری کن
# 315 ابا او باش و جان اندر میان نه %~% چو از جان تو است انصاف جان ده
# 316 ابا او باش تا در قربت او %~% شوی بیشک وصال حضرت او
# 317 ابا او باش تا ذاتت نماید %~% حقیقت تا سرا پایت نماید
# 318 ابا او باش و خاک پای او باش %~% که کل نقشند و زو بنگر تو نقاش
# 319 ابا او باش اینجا تا توانی %~% که بیشک اوست راز کن فکانی
# 320 ابا او باش اینجا تا به بینی %~% که او اینجاست دوست حق یقینی
# 321 ابا او باش و تو بین زو همه دوست %~% اگر تو مرد راهی خود همه اوست
# 322 بنزد واصلان کار دیده %~% که ایشانند دید یار دیده
# 323 محمد(ص) با خدا دانند یک ذات %~% اگر مرد رهی بین زین تو ایات
# 324 محمد(ص) رحمت الله و حبیب است %~% همه رنجور عشقند او طبیب است
# 325 دوی درد عالم احمد(ص) آمد %~% که حل مشکل نیک و بد آمد
# 326 دوای سالکانست او حقیقت %~% که او بنمود اسرار شریعت
# 327 دوا از مصطفی جو تاتوانی %~% که تا یابی شفا از ناتوانی
# 328 دوا از مصطفی جو و ز حیدر %~% اگر مردی از این هر دو تو مگذر
# 329 دوا از مصطفی جو و لقا یاب %~% بسوی مصطفی از جان تو بشتاب
# 330 محمد(ص) باتو است ای کار دیده %~% چرا غافل شدی بردار دیده
# 331 محمد(ص) با تو است و بنگرش روی %~% تو راز دل همه با مصطفی گوی
# 332 محمد(ص) با تواست ار راز بینی %~% سزد گر روی احمد باز بینی
# 333 درون جان ببین دیدار احمد %~% حقیقت بر خور از اسرار احمد
# 334 درون جان محمد را نظر کن %~% دل وجان را ز دید او خبر کن
# 335 درون جان صفای نور او بین %~% دو عالم را یکی منشور او بین
# 336 درون جان مر او را بین و شو ذات %~% حقیقت جان از او کن تو چو ذرات
# 337 درون جان چو دیدی باز او را %~% دل وجان در خدایش باز او را
# 338 درون جان گرفت و هر دو عالم %~% یکی گردد نبیند جز که محرم
# 339 از او واصل شو و دم زن تو الحق %~% سزد گرهم از او گوئی اناالحق
# 340 از او واصل شو ای مرد یگانه %~% که تا باحق بمانی جاودانه
# 341 از او واصل شو این دم زن در اینجا %~% حقیقت جزو کل بر هم زن اینجا
# 342 از او واصل شو و اشیا برانداز %~% عیان صورت از پیدا بر انداز
# 343 از او واصل شو و برگوی از وی %~% بجز او هیچ منگر تا شوی شئی
# 344 زمین و آسمان و خاک در اوست %~% خوشا آنکس که خاک حیدر اوست
# 345 وجود مصطفی نور خدا بود %~% از آن او پیشوای انبیا بود
# 346 طفیل اوست اینجا هر چه بینی %~% مبین جز او اگر صاحب یقینی
# 347 اگر نه نور او بودی در افلاک %~% کجا این منزلت دیدی کف خاک
# 348 ز نور اوست عرش و فرش و کرسی %~% چه کروبی چه روحانی چه قدسی
# 349 ز نور اوست جزوی در دل و جان %~% حقیقت برتر از خورشید تابان
# 350 ز نور اوست عکسی اندر آفاق %~% از آنش سالکان هستند مشتاق
# 351 ز نور اوست جزوی نور خورشید %~% فکنده پرتوی در دهر جاوید
# 352 ز نور اوست جزوی در قمر تاب %~% از آن آمد در اینجاگه جهان تاب
# 353 ز نور اوست جزوی مشتری بین %~% همه ذرات او را مشتری بین
# 354 ز نور اوست جزوی نور زهره %~% از آن شد در همه آفاق شهره
# 355 ز نور اوست جزوی در کواکب %~% از آن رخشانست اینجا نجم ثاقب
# 356 ز نور اوست یک ذره در آتش %~% از آن آتش شدست اینجای سرکش
# 357 ز نور اوست یک ذره سوی باد %~% از آن کردست اینجا عالم آباد
# 358 ز نور اوست یک ذره سوی آب %~% از آن کل میشود صنع جهان تاب
# 359 ز نور اوست جزوی در سوی خاک %~% از آن کل میشود در صنع او پاک
# 360 ز نور اوست یک ذره سوی کوه %~% از آن مر جوهری آرد باشکوه
# 361 ز نور اوست جزوی در سوی ما %~% از آن پیوسته اندر شور و غوغا
# 362 ز نور اوست یک ذره صدف وار %~% از آن اینجا نماید در شهوار
# 363 ز نور اوست اشیا سر بسر نور %~% از آن مشتق شده اسرار منصور
# 364 زمین و آسمان از نور او بین %~% فغان و شور در منصور او بین
# 365 محمد(ص) نو ذاتست ازنمودار %~% میان انبیا او صاحب اسرار
# 366 دلا جان در ره احمد برافشان %~% در آخر در پیش بیشک سر افشان
# 367 دلا جز وی مبین در هر چه بینی %~% که جز او نیست در صاحب یقینی
# 368 دلا در وی ببین کو دید یار است %~% جهان در دید دیدش رهگذار است
# 369 نمودارست شرعش در معانی %~% ورا اینجا سزد صاحب قرانی
# 370 جز اودیدی جز او کس نیست مهتر %~% همه عالم سراست و اوست سرور
# 371 از او اینجا طلب کن تا بیابی %~% چو او با تست نزد که شتابی
# 372 از او اینجا طلب کن دید بیچون %~% که بنماید ترا اسرار بیچون
# 373 زهی معنی تو صورت گرفته %~% وجود جان منصورت گرفته
# 374 ز تو ره باز دیده پیر رهبر %~% ز تو کل دم زده ای شاه سرور
# 375 ز تو ره باز دیده اندر اینجا %~% فکنده در همه آفاق غوغا
# 376 ز تو ره باز دیده در معانی %~% رسیده در دم صاحبقرانی
# 377 ز تو ره باز دیده بر سر راه %~% زده دم کل عیان انی اناالله
# 378 ز تو ره در قربت عزت رسیده %~% جمال بی نشانی باز دیده
# 379  ز تو در راه بیچون راه برده %~% برافکنده در اینجا هفت پرده
# 380 ز تو اثبات الا الله کرده %~% گذشته از برون هفت پرده
# 381 ز تو تا جاودان شوری فکنده %~% نموده خویش از نور تو زنده
# 382 ز تو لا یافته الا شده کل %~% درون جزو و کل یکتا شده کل
# 383 ز تو دیده ز تو گفته حقیقت %~% سپرده مر ترا راه شریعت
# 384 تو میدانی که بیشک از تو دم زد %~% ز شوق ذوق در کویت قدم زد
# 385 تو میدانی که جان وسر برافشاند %~% ز بهر جمله بر خاک درافشاند
# 386 کسی کو باز دیدت همچو منصور %~% ز دیدار تو شد در جمله مشهور
# 387 کسی کو باز دیدت عین دیدار %~% چو منصور آمدت پر شوق بردار
# 388 حقیقت مقتدا و پیشوائی %~% که ذرات دو عالم پیشوائی
# 389 توئی اصل و همه فرع تو دیدم %~% حقیقت بیشکی شرع تو دیدم
# 390 اگر فرع تو نبود لیک شرعت %~% اساسی کرد اندر اصل و فرعت
# 391 چو فرع تست اصل ذات پاکت %~% درون جزو و کل در عین خاکت
# 392 طلبکار تواند اینجا همه کس %~% توئی در جان و دل فریادشان رس
# 393 طلبکار تو و تو در درونی %~% نمیدانند اینجاگاه چونی
# 394 طلبکار تواند اینجای ذرات %~% تو بنمودی حقیقت نفخه ذات
# 395 طلبکار تو جمله سالکانند %~% فتاده در ره کون و مکانند
# 396 طلبکار تو و تو در وجودی %~% که پیش از آفرینش کل تو بودی
# 397 طلبکار تو اینجا هر چه بینم %~% تو میدانی که در عین الیقینم
# 398 طلبکار تو میجویند رازت %~% که تا ناگه بیابند جمله بازت
# 399 طلبکار است جان در تن طلبکار %~% نمایش بیشکی اینجای دیدار
# 400 طلبکار است دل در قربت تو %~% فتاده بیخود اندر حضرت تو
# 401 طلبکار است اینجا جمله اشیا %~% که تا بوئی بیابد ازتو اینجا
# 402 طلبکار است خورشید فلک بست %~% از آن با نور رویت با تو پیوست
# 403 طلبکار است و سرگردان شده ماه %~% همی گردد ترا در عین خرگاه
# 404 طلبکار تو اینجا مشتری است %~% بجان و دل ترا او مشتری است
# 405 طلبکار تواند اینجا نجومات %~% کجا دانند از سر علومات
# 406 طلبکار تو اینجاگه شده عرش %~% حقیقت نور تو افشانده بر فرش
# 407 طلبکار تو کرسی گشته با لوح %~% که تا بوئی بیابندت از آن روح
# 408 طلبکار تو است افلاک و انجم %~% همه در بحر عشق تو شده گم
# 409 طلبکار تو است اینجای آتش %~% همی سوزد ز شوق روی تو خوش
# 410 طلبکار تو است اینجایگه باد %~% از آن کرده تمامت از تو آباد
# 411 طلبکار تو است اینجایگه آب %~% که نورتست در وی جان تو دریاب
# 412 طلبکار تو است اینجایگه طین %~% که تا بوئی بیابد این دل و دین
# 413 طلبکار تو است اینجایگه کوه %~% بمانده دائم اندر عار اندوه
# 414 طلبکار تو است اینجای دریا %~% از آن خویش میزند در جوش غوغا
# 415 طلبکار تو میبینم یکایک %~% توئی پیدا شده در جمله بیشک
# 416 طلبکار تو میبینم دو عالم %~% تمامت انبیای ما تقدم
# 417 همه در تو چنان مشتاق بودند %~% که در تو نور کلی طاق بودند
# 418 همه از آرزوی روی ماهت %~% شده پنهان کل در خاک راهت
# 419 اگر آدم بد از تو دید او راز %~% حقیقت از تو هم انجام و آغاز
# 420 اگر هم نوح از شوقست ای جان %~% فتاده در سر دریای عمان
# 421 اگر هم شیت بد در خاک کویت %~% شد اینجا جانفشان از شوق رویت
# 422 اگر هم بد خلیل از شوق دیدار %~% شد اینجاگاه از سر تو در نار
# 423 اگر هم بود اسماعیل ای جان %~% ز عشقت خویش را میکرد قربان
# 424 اگر هم بود اسحاق گزیده %~% ز عشق روی تو شد سر بریده
# 425 اگر هم بود یعقوب از غم تو %~% درون ریشش آمد مرهم تو
# 426 اگرچه بود یوسف در چه راز %~% ز تو هم یافت آخر عز و اعزاز
# 427 اگر هم بود موسی گزیده %~% ز عشقت گشت اینجا راز دیده
# 428 اگر هم بود ایوب بلاکش %~% ز شوق عشق تو در پنج و در شش
# 429 اگر هم بود جرجیس از عنایت %~% ترا شد پاره پاره در هدایت
# 430 اگر هم بود عیسی صاحب راز %~% ز شوقت جان خود را باخته باز
# 431 اگر هم بود عیسی صاحب اسرار %~% ز شوقت چند ره آمد ابردار
# 432 اگر هم بود حیدر با تو هم سر %~% حقیقت راز تو دانست و شد سر
# 433 تمامت اولیا از تو نمودند %~% کرامات و ولایت کز تو دیدند
# 434 تمامت سالکان راه دیده %~% شدند از مهر رویت سر بریده
# 435 تمامت واصلان در عین دیدار %~% شدند اینجایگه از تو پدیدار
# 436 زهی بگذشته از کون و مکان تو %~% طلسمند این همه در عشق جان تو
# 437 زهی بگذشته تو از چرخ اعلا %~% درون جزو و کل پنهان و پیدا
# 438 زهی دید تمامت ارزنی تو %~% تمامت برزد و کل ارزنی تو
# 439 زهی دیده در اینجا ذات بیچون %~% خدا بی واسطه تو بی چه و چون
# 440 زهی از تو شده پیدا شریعت %~% در او مخفی نمودستی حقیقت
# 441 زهی مهتر که در تو جمله پیداست %~% همه ذرات از عشق تو شیداست
# 442 زهی بنهاده اینجاگه اساست %~% نموده شرع بی حد و قیاست
# 443 زهی در جمله تو بنموده دیدار %~% عیان در جان و صورت ناپدیدار
# 444 زهی گفته در اینجا آنچه دیده %~% چو تو دیگر کسی هرگز ندیده
# 445 زهی درجان عطار آمده راز %~% نموده مر ورا انجام و آغاز
# 446 زهی عطار از تو مست وحیران %~% شده ازتو بکل پیدا و پنهان
# 447 زهی عطار از تو راز دیده %~% ترادرجان خود کل بازدیده
# 448 زهی عطار در تو ناپدیدار %~% شده واله فشانده سر در اسرار
# 449 زهی عطار در توکل شده حق %~% اناالحق گفته از تو راز مطلق
# 450 زهی عطار در سر محمد(ص) %~% شد از جان تو منصور و مؤید
# 451 زهی عطار کز سر کماهی %~% محمد(ص) را یقین دیده الهی
# 452 زهی عطار تا چند از بیانت %~% بگو مر جمله اسرار نهانت
# 453 زهی عطار کاینجا راز دیدی %~% محمد در درونت باز دیدی
# 454 تو مگذر از یقین ای پیر عطار %~% که پیغامبر نمودت جمله اسرار
# 455 تو مگذر زینچنین شاه سرافراز %~% که او آخر تراکرده سرافراز
# 456 تو مگذر زین نمود آفرینش %~% که پیدا شد ترا در عین بینش
# 457 از او خواه این زمان درمان ریشت %~% که داری درد و درمان هست پیشت
# 458 از او خواه این زمان چیزی که خواهی %~% که خوش آسوده در نزدیک شاهی
# 459 از او خواه این زمان دیدار بیچون %~% که بنماید زخود کل بی چه و چون
# 460 از او خواه این زمان تا رخ نماید %~% یکی را پرده از رخ برگشاید
# 461 از او خواه این زمان روح دل خود %~% چو خود بردار با خود حاصل خود
# 462 از او خواه این زمان تو ذات او را %~% که میدانی یقین آیات او را
# 463 از او خواه این زمان او را نظر کن %~% وجود او مر او را خاک در کن
# 464 چو داری با خود اینجا سر احمد %~% مبین جز او که چیزی نیست از بد
# 465 همه نیکست اینجا هر چه دیدی %~% چو او اندر همه چیزی بدیدی
# 466 همه نیکست کز کل دید و دانست %~% محمد در همه اسرار دانست
# 467 همه نیکست اینجا هرچه یابی %~% ولی چون مصطفی هرگز نیابی
# 468 چو دیدم مصطفی دیدم حقیقت %~% سپردم راه شرع اندر طریقت
# 469 از او بنمود اینجا جوهر ذات %~% که تا واصل کنم من جمله ذرات
# 470 از او واصل کنم من عاشقان را %~% بعز آن گه رسانم سالکان را
# 471 از او واصلم کنم تا جمله دانند %~% محمد(ص) را ببینند گرتوانند
# 472 که تا چون من شوند اینجا حقیقت %~% ابی شک پاک از دید طبیعت
# 473 چو من واصل شوند و راز بینند %~% سراپا را محمد(ص) باز بینند
# 474 محمد باز بینند جمله در خود %~% شوند فارغ یقین از نیک وز بد
# 475 محمد باز بینند از شریعت %~% بیارند آنگهی از پی طریقت
# 476 چو احمد روی بنمودست دانم %~% درون جزو و کل عین العیانم
# 477 حقیقت من محمد نام دارم %~% از او پیدا حقیقت کام دارم
# 478 فریدالدین محمد هست نامم %~% محمد(ص) داده اینجا جمله کامم
# 479 از آن تکرار علم وحی دارم %~% که غیر از مصطفی چیزی ندارم
# 480 مرا این سر محمد بر گشادست %~% حقیقت جوهرم در جان نهادست
# 481 مرا این سر از او گشتست پیدا %~% که چون منصور گشتستم هویدا
# 482 مرا این سر کز او دارم عیانست %~% که جان و صورت من بی نشان است
# 483 چنان در تقوی باطن یکیام %~% که کلی با محمد بیشکیام
# 484 که در یکی زدم اینجا قدم من %~% گذشتم از وجود و از عدم من
# 485 قدم را محو کردم در نهانی %~% یکی گشتم ز اسرار معانی
# 486 دوعالم را یکی دیدم در اینجا %~% محمد(ص) از همه بگزیدم اینجا
# 487 چو او بد جزو و کل دیگر چه بینم %~% از این بیشک در این عین الیقینم
# 488 چو اودیدم که بیشک جزو و کل بود %~% تنم را در بلا او عین ذل بود
# 489 بسی دیدم بلا و رنج اینجا %~% شد آخر پای من در گنج اینجا
# 490 چو دیدم بود گنج کل محمد(ص) %~% ز من برداشت رنج کل محمد(ص)
# 491 ز گنج او جواهر یافتم من %~% یقین ذات ظاهر یافتم من
# 492 ز گنج او بسی درهای اسرار %~% برافشاندم در اینجاگه باسرار
# 493 ز گنج او بسی گوهر فشاندم %~% بعرش و فرش و ماه و خور فشاندم
# 494 ز گنج او تمامت با نصیبند %~% نمیدانند جمله با حبیبند
# 495 ز گنج او اگرچه هست گوهر %~% مرا آن جوهر است اندر برم بر
# 496 در این گنج من کل برگشادم %~% تمامت سالکان را داد دادم
# 497 در این گنج کل آن کس ببیند %~% که جز پیغامبر اینجا مینبیند
# 498 از این گنج معانی بهره یابد %~% پس آنگاهی ز دل او زهره یابد
# 499 در گنج معانی برگشاید %~% همه در گنج بیشک ره نماید
# 500 چو من این گنج بر کلی فشاندم %~% ز جان و دل ز سر خود براندم
# 501 در این گنج بگشادست عطار %~% همه آفاق را کرده گهربار
# 502 بسر این گنج در اسرار افشاند %~% بگفت و گرچه مخفی نکتهها راند
# 503 چنان این گنج او خواهد نمودن %~% در آخر از میان خواهد ربودن
# 504 که کلی این طلسم و بود جسمش %~% کند خرد و نماند عین اسمش
# 505 طلسم و گنج را خرد آورد او %~% می صاف از سرور وی خورد او
# 506 شود عشقش حقیقت آخر کار %~% طلسم و گنج گرداند پدیدار
# 507 طلسم اینجایگه چون بشکند باز %~% شود پیدا از او انجام و آغاز
# 508 نماند گنج کان دیگر نبیند %~% کسی الا بجز آنکو ببیند
# 509 که گنج اینجا دو است ار چه یکی است %~% بمعنی و بصورت بیشکی است
# 510 یکی گنج صفاتست اندر اینجا %~% حقیقت گنج ذاتست اندر اینجا
# 511 ز اول گنج ذات آنگه صفاتست %~% کز این ذرات آخر با ثباتست
# 512 ز گنج اولت اشیا نماید %~% چو گنج ذات ناپیدا نماید
# 513 ز اول گنج چون پیدا ببینی %~% نظر کن گر تو مر صاحب یقینی
# 514 ز گنج ظاهرت مر جمله اشیاست %~% که در بود تو اینجاگاه پیداست
# 515 صفای تست اینجا گنج معنی %~% نیابی تا نیابی رنج معنی
# 516 بکش رنجی و آنگه گنج بنگر %~% دگر آن گنج را بی رنج بنگر
# 517 چو گنج این صفات خود بدیدی %~% بصورت خوب و نیک و بد بدیدی
# 518 نظر کن گنج هر جوهر که یابی %~% برافشان تا دگر چیزی نیابی
# 519 چو گنج اینجا برافشانی بیکبار %~% حقیقت گنج ذات آید پدیدار
# 520 چو گنج ذات بینی بیشکی تو %~% حقیقت هر دو را بینی یکی تو
# 521 یقین این گنج را آن گنج بینی %~% مر این فرصت که آن بی رنج بینی
# 522 یکی گنج است بی اسم ار بدانی %~% همه جانست با جسم ار بدانی
# 523 یکی گنجست در عالم گرفته %~% از اول صورت آدم گرفته
# 524 یکی گنجست پیدا و نهانی %~% یقین در تو اگر این کل بدانی
# 525 یکی گنجست در تو ناپدیدار %~% وجود تو طلسمی زو پدیدار
# 526 یکی گنجست در تو درگشاده %~% هزاران جوهر اندر وی نهاده
# 527 یکی گنجست کان ذات الهی است %~% هر آنکو یافت او را پادشاهیست
# 528 یکی گنجست کز دیدار آن گنج %~% بسی خوردند اینجاگه غم و رنج
# 529 یکی گنجست پر در الهی %~% گرفته نور او مه تا بماهی
# 530 ز ماهی تا به مه این گنج بنگر %~% توئی از عاشقان بیرنج بنگر
# 531 که تا این گنج اینجا آشکارست %~% نمودارم در آخر پنج و چارست
# 532 مرا گنجی است حاصل در دل و جان %~% کرا بنمایم اینجا گنج پنهان
# 533 ز ماهی تا به مه پر در و جوهر %~% گرفته نور آن در هفت اختر
# 534 زماهی تا به مه دیدم همه گنج %~% بسی بردم در اینجاگاه من رنج
# 535 مرا گنجیست حاصل تا بدانید %~% دل و جانم از آن واصل بدانید
# 536 مرا آن گنج اینجا دست دادست %~% دل و جانم از اینجا مست دادست
# 537 مرا آن گنج حاصل شد بیکبار %~% طلسم او شد اینجا ناپدیدار
# 538 مرا آن گنج اینجا رخ نمودست %~% عجب آن گنج در گفت و شنودست
# 539 کرا بنمایم اینجا گنج اسرار %~% که تا بشناسد اینجاگاه عطار
# 540 کرا بنمایم اینجا گنج جانان %~% که او میدیده باشد رنج جانان
# 541 کرا بنمایم اینجا گنج تحقیق %~% مگر آنکو که یابد رنج توفیق
# 542 کرا بنمایم اینجا گنج جوهر %~% مگر آنکو ببازد همچو من سر
# 543 کرا بنمایم اینجا گنج معنی %~% مگر آنکو رسد در عین تقوی
# 544 کرا بنمایم اینجا گنج جانان %~% مگر آنکو شود در دوست پنهان
# 545 کرا بنمایم و من با که گویم %~% که خواهد برد از این میدان چو گویم
# 546 کرا این گنج بنمایم در اینجا %~% که گردد همچو من در عشق رسوا
# 547 برسوائی توانی یافت اینجا %~% بکش رنجی تو ای عطار اینجا
# 548 سر تو بر سر گنجست بردار %~% مثال عین منصوری تو بردار
# 549 سر تو بر سر گنجست رفته %~% از آن آسوده و رنجست رفته
# 550 سر تو بر سر گنج الهی است %~% گدا بودی در آخر پادشاهیست
# 551 سر تو بر سر گنج یقین است %~% همه ذرات تو عین الیقین است
# 552 سر گنج معانی بر سر تست %~% حقیقت مصطفی مر افسر تست
# 553 سر این گنج بگشادست احمد %~% حققت مر ترا دادست احمد
# 554 ولیکن گر ترا میباید این گنج %~% بر افشان جان و سر بر این سر گنج
# 555 سرت بردار کن وین گنج بستان %~% ابی سر شو ببر این گنج بستان
# 556 چه باشد گرچه سیصد رنج باشد %~% نخواهم سر مرا چون گنج باشد
# 557 نخواهم سر حقیقت گنج خواهم %~% دل از دوست من بیرنج خواهم
# 558 ببر سر تا شود گنج آشکارت %~% چنین اینجا قلم راندست یارت
# 559 بسر گنج حقیقت یافت خواهی %~% بسر دریاب مر گنج الهی
# 560 سر خود را فدای گنج کردم %~% تو میدانی که من پر رنج بردم
# 561 سرم بادا فدای گنج جانم %~% که خواهم برد آخر رنج جانم
# 562 فدای گنج ذات تست ای جان %~% همی گویم بکش خواهی برنجان
# 563 چو من عاشق در این گنج تو هستم %~% تو میدانی که بر رنج تو هستم
# 564 ز گنج تست این فریاد و شورم %~% بکش تا گنج بنمائی بزورم
# 565 بزور این گنج را برداشت منصور %~% ورا در جمله عالم کرد مشهور
# 566 بزور این گنج کی نتوان ستد باز %~% یکی بینی در اینجا نیک و بد باز
# 567 زهی منصور کین گنجست مسلم %~% شد اینجا کس ندید از عهد آدم
# 568 زهی منصور صاحب درد تحقیق %~% ترا این گنج گشت از یار توفیق
# 569 زهی منصور بگشاده در گنج %~% نهاده جان و سر را بر سر گنج
# 570 زهی منصور گنج اینجا فشانده %~% بسر در راز جانان تو بمانده
# 571 بسر این گنج جان برداشتی تو %~% که پیر گنج رهبر داشتی تو
# 572 چو پیر گنج در بگشود اینجا %~% ترا مر گنج کل بنمود اینجا
# 573 چو پیر گنج این در برگشودت %~% ترا این گنج مر کلی نمودت
# 574 چو پیر گنج اینجا یافتی باز %~% شدی از گنج معنی جان و سر باز
# 575 چو پیر گنج دیدی گنج بردی %~% که در اول حقیقت رنج بردی
# 576 ترا این گنج شد اینجا پدیدار %~% ولی در گنج گشتی ناپدیدار
# 577 ترا این گنج معنی شد مسلم %~% که از معنی زدی در گنج کل دم
# 578 بیک ره گنج بنمودی بعشاق %~% فکنده دمدمه در کل آفاق
# 579 بیک ره دم زدی در گنج اینجا %~% برافکندی بکلی رنج اینجا
# 580 بیک ره دم زدی اندر اناالحق %~% از آن بردی تو گنج ذات مطلق
# 581 بیک ره گنج بنمودی بمردان %~% شکستی مر طلسم چرخ گردان
# 582 بیک ره گنج اینجا برفشاندی %~% همه در سوی ذات خویش خواندی
# 583 بیک ره پرده از سر بر گرفتی %~% یقین این گنج ظاهر برگرفتی
# 584 ترا زیبد دم اینجاگه زدن کل %~% که بیرون آوری ذرات از ذل
# 585 تو داری مملکت بر هفت گردون %~% که گنج ذات دیدی بیچه و چون
# 586 ترا زیبد از اینجا گنج بردن %~% که از جان و دل اینجا رنج بردن
# 587 تو گنج ذات دیدی در صفاتت %~% بگفتی بیشکی اسرار ذاتت
# 588 تو گنج ذات دیدی بی بهانه %~% زدی دم از اناالحق جاودانه
# 589 تو گنج ذات دیدی اندر اینجا %~% مرا بر واصلان کردی تو پیدا
# 590 زدی دم از اناالحق جاودانه %~% چو جانان یافتستی بی بهانه
# 591 تو گنج ذات دیدی از یقینت %~% یکی شد اندر اینجا کفر و دینت
# 592 تو گنج ذات دیدی و شدی ذات %~% ز معمور تو اینجا جمله ذرات
# 593 حقیقت گنج ذات اندر صفاتی %~% ندانم این بیان جز نور ذاتی
# 594 که یابد گنج تو جز دید عطار %~% که بگشودی بکل تقلید عطار
# 595 از آن عطار در تو ناپدیدست %~% که دائم با تو در گفت و شنیدست
# 596 بیانش جملگی با تست اینجا %~% که او را در میان جان تو پیدا
# 597 شدی و راز گفتی در نمودش %~% فنا خواهی تو کردن بود بودش
# 598 فتاده اول و آخر مر او را %~% که اینجا کل نظر کردی تو او را
# 599 ز تو عطار دیدار تو دیدست %~% در اینجا عین اسرار تو دیدست
# 600 ز تو عطار در تو بی نشان شد %~% اگرچه در تو اول بی نشان شد
# 601 ز تو عطار این سر یافت آسان %~% از آن میگردد او در خویش حیران
# 602 ز تو عطار این سر یافت در جان %~% از آن شد در وجود خویش پنهان
# 603 ز تو عطار در گفت و شنیدست %~% چگویم کز هویدا ناپدیدست
# 604 تو گنجی داده عطار اینجا %~% که میریزد در اسرار اینجا
# 605 تو گنجی دادهعطار در خویش %~% که پرده برگرفت اینجای از خویش
# 606 تو گنجی داده مر جوهرش باز %~% که ارزان داده است آن جوهرش باز
# 607 تو گنجی داده عطار بفشاند %~% ترا دید و ترا اینجایگه خواند
# 608 ترا دارد دگر کس را ندارد %~% اگرچه گنج چون گوهر ندارد
# 609 ز گنج ذات خود او بی بهانه %~% دی دم از اناالحق جاودانه
# 610 که جز آن جوهرش یکی نبیند %~% اگرچه هست ناپیدا ببیند
# 611 ازآن جوهر دلا اندر فنائی %~% چه غم داری که منصور بقائی
# 612 توئی گنج و توئی منصور معنی %~% دمیده در دم خود صور معنی
# 613 در اینجا جوهری داری چو منصور %~% که خواهد بود آن جوهر پر از نور
# 614 توانی جوهر خود باز دیدن %~% چو منصورت ابا تو راز دیدن
# 615 چو منصور است با تو در میانه %~% ز کشتن بین حیات جاودانه
# 616 حیات جان تو بعد مماتست %~% در آخر مر ترا دیدار ذاتست
# 617 حیاتی یافت خواهی آخر کار %~% که مانی تا ابد در وصل دلدار
# 618 حیاتی یافت خواهی در دل و جان %~% در آخر هیچ نبود جز که جانان
# 619 حیاتی یافت خواهی از دم ذات %~% که ازدم زنده گردانی تو ذرات
# 620 حیاتی یافت خواهی بی چه و چون %~% که محکوم تو گردد هفت گردون
# 621 حیاتی یافت خواهی عاشق آسا %~% که باشی بیشکی در عشق یکتا
# 622 حیاتی یافت خواهی آن سری تو %~% که معنی یافت خواهی جوهری تو
# 623 حیاتی طیبه آن نام دارد %~% که شاه اندر یدالله جام دارد
# 624 دهد مر جان عشق آنجا که خواهد %~% که آخر گنج ذات خود نماید
# 625 دهد آن جمله را مر جمله عشاق %~% که تا گردند در آخر همه طاق
# 626 دهد آن جام معنی سالکان را %~% که تا بیهوش بیند جان جان را
# 627 دهد آن جام اندر آخر کار %~% حجاب عقل بردارد بیکبار
# 628 دهد آن جام و بنماید جمالش %~% بتابد آن زمان نور جلالش
# 629 دهد آن جام پس گوید اناالله %~% ایا عاشق از این سر باش آگاه
# 630 دهد آن جام و بنماید رخ خویش %~% حجاب جسم و جان بردارد از پیش
# 631 دهد آن جام مر هر کس بقدرش %~% بتابد از تجلی نور بدرش
# 632 دهد آن جام اگر داری تو خاطر %~% بنوش آن جام و پنهان شو بظاهر
# 633 بنوش آن جام اگر داری تو طاقت %~% ز هستی کن خراب آنگه وثاقت
# 634 بنوش آن جام می ازدست دلدار %~% مشو ازدست و بنگر دست دلدار
# 635 بنوش آن جام و آنگه دم فروکش %~% یقین مخفی شو اندر چار و سه شش
# 636 بنوش آن جام می بی عین درخواست %~% که جان باشد در آن لحظه مرا راست
# 637 بنوش آن جام از سلطان جمله %~% که بخشد مر ترا برهان جمله
# 638 بنوش آن جام و مستی را بکن تو %~% چو نتوانی مگو از این سخن تو
# 639 بنوش آن جام و بنگر عین انجام %~% که تا شاهت چه میبخشد سرانجام
# 640 بنوش آن جام و بنگر عین آغاز %~% که تا جانت کجا خواهد بدن باز
# 641 بنوش آن جام و باش اندر سکون تو %~% که پیر عشق باشد رهنمون تو
# 642 بنوش آن جام و بنگر سر آن ذات %~% نگه میدار از خود جمله ذرات
# 643 بنوش آن جام و وز بیرون منه کام %~% که تا مقصود حاصل بینی و کام
# 644 بنوش آن جام و آهسته شو اینجا %~% بیک ذاتت تجلی کرد و یکتا
# 645 بنوش آن جام چون مردان تو مطلق %~% که خودحق گوید از مستی اناالحق
# 646 نگه میدار صورت اندر این باز %~% اگر کردی چنین بینی تو شهباز
# 647 تمامت انبیا این جام خوردند %~% بخاموشی پس آنگه نام بردند
# 648 ز خاموشی جمال یار دیدند %~% درون با یار در خلوت گزیدند
# 649 چواحمد نوش کرد آن جام اول %~% نشد ماننده صورت معطل
# 650 چو احمد نوش کرد این جام اینجا %~% نبوت یافت هم فرجام اینجا
# 651 ز خاموشی که بودش مقتدا شد %~% از آن بر جزو و بر کل پادشا شد
# 652 چو کرد آن جام نوش از دست دلدار %~% بشد چون دیگران او مست دلدار
# 653 چو کرد آن جام نوش اندر طبیعت %~% فرود آمد بدو راز شریعت
# 654 در آن هستی حقیقت گشت هشیار %~% جمال جاودانش شد پدیدار
# 655 در آن مستی چنان هشیار حق بود %~% که ازمستی بکل دیدار حق بود
# 656 در آن مستی اساس شرع بنهاد %~% حقیقت اصل کل در شرع بگشاد
# 657 رموز سر جان با کس نگفت او %~% بجز حیدر ز دیگر مینهفت او
# 658 چنان در قربت دانش عیان شد %~% که در قربت جمال بی نشان شد
# 659 در آن قربت که بد دیدار الله %~% چنان بد دائما در عشق آگاه
# 660 که میدانست اینجا راز بیچون %~% شریعت کرد اساس بی چه و چون
# 661 چو میدانست صرف هر وجود او %~% حقیقت کرد حق و حق سجود او
# 662 پس آنگه گشت واجب جمله را سر %~% که تادارند نگه معنی ظاهر
# 663 سجود دوست کرد از بی نشانی %~% مر او را منکشف شد از معانی
# 664 سجود دوست کرد اندر بر دوست %~% که او بد در حقیقت رهبر دوست
# 665 سجود دوست کرد و شکر او گفت %~% حقیقت دم زد و اسرار بنهفت
# 666 سجود دوست کرد اندر حقیقت %~% از آن تقوی نبودش خود وصیت
# 667 بعزت یافت تقوی وز فتوت %~% بدو اظهار شد سر نبوت
# 668 بعزت یافت اینجاگه کمالش %~% که بنمود او ز اظهار جلالش
# 669 سجود دوست کرد از آشنائی %~% نزد دم چون کسان اندر خدائی
# 670 بعزت یافت اینجا ذات بیچون %~% بحرمت برگذشت از هفت گردون
# 671 از آن با کس نگفت و ذات بیچون %~% که کس را خود نمیدید او چو آن خون
# 672 حقیقت کرد مخفی راز اینجا %~% ولیکن با علی گفت باز اینجا
# 673 شب معراج او اندر زمین بود %~% یقین او عیان عین الیقین بود
# 674 چنان اندر صفات و ذات ره داشت %~% که اندر طین یقین دیدار شه داشت
# 675 همه دیدار دید و جاودان شد %~% ولیکن شه ز دید خود نهان شد
# 676 چنان در سیر قربت رفت جاوید %~% بمعنی برگذشت از نور خورشید
# 677 تمامت پردهها را راه کرد او %~% ز عشقت جزو و کل آگاه کرد او
# 678 بهر چیزی که پیش سید آمد %~% اگرچه در نمودش جید آمد
# 679 از آن بالاتر آنجاگه طلب کرد %~% وجود خویشتن را پر ادب کرد
# 680 گذر میکرد و میشد سوی افلاک %~% ابا عقل کل اندر عین لولاک
# 681 ز عقل کل گذر کرد وبرون تاخت %~% بیک ره پرده عزت برانداخت
# 682 چو پرده برفتاد از عین ذاتش %~% نگه میکرد اینجاگه صفاتش
# 683 نمود خویشتن را بی غرض دید %~% تمامت آفرینش در عرض دید
# 684 چنان دید اندر اینجا عین دیدار %~% که میخواهست کل بیند عیان یار
# 685 در آخر گر چه کل دید آفرینش %~% در این معنی هزاران آفرینش
# 686 که اول دید آخر جملگی اوست %~% یکی اندر حقیقت مغز با پوست
# 687 چو در عزت جلال کبریا یافت %~% نمود ذات پاک انبیا یافت
# 688 همه در خود بدید اندر حقیقت %~% گذر کرده ز اجرام طبیعت
# 689 همه در خود بدید اندر یکی بود %~% وجود پاک او حق بیشکی بود
# 690 زمین و آسمان را یافت خرگاه %~% همه ذره گدا و او شده شاه
# 691 برفعت در تجلی بوداعیان %~% ز نور آفرینش جمله حیران
# 692 حقیقت او چو بود خود نظر کرد %~% بدید و جمله ذره را خبر کرد
# 693 وزان پس بد یقین آفرینش %~% که مر او خود نبد جز عین بینش
# 694 خدا خود دید و او بد عین الله %~% نیابد این سخن هر زشت گمراه
# 695 محقق این بیان در خویش بیند %~% که سر مصطفی در پیش بیند
# 696 حقیقت ذات شد احمد در آن دم %~% بر او ارزنی بد هر دو عالم
# 697 بر او هردوعالم محو بنمود %~% حقیقت دید خود دیدار معبود
# 698 خدا را دید در خود آشکاره %~% بعزت شد ز خود در حق نظاره
# 699 خدا را دید او خود بیچه و چون %~% مگو با آن که گوید آنچه وین چن
# 700 خدا را دید او در آفرینش %~% ولی در خویش شد عین الیقینش
# 701 یقینش زان بد اینجا در نبوت %~% که دید آن شب ز اندر عین قربت
# 702 یکی را دید اینجا بیچه و چون %~% زمین و آسمان اسرار بیچون
# 703 یکی را دید و شد اندر یکی ذات %~% ز ذات اینجا نمود او عین آیات
# 704 حقیقت هرچه با حق گفت بشنید %~% ز ذات پاک خود دیدار کل دید
# 705 چو باز آمد سوی صورت یقین او %~% بدانسته نمود اولین او
# 706 حقیقت حق شد و هم حق بدیده %~% در اینجاگه بکام دل رسیده
# 707 حقیقت حق شد و اندر صفا ذات %~% خبر کرد از نبوت جمله ذرات
# 708 چنان بد در صفا دیدار اسرار %~% که بد خود جان و دل اندر یقین یار
# 709 حقیقت چون چنان خود دید در حق %~% حقیقت من رآنی گفت مطلق
# 710 ابا حیدر نهان سر بیان کرد %~% علی را نیز هم در خود عیان کرد
# 711 علی با خویشتن هم کرد یک او %~% اگر نه این چنین دانی نه نیکو
# 712 بود ای مرد رهبر اعتقادت %~% از این معنی تو رهبر اعتقادت
# 713 محمد را علی دان و علی یار %~% که هر دو از خدا بودند بیدار
# 714 از آن سید حقیقت لحمک لحم %~% بیان کرد و ندارد خارجی فهم
# 715 که دریابد که حیدر مصطفی بود %~% ز نور او عیان نور خدا بود
# 716 چو هر دو را یکی دانی از ایشان %~% شوی واصل به بینی ذات اعیان
# 717 چون سید با علی برگفت اسرار %~% علی طاقت نیاورد ازدم یار
# 718 برفت و گفت با جاه و نهان شد %~% دگر با او ابر شرح و بیان شد
# 719 تو گر مانند ایشان راز بینی %~% نمود عشق ذاتت باز بینی
# 720 بود مرجاه دل گر باز گوئی %~% ابا ناجنس بی ره راز گوئی
# 721 مکمل باش و دل خاموش میدار %~% وگرنه جای خود بینی تو بردار
# 722 حقیقت چون تو خود را در ببستی %~% چوحیدر فارغ از هر بد نشستی
# 723 مگو اسرار با جاهل حقیقت %~% که جاهل هست در عین طبیعت
# 724 نداند داد منکر داد از خود %~% نماید مر ترا افعال خود بد
# 725 اگر می راز گوئی با کسی گوی %~% که آرد مر ترا او روی در روی
# 726 یکی باشد ابا تو در معانی %~% ابا او صرف کن این زندگانی
# 727 که هستند این زمان مر راز دیده %~% حقیقت صاحب آن راز دیده
# 728 چو با ایشان بگوئی راز خویشت %~% نهندت مرهمی بر جان ریشت
# 729 نه چون نادان که چون اسرار بشنود %~% دمادم مر ترا انکار بنمود
# 730 مگو اسرار حق جانا تو با عام %~% بترس از عام در شرح کالانعام
# 731 که اینجا اصل هست و فرع بنگر %~% حقیقت این بیان در شرع بنگر
# 732 چو احمد راز خود با مرتضی گفت %~% نه با مرجاهلون ناسزا گفت
# 733 حقیقت مغز نی چون پوست آمد %~% اگرچه جمله دید و دوست آمد
# 734 بیان در شرع این دم میرود کل %~% که مرعین حقیقت را تو بی ذل
# 735 ندانی و نیابی یار بیچون %~% مکو اسرار خود با هر دو گردون
# 736 تو ای عطار اگرچه در بلائی %~% حقیقت بیشکی در عین لائی
# 737 نگفتی راز خود جز با دم خویش %~% که با خود داری اینجا آدم خویش
# 738 بمعنی راز خود را جز که با خود %~% از آنی فارغ از دیدار هر بد
# 739 چو راز دوست با خود گفتی اینجا %~% در اسرار خود را سفتی اینجا
# 740 از آن بردی تو اینجاگوی معنی %~% که داری انس یار و بوی معنی
# 741 رسیدت در مشام جان حقیقت %~% شدی فارغ تو از عین طبیعت
# 742 جمال یار در صورت بدیدی %~% در اینجا دید منصورت بدیدی
# 743 از آن دم در زدی اندر دم دوست %~% که دیدی مغز جانت را تو بی پوست
# 744 از آن داری تو سر عشق دلدار %~% که میگوئی همه در دیدن یار
# 745 بسی گفتی بسی دیدی تو بیخویش %~% مگو تا چند خواهی گفت درویش
# 746 ولیکن تا یکی حرفت بیاید %~% بگفتن دم فروبستن نشاید
# 747 نه این سر مر تو میگوئی که جانان %~% حقیقت میکند این نص و برهان
# 748 نه این سر مر تو میگوئی چه و چون %~% ترا میگوید اینجا بیچه و چون
# 749 نه این سر مر تو میگوئی چه و چون %~% ترا میگوید از اسرار بیچون
# 750 نه این سر مر تو میجوئی حقیقت %~% که گفتی و یقین میگو یقینت
# 751 خدا بنمود رازت گفت سرباز %~% در آخر پیش روی یار سر باز
# 752 مترس از جان و بین تا چند گوید %~% که اصل خویش اینجاگاه جوید
# 753 مر او را کشتن تو هست مقصود %~% بکش خود را و کل شو دید معبود
# 754 دمادم مینماید دید معراج %~% دمادم مینهد بر فرق او تاج
# 755 دمادم میکند اینجا ندایت %~% در این اسرارها سر هدایت
# 756 تو اینجا یافتی تا خوش بدانی %~% که بگشاده در گنج معانی
# 757 ترا این گنج معنی یار بخشید %~% بآخر مر ترا دیدار بخشید
# 758 ترا این گنج معنی یار دادست %~% یقین بی زحمت اغیار دادست
# 759 ترا این گنج معنی رایگانست %~% که دیدارش به از کون و مکانست
# 760 ترا این گنج معنی شاه بخشید %~% حقیقت مر دل آگاه بخشید
# 761 ترا این گنج معنی دوست دادست %~% حقیقت گنج اینجا در نهادست
# 762 بنزد همتت دنیا خیالی است %~% که دنیا سر بسر نزدت خیالی است
# 763 بنزد همتت دنیا نیاید %~% یکی ارزن اگر عمرت سرآید
# 764 ز دنیا آنقدر بس یادگاری %~% که بنمودت حقیقت دوست باری
# 765 ز دنیا آنقدر بس پیش واصل %~% که مقصود کسان کردی تو حاصل
# 766 ز دنیا یادگاری باز ماند %~% خوشا آنکس که با شهباز ماند
# 767 ز دنیا گرچه درآخر فنایست %~% همی دون عاقبت دید لقایست
# 768 ز دنیا گفتن تو راز حق بود %~% که گوشت در یقین از دوست بشنود
# 769 همه اسرار اینجا فاش کردی %~% حقیقت نقش خود نقاش کردی
# 770 همه اسرار بیچون باز گفتی %~% ولی با صاحب این راز گفتی
# 771 در این دنیا بجز نامی نماند %~% که هر کس را سرانجامی نماند
# 772 در این دنیا بجز نیکی مکن تو %~% بجز نیکی میاور در سخن تو
# 773 بجز نیکی نخواهد بود پاداش %~% خوشا آنکس که مر او راست پاداش
# 774 بجز نیکی نخواهد برد از اینجا %~% خوشا آنکس به نیکی مرد اینجا
# 775 بجز نیکی نخواهد برد با خود %~% که مر پنهان نماند نیک و هم بد
# 776 بجز نیکی مکن ای یار خوشرو %~% ز نیکی گفته است عطار بشنو
# 777 بجز نیکی نماند جاودانه %~% که کلی نیک دید یار یگانه
# 778 بجز نیکی مکن بر جای هرکس %~% که نیکی میرسد فریاد هر کس
# 779 بجز نیکی مکن و ز نیک اندیش %~% که هم نیکیت آید عاقبت پیش
# 780 بجز نیکی مکن در زندگانی %~% که نیکی یابی اینجا جاودانی
# 781 بجز نیکی مکن یار دلفروز %~% تو نیکی را همه از نیک آموز
# 782 بجز نیکی مکن در هیچ بابی %~% که تا هرگز نه بینی تو عذابی
# 783 بجز نیکی مکن تا حق شوی تو %~% حقیقت نور حق مطلق شوی تو
# 784 زنیکی حق در اینجا رخ نمودست %~% ز نیکی جملگی پاسخ نمودست
# 785 هر آنکو کرد نیکی بد ندید او %~% حقیقت در میان خود ندید او
# 786 چه به باشد ز نیکی کردن ای دوست %~% بنه در پیش نیکی گردن ای دوست
# 787 ز نیکی چون نهادی خویش گردن %~% پس آنگه مر ترا این گوی بردن
# 788 سزد کین جا بری مانند منصور %~% شوی از نیکی اینجاگاه مشهور
# 789 دلا نیکی کن و بد را میندیش %~% که نیکی آیدت پیوسته در پیش
# 790 دلا نیکی کن اندر بردباری %~% اگر از نیک مردان هوش داری
# 791 دلا نیکی کن از نیکی خبردار %~% که از نیکی شوی از حق خبردار
# 792 دلا نیکی کن اندر عین دنیا %~% تو بیشکی بدی دان پیش دنیا
# 793 دلا نیکی کن از جان تا توانی %~% بدی هرگز مکن تا راز دانی
# 794 دلا نیکی کن از عین هدایت %~% که تا یابی تو پیوسته سعادت
# 795 به نیکی کوش همچو انبیا تو %~% که از نیکی شوی عین صفا تو
# 796 به نیکی کوش چون منصور حلاج %~% که از نیکی نهی بر فرقها تاج
# 797 به نیکی کوش و نیکی کن ز دنیا %~% که نیکی دوست دارد یار یکتا
# 798 به نیکی کوش و در نیکی سخن گوی %~% که از نیکی ببردی از سخن گوی
# 799 مکن هرگز بدی تا بد نبینی %~% چنین دان راز اگر صاحب یقینی
# 800 مکن هرگز بدی بر جای دشمن %~% که حق را دوست گردانی از این فن
# 801 مکن هرگز بدی بر جای هر کس %~% ترا این نکته میگویم همین بس
# 802 بکن هرگز بدی تا میتوانی %~% که مانی در عذاب جاودانی
# 803 مشو غره ببد کردن در اینجا %~% که ناگه بشکند هر گردن اینجا
# 804 در این دنیا نمود خود چنان کرد %~% که در نیکی وجود خود نهان کرد
# 805 چنان در نیکوی خود کرد تسلیم %~% ز حق بد دائما با ترس و با بیم
# 806 بطاعت زندگانی را بسربرد %~% پس از طاعت یقین گوی ادب برد
# 807 نکرد آزار کس در دار دنیا %~% پس آنگه رفت تا دیدارمولی
# 808 نرنجانید کس هم خود نرنجید %~% جهان چون برگ کاهی او نسنجید
# 809 در آخر رفت اندر نیکنامی %~% نه در ناپختگی و ناتمامی
# 810 هر آنکو این چنین رفت از نمودار %~% حقیقت از حقیقت شد خبردار
# 811 در آن سر هر چه کردی پیشت آید %~% چو نیکو بنگری در خویشت آید
# 812 در آن سر میبدانی کین چه سر بود %~% خوشا آنکس که اینجا باخبر بود
# 813 نداند هر کسی این سر اسرار %~% نیابد هر بصر مردیدن یار
# 814 مگر آنکو هدایت یافت اینجا %~% هم از آن پای می بشناخت اینجا
# 815 در آن سر هر که نیکی کرده باشد %~% بسوی دوست نیکی بوده باشد
# 816 عوض یابد بهشت جاودانی %~% وگرنه عین دوزخ جاودانی
# 817 نه شعر است این که عین حکمتست این %~% حقیقت سر یار و قربتست این
# 818 حقیقت این بیانها مغز جانست %~% نه شعر است این که سر جان جانست
# 819 حقیقت جان جان این رازها گفت %~% چو گوش دل شنید این راز بنهفت
# 820 شریعت باز بین است این بیانها %~% ز هر گونه نوشتست این عیانها
# 821 چو اصل دوست اینجا باز دیدی %~% نوشتی آنچه آنجا راز دیدی
# 822 حقیقت اصل کل بنمودهتو %~% هزاران چشمها بگشوده تو
# 823 هزاران چشمه معنی در اسرار %~% ترا درجان و دل آید پدیدار
# 824 هزاران چشمه معنی تو داری %~% شده ریزان چو ابر نوبهاری
# 825 حقیقت چشمه دل ز آن سرایست %~% دلت بیچاره اینجاگه بخوابست
# 826 تمامت چشمه زان دریای بوداست %~% که بحر است و ترا چشمه نمود است
# 827 حقیقت بحرکل دان چشمهایت %~% نکو بگشای اینجا چشمهایت
# 828 نظر کن چشمهای بحر بیچون %~% که بنمود است اینجا بیچه و چون
# 829 از این دریا که اول چشمه بودست %~% که بحر است و ترا چشمه ببودست
# 830 حقیقت چشمهایت گشت دریا %~% از آن در میفشاند بر ثریا
# 831 کز آن جوهر بعالم روشنائی %~% حقیقت دارد از عین صفائی
# 832 از آن جوهر همه اشیا پدیدست %~% ولی در قعر دریا ناپدیدست
# 833 از آن جوهر در اینجا بی نشانست %~% که کس اسرار جوهر می ندانست
# 834 از آن جوهر که در جانست پیدا %~% حققت نور جانانست پیدا
# 835 از آن نورست تابان هر دو عالم %~% نماید نور خود در جان دمادم
# 836 از آن نور است تابان آسمانها %~% از آن نور است این شرح و بیانها
# 837 از آن نور است پیدا جوهر دل %~% حقیقت کرده هر مقصود حاصل
# 838 از آن نور است اینجا جوهر جان %~% که در صورت شدست اینجای رخشان
# 839 از آن نورست اینجا عین دیده %~% اگر صاحبدلی بگشای دیده
# 840 از آن نور است اینجا عین اشیا %~% حقیقت جمله پنهانی و پیدا
# 841 از آن نور است اینجا نور خورشید %~% حقیقت مشتری و نور ناهید
PageV02P020
# 1 از آن نور است بیشک تابش ماه %~% از آن اینجا زند هر ماه خرگاه
# 2 از آن نور است عرش اعظم کل %~% که پیدا گشت اندر آدم کل
# 3 از آن نورست فرش اینجا پدیدار %~% حقیقت نور ذاتست او خبر دار
# 4 از آن نورست اینجا عین کرسی %~% نموداریست ازوی روح قدسی
# 5 از آن نورست اینجا دید جنت %~% ببین کوهست از اعیان قدرت
# 6 از آن نور است اینجا نور آتش %~% از آن گشتست اندر جمله سرکش
# 7 از آن نور است بیشک مخزن باد %~% که مردار آب را کرد است آباد
# 8 از آن نور است در آیینه آب %~% که میگردد وی اندر کل باشتاب
# 9 از آن نوراست اینجا خاک گویا %~% چو گویا گشت آنگه هست جویا
# 10 از آن نورت اگر بوئی درآید %~% ترا آن نور کلی در رباید
# 11 از آن نور است اگر عکسی پدیدار %~% شود گردی بیک ره ناپدیدار
# 12 نظر کن نور بیچون در تن خویش %~% که هستی نور کل در مسکن خویش
# 13 حقیقت نور ذاتست و در او گم %~% شده هر ذره همچون عین قلزم
# 14 دریغا این بیان چون کس نداند %~% وگر داند از آن حیران بماند
# 15 گرفته نور در ذرات عالم %~% اگر می فیض میباشد دمادم
# 16 تو زان نوری اگر هستی تو آگاه %~% که آن نور است تابان از رخ شاه
# 17 تو آن نوری که اشیا پرتو توست %~% بود نورت چو جسم و مغز برتست
# 18 از آن نوری نداری مر خبر تو %~% فتادستی عجب مر بی بصر تو
# 19 از آن نوری تو آگاهی نداری %~% که بر اشیا تمامت پایداری
# 20 از آن نوری تو ای گم کرده راهت %~% که اشیا بود در دیدار شاهت
# 21 چنان رخشان بدی اندر خدائی %~% که یکسر موی میکردی جدائی
# 22 ز اصل ذات کل پیوسته بودی %~% از آن در جزو و کل پیوسته بودی
# 23 همه زان تو بود و تو بدی کل %~% چرا خود را فکندی اندر این ذل
# 24 همه زان تو بود از جوهر ذات %~% نظر افکندی اندر عین آیات
# 25 گذر کردی ز ذات اندر صفاتت %~% رهاکردی عجب اعیان ذاتت
# 26 سوی خاک آمدی از عالم پاک %~% رها کردی عجب در حقه خاک
# 27 سوی خاک آمدی از جوهر کل %~% ببستی نقش از هفت اختر کل
# 28 سوی خاک آمدی کردی وطن تو %~% شدی تابان عجب در عین تن تو
# 29 سوی خاک آمدی نقشی ببستی %~% بلندی را رها کردی ز پستی
# 30 سوی خاک آمدی ای نور جانان %~% وطن کردی در اینجا گشته پنهان
# 31 ز یک جوهر دوئی پیدا نمودی %~% ز پیدائی تو ناپیدا نمودی
# 32 ز یک جوهر دمادم لون بر لون %~% عجایب ساختی در عالم کون
# 33 ز یک جوهر چنین تابان شدستی %~% ولیکن تا چنین باشد بدستی
# 34 عجب نقشی کنون در حقه خاک %~% ز بهرت هست گردان عین افلاک
# 35 در اینجا یار اینجاگه ندیدی %~% عجب اینجایگه چون آرمیدی
# 36 اگرچه جمله جای تست ذرات %~% ولیکن کی بود چون عین آیات
# 37 نه ذاتی این زمان عین صفاتی %~% در امکان حیاتی در مماتی
# 38 بصورت گر چه می هرگز نمیری %~% که تابان تر تو از بدر منیری
# 39 در اینجا منزلی کردی عجب خوش %~% ز باد و آب و خاک و دید آتش
# 40 در اینجا منزلت نبود حقیقت %~% که خواهی کرد از این منزل طریقت
# 41 در اینجا عاقبت چون کام یابی %~% حقیقت در سرا اینجا شتابی
# 42 حقیقت آمدن رفتن چو بودت %~% که تا پیدا کنی مر بود بودت
# 43 حقیقت آمدن رفتن چه دانست %~% یقینت در یقین دید فنایست
# 44 رهت آخر چو اول باز دیدی %~% اگرچه رنج و فکر و آز دیدی
# 45 ره تو در فنا آمد در آخر %~% برون خواهی شدن از دید ظاهر
# 46 برون خواهی شدن تا منزل خود %~% که تا پیدا کنی مر حاصل خود
# 47 برون خواهی شدن از اندرون تو %~% یکی خواهی شدن کلی برون تو
# 48 چو واصل آمدی از عالم ذات %~% همی واصل شوی تا آن دم ذات
# 49 چو واصل آمدی اینجا زبودت %~% دگر عین زیان خواهی تو سودت
# 50 چو واصل آمدی واصل شوی باز %~% در آخر گر چه سوی دل شوی باز
# 51 در اینجا راز کلی باز دیدی %~% شرف بادولت و اعزاز دیدی
# 52 گمان برداشتی در آخر کار %~% اناالحق گفتی و گشتی پدیدار
# 53 اناالحق گفتی و جاوید گشتی %~% ز بود صورت کل درگذشتی
# 54 اناالحق گفتی از دیدار خویشت %~% عیان خود دید از اسرار خویشت
# 55 چوخود دیدی در آخر تا باول %~% نبد غیری از آن گشتی مبدل
# 56 بهر نقشی که میآئی تو بیرون %~% یکی ذاتی و میگردی دگرگون
# 57 بهر نقشی که اینجا مینمائی %~% چو واصل میشوی دیگر برآئی
# 58 بهر نقشی که بنمودی ز کل رخ %~% حقیقت را دهی در خویش پاسخ
# 59 بهر نقشی که بنمودی یکی ذات %~% ترا باشد عیان در جمله ذرات
# 60 مثال آفتابی تو بصورت %~% که اندر آب بنمائی ضرورت
# 61 مثال آفتابی در همه تو %~% فکنده نور خود در دمدمه تو
# 62 مثال آفتابی سوی خانه %~% زهر روزن بتابی بی بهانه
# 63 مثال آفتابی تافته خود %~% جمال خویشتن دریافته خود
# 64 مثال آفتابی در سوی کل %~% شده پیدا ز پنهان اینت حاصل
# 65 مثال آفتاب اندر سرائی %~% ز هر روزن تو نقشی مینمائی
# 66 مثال آفتاب اینجا نمودی %~% که خود در جزو و کل پیدا نمودی
# 67 مثال آفتاب اندر هه گم %~% شده این بحر دل آشنای مردم
# 68 تو اینجا گر حقیقت آفتابی %~% که در ذرات خود پوسته تابی
# 69 همه اشیا بتو پیدا شده باز %~% بنور تو عیان انجام وآغاز
# 70 بنور تو تمامت گشته روشن %~% حقیقت این سرای هفت گلشن
# 71 بنور تو شده ذرات تابان %~% طلبکار تو و تو در همه جان
# 72 بنور تو مزین جمله افلاک %~% تو مانده این چنین در مسکن خاک
# 73 بنور تو دل اینجا شد خبردار %~% از آن میجویدت در خود دگربار
# 74 بنور تو شده جان عین دیدت %~% فتاده در پی گفت وشنیدت
# 75 بتو تو ره خود بازدیده %~% در این جامم بتو او راز دیده
# 76 گهی از تو گمان گاهی یقینش %~% که بنمودی تو راز اولینش
# 77 گهی واصل گهی او را تو در خود %~% گهی یکسان شده هم نیک هم بد
# 78 گهی اندر سلوکش ره دهی تو %~% رهی گم آری و منت نهی تو
# 79 گهی در عین اشیا سرفرازی %~% گهی آنگه بگوئی جمله رازی
# 80 گهی در سفل اندازی بخواری %~% مر او را گه کنی تو پایداری
# 81 گهی در سفلش آری در سوی فرش %~% حقیقت ره دهی در عالم عرش
# 82 گهی عین صفات خود کنی تو %~% گهی اعیان ذات خود کنی تو
# 83 گهی در قربت و گه در صفاتست %~% گهر در نج و گاهی در ثباتست
# 84 گهی دم میزند از تو اناالحق %~% تو باشی و بگوید راز مطلق
# 85 گهی اندر گمان گاهی یقینست %~% گهی افتاده گاهی پیش بین است
# 86 گهی ازبود خود بیزار گردد %~% گهی در عالم اسرار گردد
# 87 گهی اندر خرابات مغانست %~% گهی جسمست کاندر کودکانست
# 88 گهی در سلطنت سر برفرازد %~% گهی در آتش شوقت گدازد
# 89 گهی در عیش و گه در رنج باشد %~% گهی درویش و گه در گنج باشد
# 90 گهی در حضرت خویشش دهد راه %~% گهی از ذات خود اوراتو آگاه
# 91 گهی گویم که من زان توام باز %~% از اینجایش نمائی عالم راز
# 92 گهی منصور و گه حلاج گردی %~% گهی سلطان و گه محتاج گردی
# 93 گهی آدم شوی از سر آن دم %~% نمود خود نمائی کل دمادم
# 94 گهی مر نوح گردی جاودانی %~% شوی در کشتی و نور معانی
# 95 گهی در خلت ابراهیم گردی %~% میان نار تو بی بیم گردی
# 96 گهی موسی شوی در پیش فرعون %~% نمائی رازت اینجا لون بر لون
# 97 گهی یعقوب گردی تو در اسرار  %~% کنی یوسف ز پیشت ناپدیدار
# 98 گهی در کسوت اسحق گردی %~% بریده سر بخود مشتاق گردی
# 99 گهی در عین اسمیعیل بی بیم %~% شوی در کوه تن در عشق تسلیم
# 100 گهی یوسف شوی در بند و زندان %~% گهی بر تخت مصر آئی تو شادان
# 101 گهی جرجیس گردی سر بریده %~% که تا باشی بکلی سر بریده
# 102 گهی ایوب باشی جسم رنجور %~% گهی راحت شوی و جسم رنجور
# 103 گهی عیسی شوی در پایداری %~% کنی در عشق دائم پایداری
# 104 گهی احمد نمائی در همه راز %~% حجاب اندازی از معنی بکل باز
# 105 گهی گردی تو عین مرتضائی %~% گهی در انبیا گاهی خدائی
# 106 گهی منصور حلاجی تو بردار %~% نمود خویشتن کرده در اسرار
# 107 گهی خود را بسوزانی در آتش %~% گهی تسلیم باشی گاه سرکش
# 108 چگویم این بیان کین کس نگفتست %~% در اسرار زین سان کس نسفتست
# 109 چگویم می ندانم تا چگویم %~% که در میدان عشقت برده گویم
# 110 چگویم ای دل و جان جان تو داری %~% که مردم این چنین پاسخ گذاری
# 111 یقین خود داری از خود بیگمانی %~% که از بحر معانی درفشانی
# 112 زبانت زین بیان هرگز نریزد %~% کز او هر لحظه جوهر بریزد
# 113 زبانت در بیان خود چنین است %~% که قند است و نبات و شکرین است
# 114 عجب شیرین زبانی و دورو باش %~% که نقشی بیشکی و خویش نقاش
# 115 کست اینجا نداند جز که واصل %~% کسی کو را بود مقصود حاصل
# 116 کسی بود تو اینجاگه شناسد %~% که در بود وجودت شه شناسد
# 117 کسی داند که در اسرار ره یافت %~% که در دیدار خود دیدار شه یافت
# 118 کسی داند که دیدار تو دیدست %~% که اندر خویش دیدار تو دیدست
# 119 کسی بشناختست اندر عیانی %~% که در خود یافت این جمله معانی
# 120 کسی بود تو اینجاگاه دیدست %~% که در خود بیشکی الله دیدست
# 121 یقین دیدست او دیدار بیچون %~% حقیقت یافت او کل بیچه و چون
# 122 یقین در خویشتن اسرار داند %~% یقین جزو و کل عطار داند
# 123 تو ای عطار بسی کن از جدائی %~% که این دم میزنی اندر خدائی
# 124 فنا باید شدن تا راز دانی %~% ز معنی و ز صورت بازدانی
# 125 فنا باید شدن اندر وجودات %~% که حق دیدی تو بیشک جمله ذرات
# 126 فنا باید شدن در جمله اشیا %~% که تاگردی ز بود دوست یکتا
# 127 فنا باید شدن در اصل فطرت %~% که تا یکی شوی در عین حضرت
# 128 فنا باید شدن در زندگانی %~% که در آخرحقیقت جان جانی
# 129 فنا باید شدن مانند مردان %~% که تا محو آوری این چرخ گردان
# 130 فنا باید شدن در ذات بیچون %~% که تا نقشی نماید هفت گردون
# 131 فنا باید شدن در آخر کار %~% که در آن ذات خود آری پدیدار
# 132 فنا باید شدن در جزو و در کل %~% که رسته تا شوی از عین آن ذل
# 133 فنا باید شدن مانند منصور %~% که تادر کل دمی تو نفخه صور
# 134 فنا باید شدن از جسم وز جان %~% که تا باشی حقیقت جمله جانان
# 135 فنا باید شدن تا حق تو باشی %~% حقیقت عین آن مطلق تو باشی
# 136 فنا باید شدن ماننده لا %~% که لا آمد حقیقت جمله یکتا
# 137 چرا داری ز لا الا شوی باز %~% فنا گردی بکلی لا شوی باز
# 138 ز لا الا بحق الله گردی %~% ز لا تحقیق الا الله گردی
# 139 ز الا الله عین لاست الله %~% که باشد هم ز الا الله آگاه
# 140 زهی لا درنمود عین اثبات %~% عیان ذات اندر لا شده ذات
# 141 یقین در عین لا هر کو رسیدست %~% جمال ذات الا الله دیدست
# 142 عیان ذات لا موجود جمله %~% ندارم زهره او معبود جمله
# 143 سخن کوتان کن عطار از این راز %~% که دیدی زین یقین عین الیقین باز
# 144 بقدر هر کسی گوید دگر زن %~% در این معنی که گفتی می تو بر زن
# 145 زبانم لال شد در دیدن لا %~% کسی می لا نبیند اینست سودا
# 146 ولی اصل یقین لا بداند %~% حقیقت راز این معنی بداند
# 147 که بیند در وجود خویشتن دم %~% بگوید راز او سر دمادم
# 148 بسی گویند از تقلید اینجا %~% ولی لا را که آرد دید اینجا
# 149 کسی کو دید لا در لا فنا شد %~% حقیقت هم در آن دید خدا شد
# 150 کسی کو دید لا در لا خبر یافت %~% حقیقت ذات بیچون در نظر یافت
# 151 کسی کو دید لا در صورت خویش %~% حقیقت محو شد در سیرت خویش
# 152 کسی کو دید لا مانند منصور %~% حقیقت یافت لا در نفخه صور
# 153 ز لا مگذر که لا اسرار بیچونست %~% حقیقت در درون و راز بیرونست
# 154 ز لا مگذر که لا دیدار شاهست %~% درون جسم وجان اسرار شاهست
# 155 ز لا مگذر درون دل قدم زن %~% ز لا گوی و ز لا پیوسته دم زن
# 156 ز لا مگذر که الا الله لا است %~% مگو در سر لا کین لافنا است
# 157 ز لا بشناس هم لاگرد آخر %~% که خواهی گشت در لا فرد آخر
# 158 ز لا اثبات الا الله بنگر %~% ز لا کل ذات الا الله بنگر
# 159 ز لا میبین تمامت عین اشیا %~% که از لا گشته الا الله هویدا
# 160 ز لا بین هر چه بینی آخر کار %~% که از لا شد همه اشیا پدیدار
# 161 اگر اندر عیان کل لا نبودی %~% چنین در جسم و جان غوغا نبودی
# 162 اگر اندر عیان لا باز بینی %~% درون لا بینی و کل راز بینی
# 163 حقیقت لا در اول پیش بین شد %~% از آن دل جان پدید و در یقین شد
# 164 حقیقت لا در اول باز دیدم %~% از آن اندر دم خود راز دیدم
# 165 ز لا شد اذت الا الله موجود %~% نظر کن کل ببین دیدار معبود
# 166 ز لا شد جمله اشیا پر از نور %~% حقیقت سر لا دریافت منصور
# 167 ز لا موجود شد سر کماهی %~% ببین بگرفته لا ا زمه بماهی
# 168 نظر کن زانکه ناپیداست کل را %~% چه دانی این معانی با مصفا
# 169 نکردی ازوجود جان حقیقت %~% حقیقت لا بگردد این طبیعت
# 170 مصفا کرد بیرون و درونت %~% نظر کن لا نموده رهنمونت
# 171 هم از لا باشد آنگه دید الله %~% نماید دم زنی از قل هوالله
# 172 هم از لا باز بین اسرار اول %~% مشو اندر طبیعت هان مبدل
# 173 مبدل کن طبیعت را تو درلا %~% که آخر لا شود در جان هویدا
# 174 در آخر چون شود صورت ز دنیا %~% عیان لا شو در عین عقبا
# 175 عیان لا شود جز لا نباشد %~% حقیقت جان بجز یکتا نباشد
# 176 چو جسم وجان شود اینجا نهانی %~% ز من بشنو دگر راز نهانی
# 177 نهان گردد در اول جان در اینجا %~% ز دید لا شود کل پاک یکتا
# 178 وجودت زیر طین ریزیده گردد %~% وجود جزو و کلی در نوردد
# 179 شود لارجعت اندر خاک گردد %~% ز آلایش بکلی پاک گردد
# 180 شود لا اول اندرخاک موجود %~% ز آلایش شود کل پاک موجود
# 181 ز آلایش شود سر کماهی %~% بمه آید حقیقت آن ز ماهی
# 182 ز آخر راز اول باز بیند %~% چو در اول رسید او راز بیند
# 183 چو ذات لاببیند آخر او باز %~% عیان گردد ز قربت او باعزاز
# 184 ولی کار است سالک را در این راه %~% که تا اسرار گردد کلی آگاه
# 185 جوابش سوی آتش شد فنایست %~% حقیقت از لقا عین بقایست
# 186 چو باد از سوی باد آبادتر شد %~% عیان در عین لا کلی سپر شد
# 187 جواب از سوی آب آرد وجودش %~% همه در لا بود ذکر وجودش
# 188 چو خاک از خاک گردد ناپدیدار %~% حقیقت در یکی گردد پدیدار
# 189 در آخر رجعت هر چار اینجا %~% یکی باشد نهان در دید پیدا
# 190 یکی باشد نهان در دید پیدا %~% بگردد جمله خود زانجای شیدا
# 191 در آخر وصل جانان چون بیابی %~% ز عین لا تو چون بیچون بیابی
# 192 نهان باشی و پیدا ازتو موجود %~% یکی بینی تو اندر ذات معبود
# 193 نهان شو پیش از آن کانجا نهانی %~% شود پیدا در اول بازدانی
# 194 نهان شو تا بدانی کین چه رازست %~% سر این سر درون جانت باز است
# 195 نهان شو ازوجود خود بیکبار %~% که از لائی وز لا پرده بردار
# 196 نهان شو ایدل وز خود نهان شو %~% عیان لاست در عین العیان شو
# 197 نهان شو ای دل آشفته مست %~% مده این سر بیچون را تو از دست
# 198 نهان شو پایداری در فنا کن %~% فنا گرد و بکل خود را بقا کن
# 199 نهان شو کل از این دیدار صورت %~% برون شو بیشکی تو از کدورت
# 200 نهان شو تا بدانی ذات بیچون %~% که این معنی است در آیات بیچون
# 201 از این معنی کسی اینجا خبردار %~% نمیبینم بجز دیدار عطار
# 202 از این معنی که او را دست دادست %~% از اینسانش دمی پیوست و دادست
# 203 از این معنی که میآید نهانی %~% ایا دانا اگر این بیت دانی
# 204 رهی بردی تو اندر راز اینجا %~% بیابی ذات بیچون باز اینجا
# 205 مرا این شیوه زین سان که بین %~% حقیقت دست دادست از یقینی
# 206 مرا امروز این معنی حقیقت %~% شدست پیدا در اینجا از شریعت
# 207 ز شرعت راز اینجا دیدهام من %~% بجز از حق کسی نشنیدهام من
# 208 حقیقت شرعم اینجا رخ نمودست %~% مرا ازدل عیان دیدار بودست
# 209 چو شرعم آفتاب لایزالست %~% مرا این شرع دردید حلالست
# 210 چو شرعم پیشوا آمد در اینجا %~% حقیقت کل خدا آمد در اینجا
# 211 نمودم تا نهان دیدم حقیقت %~% چنین رو تا بیابی دید دیدت
# 212 ز وصلش گر دلت آگاه گردد %~% وجود تو عیان شاه گردد
# 213 ز وصلش برخور اینجا گاه تحقیق %~% که به زین دست نبود راه تحقیق
# 214 کنون چون زنده در عین صورت %~% ترا بنمود این معنی ضرورت
# 215 هم اندر زندگانی دوست بشناس %~% حقیقت جسم و جانت اوست بشناس
# 216 هم اندر زندگانی یاب دلدار %~% که او خواهی شدن دریاب دلدار
# 217 هم اندر زندگانی بود او گرد %~% که تا باشی حقیقت اندر او فرد
# 218 زهی عین الیقین به زین چه باشد %~% که مر عطار را به زین نباشد
# 219 من اندر زندگانی یافتم دوست %~% که دیدم مغز کل اندر یقین پوست
# 220 من اندر زندگانی یار دیدم %~% رخش بی زحمت اغیار دیدم
# 221 من اندر زندگانی دیدهام راز %~% شدم در دید او در عشق سرباز
# 222 من اندر زندگانی دم ز دستم %~% که در اول عیان زاندم ز دستم
# 223 من اندر زندگانی ره سپردم %~% که تا ره را بسوی دوست بردم
# 224 من اندر زندگانی بود دیدم %~% درون جسم و جان معبود دیدم
# 225 من اندر زندگانی ذات بیچون %~% در اینجا دیدهام کل بیچه و چون
# 226 من اندر زندگانی کل شدم ذات %~% حقیقت ذات کردم جمله ذرات
# 227 من اندر زندگانی دید الله %~% عیان دیدم حقیقت قل هو الله
# 228 من اندر زندگانی این چنینم %~% که بیشک در عیان عین الیقینم
# 229 من اندر زندگانی گشتهام حق %~% همی گویم ز ذات خود هوالحق
# 230 من این دیدار از حق دیدهام باز %~% که در کون و مکان گردیدهام باز
# 231 منم اینجا حقیقت قل هو الله %~% که میگویم عیان سر هو الله
# 232 منم اینجا دم منصور از دل %~% زده از جان که مقصودست حاصل
# 233 منم اینجا زده دم از حقیقت %~% که صافی شد دل و جان و طبیعت
# 234 منم اینجا ز لا در عین الا %~% شده از چون و بی چونم مبرا
# 235 منم اینجا ز لا الا بدیده %~% ز لا در عین الاام رسیده
# 236 منم اینجا حقیقت ذات بیچون %~% که گردانستم ازدیدار گردون
# 237 منم لادیده الاالله گشته %~% فنا در لا شده الله گشته
# 238 منم لا دیده در اشیا تمامت %~% بدانسته یقین سر قیامت
# 239 منم لا دیده و اثبات کرده %~% برافکنده ز عین ذات پرده
# 240 منم لا دیده در عین الیقینم %~% که در لا از حقیقت راز بینم
# 241 منم لا دیده و الا شده کل %~% حقیقت ذات من یکتا شده کل
# 242 منم لا دیده در اشیا عیان است %~% که از لایم چنین شرح و بیان است
# 243 منم لا دیده و فارغ شده من %~% ز نور ذات حق بالغ شده من
# 244 منم لا دیده درموجود اعیان %~% از او گویم حقیقت شرح و برهان
# 245 چو در هیلاج این اسرار گویم %~% همه در دید ذات یار گویم
# 246 من از هیلاج هر مقصود حاصل %~% کنم زانجا همه ذرات واصل
# 247 من از هیلاج اینجا سر ببازم %~% ز دید جان جانان برفرازم
# 248 من از هیلاج برهان حقیقت %~% کنم اینجا نمایم دید دیدت
# 249 من از هیلاج دیدم آنچه دیدم %~% حقیقت در وصال کل رسیدم
# 250 من از هیلاج گشتم عین اشیا %~% نهان گشتم شدم در ذات یکتا
# 251 من از هیلاج دیدم عین دیدار %~% کنون پیدا شده من در رخ یار
# 252 من از هیلاجم اینجا راز دیده %~% ز دید کل رخ او باز دیده
# 253 مرا رازی چو زین هیلاج آخر %~% نموداریست گشته جمله ظاهر
# 254 تمام آرم جواهر را در اینجا %~% دگر پیدا کنم هیلاج دردا
# 255 کنم پیدا حقیقت دید دیدار %~% ز هیلاجم شود کل ناپدیدار
# 256 کنم پیدا و آنگه یار گردم %~% درون جزو و کل دیدار گردم
# 257 کنم پیدا و خاموشی گزینم %~% حقیقت جز یکی در یک نبینم
# 258 کنم پیدا و آنگه سر ببازم %~% بنزد انبیا سر برفرازم
# 259 کنم پیدا که وقت رفتن ما %~% نموده سر جانان جمله پیدا
# 260 کنم پیدا و پنهان گردم از دید %~% که تا اعیان شوم ازدیدن دید
# 261 حقیقت چون دهم هیلاج تقریر %~% ز دید انبیا در عین تفسیر
# 262 نهان کردم درون جزو و کل پاک %~% براندازم حجاب آب در خاک
# 263 براندازم حجاب از روی جانان %~% یکی گردم در کوی جانان
# 264 براندازم حجاب و یار گردم %~% بساط عشق کلی در نوردم
# 265 براندازم حجاب از روی دلدار %~% کنم سر نهان کلی پدیدار
# 266 براندازم حجاب نار و بادم %~% اگرچه نار و آب و خاک و بادم
# 267 مرا رازیست بی این صورت خویش %~% که راز خویشتن کل دیدم از خویش
# 268 من آن سر پیش از آن کز خود بمیرم %~% شدم پیدا از ان بدر منیرم
# 269 من آن سر دیدهام پیش از قیامت %~% از آن معنی کنم اینجا قیامت
# 270 من آن سر دیدهام کلی بگویم %~% دوای درد هر سالک بجویم
# 271 من آن سر دیدهام در دیده خود %~% که کل فاشم حقیقت دیدهخود
# 272 شد اینجا تا حقیقت رخ نمودست %~% مرا دیدار یار از بود بودست
# 273 چو آن سر شد مرا اینجایگه فاش %~% حقیقت باز دیدم دید نقاش
# 274 چو نقاش ازل را باز دیدم %~% از آن اینجا حقیقت راز دیدم
# 275 چو نقاش ازل دیدم حقیقت %~% که او مر بسته شد اینجا طبیعت
# 276 چو نقاش ازل دیدار بنمود %~% مرا در جزو و کل دیدار بنمود
# 277 چو نقاش ازل با من بیان کرد %~% رخ خود همچو خورشیدم عیان کرد
# 278 چو نقاش ازل برگفت رازم %~% حقیقت پرده کرد از روی بازم
# 279 چو نقاش ازل این پرده بگسست %~% مرا بادید خود اینجا به پیوست
# 280 چو نقاش ازل بنمود رازم %~% حقیقت پرده کرد از روی بازم
# 281 چو نقاش ازل در من عیان شد %~% حقیقت نقش او در وی عیان شد
# 282 چو خود پرداخت اول نقشم اینجا %~% ز دید خویشتن کرد او هویدا
# 283 چو خود پرداخت از دیدار خود کرد %~% در او پیدا حقیقت نیک و بد کرد
# 284 چو خود پرداخت در عین صفاتش %~% نهان کرد آنگهی در دید ذاتش
# 285 چو خود پرداخت خود پنهان کند باز %~% دگر در جزو و کل اعیان کند باز
# 286 عجب این نقش بست و دید خود ساخت %~% یقین اندر صفاتش کل بپرداخت
# 287 طلسم گنج ذات خویش کرد %~% در او پیدا حقیقت نیک و بد کرد
# 288 طلسم ذات گنج اوست بنگر %~% که کردست از عیان نیکوست بنگر
# 289 طلسم گنج ذات این صور بین %~% در او اعیان حقیقت راهبر بین
# 290 طلسم گنج ذات اوست صورت %~% که رخ بنمود اندر وی ضرورت
# 291 طلسم گنج ذات لامکانست %~% در او پیدا همه راز نهانست
# 292 طلسم گنج ذات لامکانست %~% در او پیدا همه راز جهانست
# 293 طلسم گنج ذات لایزالست %~% که پیدا اندر او عین وصالست
# 294 طلسم گنج ذاتست ا زحقیقت %~% شده کل پاک از عین طبیعت
# 295 طلسم گنج ذات آمد دل تو %~% نموده در حواس این مشکل تو
# 296 طلسم گنج ذات آمد در او دید %~% بیانم بشنو از اعیان توحید
# 297 طلسم این وجود و گنج جانست %~% دگر مر رنج جان ذات عیانست
# 298 ترا تا این طلسم گنج باشد %~% ترا پیوسته درد و رنج باشد
# 299 طلسم گنج بشکن تا بدانی %~% در آن رنج کل راز نهانی
# 300 طلسم رنج بشکن گنج بستان %~% نمیگویم ترا این رنج بستان
# 301 ترا تا این طلسم اینجا عیانست %~% حقیقت چون غباری بار جانست
# 302 ترا تا این طلسمت هست موجود %~% نیابی در عیان دید مقصود
# 303 ترا تا این طلسمست اندر اینجا %~% ترا باشد حقیقت شور و غوغا
# 304 ترا تا این طلسم اینجاست در پیش %~% نیابی راز جان مسکین دلریش
# 305 ترا تا این طلسمت هست تحقیق %~% نیابی همچو مردان هیچ توفیق
# 306 ترا تا این طلسمت دوستداری %~% ابی مغزی حقیقت پوست داری
# 307 ترا تا این طلسمت باشد ای یار %~% نیاید گنج جانت را پدیدار
# 308 طلسمت گر شود از پیش وز دور %~% شوی درجزو و کل نور علی نور
# 309 طلسمت گر شود اینجا شکسته %~% بیابی جان زغمها باز رسته
# 310 طلسمت گر شود اینجا نهان باز %~% بیابی گنج جان عین العیان باز
# 311 طلسمت گر شود کل ناپدیدار %~% مراد وصل جان آید بدیدار
# 312 طلسمت گر شود اینجا فنا او %~% بیاید در همه اعیان بقا او
# 313 طلسمت بار اندوهست بشکن %~% حقیقت پرده از رازت برافکن
# 314 همه معنی یکی و تو ندانی %~% از آن حیران بمانده در معانی
# 315 اگر میبشکنی اینجا طلسمت %~% شود کل محو مر دیدار جسمت
# 316 بیابی گنج اندر ذات خود باز %~% صفات جسم اندر ذات خود باز
# 317 صفات جسم را کلی برافکن %~% که تا آنگه تو باشی بیشکی من
# 318 دوئی بردار تا یکی ببینی %~% گمان اندر دوئی است گر پیش بینی
# 319 گمانت را یقین کن همچو منصور %~% که اندر دید جان گردی تو مشهور
# 320 گمانت این همه فکر و غم آورد %~% ترادر رنج و عین ماتم آورد
# 321 نه کار تست اینجا جان سپردن %~% حقیقت پیش از صورت بمردن
# 322 نه کار تست اینجا راز دیدن %~% چو مردان مرد وز خود راز دیدن
# 323 نه کار تست جانبازی چو عشاق %~% که تا گردی درون جزو و کل طاق
# 324 نه کار تست جانبازی حقیقت %~% نه کلی باز دیدی دید دیدت
# 325 نه کار تست جان دادن چو مردان %~% که یابی خویشتن را جان جانان
# 326 نه کار تست بود خویش دیدن %~% وصال آخرین از پیش دیدن
# 327 نه کار تست جانبازی چگویم %~% که چون طفلی تو در بازی چگویم
# 328 نه کار تست جانبازی و تن زن %~% که هستی در ره مردان کم از زن
# 329 نه کار تست جانبازی چو منصور %~% که تا یابی بری تا نفخه صور
# 330 نه کار تست جانبازی چو جرجیس %~% که تا فارغ شوی از مکر و تلبیس
# 331 نه کار تست جانبازی چو اسحاق %~% که از عین دوئی گردی بحق طاق
# 332 نه کار تست جانبازی چو حیدر %~% که ذات جاودان گردی تو رهبر
# 333 نه کار تست جانبازی چو آن شاه %~% حسین ابن علی تا گردی آگاه
# 334 نه کار تست جانبازی چو اصحاب %~% که تا گردی چو خورشید جهانتاب
# 335 نه کار تست جانبازی چو عطار %~% که گردی در عیان حق تو کل یار
# 336 چو خود را این چنین مر دوست داری %~% رها کردی تو مغز و پوست داری
# 337 چنین لرزان جان و تن شدستی %~% بلندی کی بیابی زانکه پستی
# 338 بیابی جان جان از نیستی باز %~% که تا نگشائی اینجا پوستی باز
# 339 بیابی جان جان اینجا حقیقت %~% که تا اینجا نگردی ناپدیدت
# 340 تو چون در بند جان ماندی گرفتار %~% از آن گشتی حقیقت عین پندار
# 341 تو چون در بند یار خویش باشی %~% ز نفس اینجا یقین دلریش باشی
# 342 نمیگویم که جان در باز اینجا %~% فنا شو تا بیابی راز اینجا
# 343 فنا شو گر فنا گشتی حقیقت %~% شدی جانباز بینی دید دیدت
# 344 فنا شو کین نمود آخر فنایست %~% که ذات حق یقین ذات بقایست
# 345 چو بود جسمت اینجا آخر ای جان %~% فنا خواهد شدن در پیش جانان
# 346 تو پیش از مرگ از جسمت فنا گرد %~% حقیقت جان شو و دید بقا گرد
# 347 فنا شو پیش از این کآید فنایت %~% که در عین فنا یابی بقایت
# 348 فنا شو پیش از آن کاینجا بمیری %~% که در عین فنا گردی بدیری
# 349 تو این دم جسم و جانی هستی اینجا %~% فتاده در غمت مستی در اینجا
# 350 ترا تا این نمود خویش بینی %~% حقیقت جسم و جان دلریش بینی
# 351 چو مردان صورت و معنی برانداز %~% نهاد خویش از این دعوی برانداز
# 352 بدان ای جان که تو بس بی بهائی %~% حقیقت با حقیقت آشنائی
# 353 ترا نیکو اگر اینجا ببینی %~% چو منصور از یقین عین الیقینی
# 354 ترا اینجا چو منصورست این ذات %~% ولیکن کی بیابی تا که ذرات
# 355 شود محو اولین چون اول بود %~% بیابی این زمان اینجا تو مقصود
# 356 بیابی آن زمان کز خود جدائی %~% بیابی و شوی عین خدائی
# 357 بیابی آن زمان گم کرده را باز %~% طلسمت گردد اینجاگه عیان باز
# 358 بیابی گنج ذاتت در بر خود %~% نهی بر سر جهان گه افسر خود
# 359 بیابی گنج جان ای رنج دیده %~% بدست آید ترا گنج گزیده
# 360 که این گنجست این پیدا و پنهان %~% حقیقت باز دان این سر قرآن
# 361 حقیقت کنت کنزا کی شنیدی %~% شنیدی کنز و گنجت را ندیدی
# 362 اگر گنجت ببینی اندر اینجا %~% نباید تا بر آری شور وغوغا
# 363 مکن شور ار شود گنجت پدیدار %~% کز آن آید یقین بخت پدیدار
# 364 در اول پایه چون گنجت نماید %~% در گنجت در اینجا برگشاید
# 365 نظر اندازی آنگاهی سوی گنج %~% فرومانی تو اندر حسرت و رنج
# 366 چنان گنجت کند بیخویش اینجا %~% دگر پنهان شود از پیش اینجا
# 367 دگر چون باز هوش آئی دگر بار %~% شود گنجت دگرباره پدیدار
# 368 دگر آهسته تر زان پیش و تن زن %~% حقیقت راز آن می بشنو از من
# 369 مگو با کس تو و خاموش جان باش %~% چو آن گنج ازدم خود تونهان باش
# 370 مگو با کس که غیر جان بسی هست %~% که گردانندت اندر گنج کل بست
# 371 طلبکارند چون گنجت بیابند %~% پس آنگاهی سوی رنجت شتابند
# 372 کنندت قصد جان تا خوش بدانی %~% ز من بشنو یقین راز نهانی
# 373 کنندت قصد جان اینجا حقیقت %~% که هم در گنج آرند ناپدیدت
# 374 کنندت قصد جان اینجا بتحقیق %~% پس آنگه بازیابی عین توفیق
# 375 اگر این گنج میخواهی که باشد %~% ترا و هیچ غم اینجا نباشد
# 376 چو یابی گنج چون منصور حلاج %~% نهی از گنج حق بر فرق جان تاج
# 377 چو شاه جزو و کل گردی چو منصور %~% مکن مانند او خود را تو مشهور
# 378 چو مر تاج حقیقت نه ابر سر %~% از آن تاجت کن اینجاگاه افسر
# 379 تو منما تاج خود با هر لئیمی %~% مکن مر خویش چون صاحب کریمی
# 380 ولی در شرع این ناگفتنی به %~% در این سر کل ناسفتنی به
# 381 چرا کاینجا نبوت آشکارست %~% نبوت در یقین دیدار یار است
# 382 نبوت بیشکی بردارت آرد %~% حقیقت مر ترا زا جان برآرد
# 383 نبوت مر ترا اینجا زند بار %~% از آن میگویم اینجا سر نگهدار
# 384 نبوت بر کند پنهانت اینجا %~% ترا گرداند اندر عشق شیدا
# 385 نبوت برکند مر آخر ای جان %~% ترا معنی حقیقت ظاهر ای جان
# 386 نبوت مر ترا آتش فروزد %~% نمود جسمت اینجاگه بسوزد
# 387 نبوت در فنا اندازدت کل %~% چو شمعی از یقین بگدازدت کل
# 388 فنا گرداندت از بود خویشت %~% بآخر او نهد مر جمله پیشت
# 389 نبوت را از آن بنمود احمد %~% که تا پیدا کند مر نیک از بد
# 390 نبوت نیک و بد داند در اینجا %~% کند بیشک که بتواند در اینجا
# 391 نبوت مر ترا بردارمردان %~% اگر گوئی یقین اسرار مردان
# 392 از آن منصور را کردند بر دار %~% که در اعیان نبود او سرنگهدار
# 393 چنان بد دیده او اسرار اینجا %~% که خود دیدست حق بردار اینجا
# 394 چنان بد دیده او اسرار بیچون %~% که میدانست کو ریزد یقین خون
# 395 چنان بد دیده راز یار در راز %~% که خواهد در شدن در عشق شهباز
# 396 حقیقت ترک نام و ننگ کرد او %~% از آن در دید حق آن جام خورد او
# 397 حقیقت جام سر لایزالش %~% مر او را داده بد حق دروصالش
# 398 در آن جام حقیقت خورده بد او %~% که او چون دیگران گم کرده بد او
# 399 از آن جام محبت یافت اینجا %~% که در دیدار کل بشتافت اینجا
# 400 از آن جام محبت خورد و دم زد %~% که جسم و جان بکلی بر عدم زد
# 401 از آن جام محبت خورد بیچون %~% بمستی برگذشت از هفت گردون
# 402 از آن جام محبت خورد با یار %~% که جز او می ندید از عین دیدار
# 403 از آن جام محبت خورد در سر %~% که شد باطن مر او را جمله ظاهر
# 404 از آن جام محبت خورد در راز %~% که کلی گشته بد انجام وآغاز
# 405 از آن جام محبت خورد از دید %~% که پیشش محو شد مر جمله تقلید
# 406 از آن جام محبت خورد و کل شد %~% که او در اصل فطرت ذات کل شد
# 407 از آن جام محبت خورد ازدوست %~% که مغز یار بود و رفته از پوست
# 408 از آن جام محبت خورد اینجا %~% که بود او صاحب هردرد اینجا
# 409 از آن جام محبت کرد او نوش %~% که بود جسم و جان کردش فراموش
# 410 از آن جام یقین با نوش آورد %~% که ذات پاک را پیدا بکل کرد
# 411 از آن جام یقین چون خورد منصور %~% حقیقت ذات کلی گشت از نور
# 412 از آن جام یقین چون خورد جانان %~% مر او را کل نمودش راز پنهان
# 413 از آن جام یقین شد کلی ازدست %~% ز جام دوست در حق حق به پیوست
# 414 از آن جام یقین راز فنا دید %~% فنا شد از خود و کلی بقا دید
# 415 از آن جام یقین عین العیانش %~% بگفت اسرار در سر نهانش
# 416 از آن جام یقین مست ازل شد %~% از آن صورت بدین معنی بدل شد
# 417 از آن جام یقین صورت برانداخت %~% ز دیدار معانی سر برافراخت
# 418 از آن جام یقین بیخویش آمد %~% حقیقت از همه در پیش آمد
# 419 از آن جام یقین تسلیم کل شد %~% در آن تسلیم او بی بیم و کل شد
# 420 از آن جام یقین اینجایگه حق %~% دم کل زد چو احمد در اناالحق
# 421 از آن جام یقین در دید دید او %~% نبد دید از یقین کل گزید او
# 422 ز حق دید و ز حق برگفت این راز %~% چو مردان در ره حق گشت جانباز
# 423 چو جان بازید جسم اینجا برانداخت %~% سر اینجاگه برید و سر برافراخت
# 424 چو جان بازید جانان رخ نمودش %~% ز دید دید خود فرخ نمودش
# 425 چو جان بازید جانان شد حقیقت %~% درون پرده پنهان شد حقیقت
# 426 چو جان بازید جانان شد در اشیا %~% حقیقت گشت موجود و هویدا
# 427 چو جان بازید در دلدار پیوست %~% هم اندر دار او با یار پیوست
# 428 چو جان بازید بیرون رفت از کون %~% حقیقت خویش دید او لون بر لون
# 429 چو جان بازید و سر در آخر کار %~% حجاب از جان برافکند او بیکبار
# 430 چو جان بازید و سر شد باز سر دید %~% یکی در آخر از خود عین توحید
# 431 خدا خود دید او شد در خدائی %~% اناالحق شد ز جسم و جان جدائی
# 432 چو خود را یافت او دیدار بیچون %~% اناالحق میزد از دست و زبان خون
# 433 اناالحق میزد از دیدار الله %~% که رخ بنموده بودش بیشکی شاه
# 434 اناالحق میزد ازدید خداوند %~% که رسته دید جسم و جانش از بند
# 435 اناالحق میزده جسم و زبانش %~% سر و چشم و زبان شد جان جانش
# 436 اناالحق زد زبان و گفت رازش %~% یکی بد بیشکی شیب و فرازش
# 437 اناالحق زد ز یکی در یکی بود %~% زبانش خود خدا کل بیشکی بود
# 438 از آن این راز نتوانی شنیدن %~% که این اسرار نتوانی بدیدن
# 439 ترا کی سر گنج آید پدیدار %~% که هستی در وجود و عین پندار
# 440 ترا این سر نیاید فاش اینجا %~% که تا کلی همی نقاش اینجا
# 441 نبینی و بننماید نمودت %~% که تا پیدا کند مر بود بودت
# 442 ترا نقاش جانها در دل و جانست %~% حقیقت در درون خورشید رخشانست
# 443 ترا نقاش جان در اصل فطرت %~% نمودست اندر اینجا دید قربت
# 444 ترا نقاش جان اینجا بدیدست %~% درون جسم و جان اینجا شنیدست
# 445 ترا نقاش حاصل نقش بینی %~% از آن خود را تو چون طین بخش بینی
# 446 ترا نقاش حاصل این دل و جان %~% بگردانی در او واصل دل و جان
# 447 ترا نقاش کل اصل یقین است %~% در او سر حقیقت کفر و دین است
# 448 ترا نقاش جان پیدا تو پنهان %~% چنین ماندی عجب در خویش حیران
# 449 ترا نقاش پیدا گشته اینجا %~% بمانده تو عجب سرگشته اینجا
# 450 ترا نقاش موجود از حقیقی %~% ابا دیدار او داری رفیقی
# 451 درون خویش را نقاش بنگر %~% عیان در جانست او را فاش بنگر
# 452 درون خویش او را بین بتحقیق %~% که تا از دید او یابی تو توفیق
# 453 درون خویش نقاش است دریاب %~% چرائی بیخبر اکنون تو دریاب
# 454 درون تست نقاش و ورا بین %~% نظر بگشای و دیدار خدا بین
# 455 درون تست نقاش حقیقت %~% گمان بردار و بنگر در یقینت
# 456 ببین او را و جان بر رویش افشان %~% حقیقت جسم خود در سویش افشان
# 457 ببین او را و جان در باز پیشش %~% حقیقت یاب کفر خود زکیشش
# 458 اگر نقاش بشناسی تو از راز %~% کند مر پرده را از روی خود باز
# 459 اگر نقاش بشناسی تو از جان %~% شود پیدا نماند هیچ پنهان
# 460 اگر نقاش بشناسی حقیقت %~% کند پیدا هم از خود دید دیدت
# 461 اگر بشناختی او را تو در دل %~% کند ماننده منصور واصل
# 462 بر او گر پرده گرداند دریده %~% کند چون او ترا مر سر بریده
# 463 سرت از تن برد او در جدائی %~% کند بنمایدت دید خدائی
# 464 چو سر برداردت تن جانت گردد %~% تن اندر جان و جان پنهانت گردد
# 465 سر و تن هر دو در جانان شود گم %~% پس آنگه بیشکی جانان شود هم
# 466 بر جانان سر و تن مینماند %~% نمیداند که تا این سر که داند
# 467 شود سرسر بود تن جان بیکبار %~% حقیقت جان شود جانان پدیدار
# 468 در این معنی تو رهبر تا بدانی %~% که کلی اینست اسرار معانی
# 469 در این معنی تو رهبر باز بین دوست %~% که تامغزت شود در آخرین پوست
# 470 در این معنی تو رهبر از نمودار %~% که جانت جان جان گردد در اسرار
# 471 یقین تا خویشتن را در نبازی %~% در این سر نیست بیشک هیچ بازی
# 472 یقین تا سر نبازی سر ندانی %~% چنین کن گرچو منصور این توانی
# 473 سرت سر است تن دل جانت جانان %~% بوقتی کین شود مر چاره پنهان
# 474 سرت سر است و سر در سر نهادست %~% چنین اسرار در آخر فتادست
# 475 نیابی سر تو تا در سر ترا یار %~% بننماید درون جانت اسرار
# 476 در این سر جان عطار است رفته %~% یقین در عین دیدار است رفته
# 477 در این سر جان نهاده بر کف دست %~% که این سر مر یقین عطار را هست
# 478 در این سر جان نخواهم باخت تحقیق %~% سوی دلدار خواهم تاخت تحقیق
# 479 در این سر جان برافشاند در آخر %~% چو گردد جان جانم کل بظاهر
# 480 در این سر جان نخواهم باخت بیشک %~% که تا منصور گردم در عیان یک
# 481 در این سر جان نخواهم باختن من %~% که تا من او شوم بی جان و بی تن
# 482 در این سر جان نخواهم باخت از دید %~% که تاگردم یقین در دید توحید
# 483 در این سر جان نخواهم باخت در دوست %~% که تا جز او نماند مغز با پوست
# 484 در این سر جان نخواهم باخت هم سر %~% که تا در دوست گردم راه و رهبر
# 485 نمود جان جانم سر نمودست %~% تنم از سر سرم از تن ربودست
# 486 چو سر دیدم سرم اینجا چه باشد %~% که سر بهتر ز سر سودا چه باشد
# 487 چو سر دیدم ز جان و سرگذشتم %~%  جان ودل بیک ره درگذشتم
# 488 گذشتم از سر و تن راز دارم %~% که هم انجام و هم آغاز دارم
# 489 گذشتم از سر و ازتن بیکبار %~% که جان و سر مرا بر جان و دل بار
# 490 گذشتم از سر و تن در غم عشق %~% که چیزی میندیدم جز غم عشق
# 491 گذشتم از سر و تن تا یقینم %~% که دیدم بی سر و تن اولینم
# 492 حقیقت جانم اینجا در میان است %~% تو میدانی و فارغ از جهانست
# 493 حقیقت جانم از دیدتو شد پاک %~% زنار و ریح تا آنگاه شدخاک
# 494 سرم در خون و خاک ره بگردان %~% رخ خود زین گدا ای شه مگردان
# 495 سرم در خاک و خون گردان چو گوئی %~% که تا آن دم زنم در عشق هوئی
# 496 سرم در خاک و خون انداز ای جان %~% حقیقت بیش از این جان را مرنجان
# 497 سرم در خاک و خون انداز الحق %~% که گفتم پیشت ای جان راز مطلق
# 498 سرم در خاک و خون انداز اینجا %~% که تا یابم حقیقت باز اینجا
# 499 سرم در خاک و خون افکن بخواری %~% که کردستم ز عشقت پایداری
# 500 سرم در خاک و خون افکن حقیقت %~% برون آرم دل و جان از طبیعت
# 501 سرم در خاک و خون افکن کنونت %~% که تا گردان شوم در خاک و خونت
# 502 سرم در خاک و خون انداز اینجای %~% مرا دیدار از دیدت بیفزای
# 503 سرم در خاک و خون گوید یقین باز %~% اناالحق در یقین چون اولین باز
# 504 سرم بادا فدای سالکانت %~% حقیقت باتمامت واصلانت
# 505 سرم بادا فدای پایت ای جان %~% که من جانی ندارم جز که جانان
# 506 کسی کو یافت سر دید دیدت %~% حقیقت هم سر و پا او بریدت
# 507 کسی کو یافت ذات پاکت اینجا %~% حقیقت دید سر در خاکت اینجا
# 508 فنا شد از جهان کل بی نشان شد %~% ز دیدت برتر از کون و مکان شد
# 509 سر و جانم فدای خا ک راهت %~% که خاک راه شد مر عذر خواهت
# 510 منم عطار مسکین و تو دانی %~% دم از دم میزنم اندر معانی
# 511 منم عطار مسکین ای دلارام %~% که جان روی تو دید در دلارام
# 512 شدم تا کل شدم دیوانه تو %~% همی گویم ترا افسانه تو
# 513 شدم تسلیم تو تا جان ببازم %~% سر خود بر سرت ای جان ببازم
# 514 دلارامم توئی آرام رفته %~% سرم آغاز در انجام رفته
# 515 سرم بادا فدا و جان حقیقت %~% چودیدم ذات اعیان بی طبیعت
# 516 مرا جز کشتن تو نیست رایم %~% مگردان این زمان از جابجایم
# 517 به یک جایم بکش تا زنده گردم %~% چو مردان در برت پاینده گردم
# 518 به یک جایم بکش ای راز بیچون %~% بگردان آنگهی در خاک و در خون
# 519 سرم تسلیم چون گویست اینجا %~% ولیکن نطق برگویست اینجا
# 520 شود چون عین دیدار تو یابد %~% یقین در سوی دیدارت شتابد
# 521 از این معنی اگر ره بازیابی %~% ز بود خود یقین شهباز یابی
# 522 از این معنی کس آگاهی ندارد %~% بجز منصور کس شاهی ندارد
# 523 یقین منصور شاه سالکان است %~% بصورت او یقین کون و مکان است
# 524 گرفتست این زمان کون و مکان او %~% رسیدست این زمان در جان جان او
# 525 چنان او را مسلم آمد این راز %~% که شد از عشق خود در دوست سرباز
# 526 حقیقت این زمان شد راز دیده %~% که شه شد در مکان او باز دیده
# 527 چو شاه اینجا بدید و زو خبر یافت %~% همه ذات عیان در یک نظر یافت
# 528 چو شاه اینجا بداد از خود فنا شد %~% ز خود بفکند تا کلی خدا شد
# 529 چو شاه اینجا بد او از خویش بگذشت %~% چو دید دید جان کلی خدا گشت
# 530 چو شاه او را یقین دیدار بنمود %~% نظر کرد و حقیقت دید او بود
# 531 چنان شد عاقبت منصور در عشق %~% که خود را دید او مشهور در عشق
# 532 نبد منصور جانش جان جان بود %~% خدا با او و او در حق عیان بود
# 533 نهان بد دوست درمنصور پیدا %~% درون جان خدا بود او هویدا
# 534 حقیقت چونکه منصور گزیده %~% بذات حق شد اینجاگه رسیده
# 535 تنش دل بود ودل جان گشته اینجا %~% حقیقت جانش جانان گشته اینجا
# 536 درون خویشتن مر جان جان یافت %~% حقیقت جسم در کون و مکان یافت
# 537 چنان دل در یکی دیدار دیده %~% که کلی بود کلی یار دیده
# 538 بمنزل یافت خود را دید فارغ %~% شده اندر عیان عشق بالغ
# 539 بمنزل یافت خود را بیچه و چون %~% که بد یک دانه نزدش هفت گردون
# 540 بمنزل یافت خود را بی نهایت %~% رسیده باز در عین هدایت
# 541 بمنزل یافت خود را فارغ و خوش %~% شده در پیش جانان خرم و کش
# 542 بمنزل یافت خود را رازدیده %~% یقین گم کرده خود باز دیده
# 543 بمنزل یافت خود را بی نشان او %~% خدا را داند اندر جسم و جان او
# 544 بمنزل یافت وصل اینجا حقیقت %~% سپرده راز جانان در شریعت
# 545 چنان آسوده شد در منزل جان %~% که بگشاد از حقیقت مشکل جان
# 546 چنان اندر عیان آسوده شد باز %~% که حق را دید اندر خود نهان باز
# 547 چنان آسوده شد در وصل دلدار %~% که اینجا کل بدید او اصل دلدار
# 548 چنان آسوده شد در نور ذاتش %~% که کل بر ذات زد عین صفاتش
# 549 صفات و ذات را در هم فتاده %~% وجود خویش را پیدا نهاده
# 550 صفات و ذات خود اندر یکی یافت %~% خدا را در تمامت بیشکی یافت
# 551 صفات و ذات اینجا یافت در خویش %~% حجاب جسم را برداشت از پیش
# 552 صفات و ذات شد موصوف و منصور %~% یکی بنمود کل مقصود منصور
# 553 صفاتش ذات شد ذاتش صفاتش %~% نمود اندر دل و جان دید ذاتش
# 554 اناالحق زد از آن کویافت خود باز %~% همه بازید او سرگشت جانباز
# 555 اناالحق زد از آن شد راز دیده %~% که یار خویش را او باز دیده
# 556 چنان از عشق شوری کرد آغاز %~% که اندر شور بد انجام و آغاز
# 557 فلک دید و ملک در خویش گردان %~% فلک بد با ملک در خویش گردان
# 558 یقین چون دیده اسرار بگشاد %~% حقیقت ما و نار و خاک و کل باد
# 559 همه در خویش دید او خدا بود %~% نه این زان ونه آن زین یک جدا بود
# 560 یکی بد جملگی منصور بیچون %~% درونش بود گردان هفت گردون
# 561 درونش در یکی موجود حق دید %~% حقیقت ذات خود را بود حق دید
# 562 چنان شوری فتاد اندر درونش %~% که یکی شد درون را با برونش
# 563 یقین خورشید نور خویشتن دید %~% عیان نور او در جان و تن دید
# 564 یقین در جان خود دید او فلک را %~% بگویم پیش سالک یک بیک را
# 565 یقین در جان عیان ماه دید او %~% نظر بگشاد و نور شاه دید او
# 566 یقین در جان عیان مشتری یافت %~% حقیقت جزو خود در مشتری یافت
# 567 یقین در جان عیان زهره میدید %~% خود اندر ذات کلی شهره میدید
# 568 یقین در جان عیان عرش اعظم %~% عیان دید و اناالحق زد از آن دم
# 569 یقین در جان عیان لوح اعیان %~% بدیده صد هزاران روح در جان
# 570 یقین در جان عیان بیشک قدم زد %~% بجز حق در وجود خود عدم زد
# 571 یقین در جان عیان میدید کرسی %~% از آن تابان شده ارواح قدسی
# 572 یقین در جان عیان میدید جنت %~% رسیده بود اندر عین قربت
# 573 یقین در جان عیان میدید اشیا %~% کواکب در درون خود هویدا
# 574 یقین در جان خود افکند آتش %~% چو آتش شد ز حق در ذات سرکش
# 575 یقین در جان خود میدید او باد %~% که ذراتش از او بد جمله آزاد
# 576 یقین در جان خود میدید مرآب %~% که در ذرات میشد در تک و تاب
# 577 یقین در جان خود دیدار طین دید %~% عیان در ذات خود عین الیقین دید
# 578 یقین در جان خود میدید دریا %~% که میزد بحر کل در عشق غوغا
# 579 یقین در جان جوهر نور حق دید %~% از آن اینجا عیان منصور حق دید
# 580 در آن جوهر نظر کرد از عیانی %~% ز نور او همه سر نهانی
# 581 در آن جوهر بدید او ذات بیچون %~% حقیقت دید از آیات بیچون
# 582 در آن جوهر همه تابان شده باز %~% حقیقت نور ابا از عز و اعزاز
# 583 در آن جوهر نمود انبیا دید %~% حقیقت مر عیان را اولیا دید
# 584 در آن جوهر چودید اسرارشان کل %~% حقیقت در یقین انوارشان کل
# 585 در آن جوهر نظر کرد او دمادم %~% که تابان بود از آنجا نور آدم
# 586 در آن جوهر نظر میکرد هر روح %~% حقیقت یافت اینجا جوهر روح
# 587 در آن جوهر نظر میکرد یکتا %~% خلیل الله آنجا بود پیدا
# 588 در آن جوهر نظر میکرد جان دید %~% عیان آنجای اسمیعیل از آن دید
# 589 در آن جوهر بدید او طور سینا %~% در او موسی شده در عشق یکتا
# 590 در آن جوهر چو ایوب از حقیقت %~% نمودش رخ ابی عین طبیعت
# 591  در آن جوهر یقین یعقوب و یوسف %~% عیان میدید بی عین تاسف
# 592 در آن جوهر حقیقت دید عیسی %~% همه در نور جوهر بد هویدا
# 593 در آن جوهر حقیقت دید احمد  %~% از آن منصور شد کلی مؤید
# 594 در آن جوهر حقیقت مرتضی دید %~% حسن نیز و شهید کربلا دید
# 595 در آن جوهر تمامت اولیا یافت %~% حقیقت راز بیچون و چرا یافت
# 596 در آن جوهر تمامت سالکانش %~% در اینجا گشت کل بیشک عیانش
# 597 در آن جوهر همه پیدا نمود او %~% از آن جوهر چنین غوغا نمود او
# 598 در آن جوهر نظر کرد و عیان دید %~% همه نور محمد(ص) را از آن دید
# 599 محمد دید در جوهر عیانی %~% از او مشتق شده سر نهانی
# 600 محمد(ص) دید نور جزو و کل باز %~% از آن نزدیک آن منصور سرباز
# 601 بنزد احمل مرسل حقیقت %~% رسیده بود و ره بسپرد و دیدت
# 602 که اینجا باز یابی جوهر حق %~% حقیقت دم زنی اندر اناالحق
# 603 از آن دم زد که کل اینجا یقین دید %~% در آن جوهر هم اول آخرین دید
# 604 از آن دم زد که جوهر در فنا یافت %~% در آن جوهر حقیقت خود فنا یافت
# 605 از آن دم زد که آدم یک دمش دید %~% درون بحر او چون شبنمش دید
# 606 از آن دم زد کز آندم گشت واصل %~% همه در جوهر کل دید حاصل
# 607 از آن دم زد که آن جوهر از آن بود %~% حقیقت حق در آن در گفتگو بود
# 608 ترا آن جوهر اینجا هست بنگر %~% مباش آخر چو مستان مست بنگر
# 609 از آن جوهر که آن منصور کل دید %~% حقیقت پر بلا و رنج وذل دید
# 610 از آن جوهر دم حق زد در اینجا %~% حقیقت کام خود بستد در اینجا
# 611 بهشیاری توانی یافت جوهر %~% در اوهر نور آنجاهست بنگر
# 612 چو جوهر یابی اینجاگه بتحقیق %~% چو او بردی حقیقت گوی توفیق
# 613 چو جوهر یافتی از جوهر ذات %~% تو گردی بیشکی اسرار و آیات
# 614 از آن جوهر عیان لادید در خویش %~% حجاب پردهها برداشت از پیش
# 615 از آن جوهر عیان لا ز توحید %~% بحق دریافت او شد دیده دید
# 616 از آن جوهر عیان گر لاشوی تو %~% یقین مانند او یکتا شوی تو
# 617 از آن جوهر که آخر لا پدیداست %~% حقیقت بیشکی الا بدید است
# 618 از آن جوهر چو دیدی دیده باز %~% نظر میکن تو صاحب دیده باز
# 619 از آن جوهر اگر یابی کمالی %~% رسی مانند او اندر وصالی
# 620 از آن جوهر شوی کل راز دیده %~% از این کن این زمانت باز دیده
# 621 ترا آن جوهر اینجا هست دریاب %~% به سوی جوهر الا تو بشتاب
# 622 وصال جوهر جانان حقیقت %~% از او یاب این معانی بی طبیعت
# 623 وصال جوهر جانان هویداست %~% بچشم اهل پنهانست و پیداست
# 624 وصال جوهر جانان نظر کن %~% همه ذرات از آن جوهر خبر کن
# 625 وصال جوهر جانان ببین باز %~% حقیقت در عیان عین الیقین باز
# 626 وصال جوهر جانان چو منصور %~% نظر کن تا شوی نور علی نور
# 627 وصال جوهر جانان ترا جانست %~% که اندر او حقیقت راز پنهانست
# 628 وصال جوهر جانان چو منصور %~% نظر کن تا شوی پیوسته پر نور
# 629 وصال جوهر جان هست پیدا %~% ولی در جوهر ذاتست یکتا
# 630 تو چون در جوهر جانت رسیدی %~% ز جان سر دیدن جانان بدیدی
# 631 تو چون درجوهر جان راه بردی %~% حقیقت گوی خود از شاه بردی
# 632 در این جوهر دل تو ناپدید است %~% اگرچه دل از این جوهر پدیدست
# 633 از این جوهر همه نورست تابان %~% از آن تابانست نور جان ز جانان
# 634 از این جوهر شوی واصل در آخر %~% ترا مقصود کل گردد بظاهر
# 635 از این جوهر ببین سر کماهی %~% گرفته نورش از مه تا بماهی
# 636 از این جوهر حقیقت راز جمله %~% که اندر اوست مر آغاز جمله
# 637 از این جوهر بدان سر حقیقت %~% ولی منگر حقیقت در طبیعت
# 638 از این جوهر بدان اسرار جانت %~% که اصل آن شدست اینجا عیانت
# 639 از این جوهر که بینی تو مزن دم %~% که اینجا یافت بیشک دید آدم
# 640 چو آدم دید این جوهر درونش %~% حقیقت نور او شد رهنمونش
# 641 چوآدم دید این جوهر بجنت %~% یقین افتاد اندر عین قربت
# 642 ز جوهر یافت آدم نور بیچون %~% ابا حق گفت اینجا بیچه و چون
# 643 ز جوهر یافت آدم عقل کل باز %~% که خود گردیده باشد جزو و کل باز
# 644 ز جوهر یافت آدم راز دیده %~% از آن بگشاد آن شهباز دیده
# 645 اگرچه جوهرش اندر عیان بود %~% از آن جوهر حقیقت در میان بود
# 646 همه اسم و صفات از دید آن نور %~% حقیقت آدم اینجا کرد مشهور
# 647 حقیقت اسمها اندر مکان یافت %~% از آن جوهر در آخر جان جان یافت
# 648 همه اعزاز عالم زو شده راست %~% ترا آن جوهر است از من شنو راست
# 649 تو آدم دیده یا نی یقین گوی %~% مرا این سر یقین عین الیقین گوی
# 650 توئی آدم خبر اینجا نداری %~% بهرزه عمر در تلخی گذاری
# 651 توئی از خاک آدم راه دیده %~% وجود خویشتن در شاه دیده
# 652 توئی از نسل آدم آمده باز %~% بدیده بیشکی انجام و آغاز
# 653 تو آدم بوده با بود آدم %~% تو این معنی مرا برگوی در دم
# 654 تو زو بودی شدی پیدای اذهان %~% نداری چون کنم این نص و برهان
# 655 تو آدم بوده در اصل فطرت %~% نداری این زمان سر درد قوت
# 656 که تا اعیان خود را بازیابی %~% گشائی مر نظر تو راز یابی
# 657 تو آدم بوده اما ندانی %~% اگر یابی در آن حیران بمانی
# 658 تو آدم این زمان بنگر درونت %~% که اندر قربتست او رهنمونت
# 659 تو آدم گر ببینی کی شناسی %~% از این میدان که بس تو ناسپاسی
# 660 خدائی میکنی از آدم ذات %~% از آن اینجا ندیدستی غم ذات
# 661 دم ذات خداوند و دم تست %~% حقیقت او در اینجا آدم تست
# 662 دم ذات خدا در تو نهان است %~% ولیکن دیدهات ازوی عیانست
# 663 دم ذات خدا در تست موجود %~% نظر کن کل ببین دیدار معبود
# 664 دم ذات حقیقت داری ایدوست %~% اگر کلی برون آئی تو از پوست
# 665 دم ذات خدا داری تو در جان %~% وجود خویشتن چندین مرنجان
# 666 دم ذات خدا در جان عیان است %~% ولیکن این بسی شرح و بیانست
# 667 ترا اینجاست موجود حقیقت %~% ندیده در درون بود حقیقت
# 668 ز اسرار حقیقت سر آدم %~% ترا میگویم اینجا گه دمادم
# 669 ترا اینجاست ذات حق یقین تو %~% اگر گردی بکلی پیش بین تو
# 670 ترا اینجاست بیشک روشنائی %~% دگر ره بردی آن اندر خدائی
# 671 ترا اینجاست سر لایزالی %~% نمییابی از آن اندر وبالی
# 672 ترا اینجاست سر لا نمودار %~% ولی اینجا نمییابی ز پندار
# 673 ترا اینجا حقیقت در شریعت %~% شود اعیان نمود دید دیدت
# 674 وصال اینجای اندر شرع بنگر %~% که شرع اندروصالت هست رهبر
# 675 وصال از شرع یابی و معانی %~% ره شرع نبی بسپر که جانی
# 676 وصال از شرع میآید بدیدار %~% ز شرع اینجا بیابی وصل دلدار
# 677 وصال از شرع جوی و عین تقوی %~% که وصلت ناگهی آید ز معنی
# 678 وصال از شرع پیدا کرد آخر %~% ز تقوی وصل جان آید بظاهر
# 679 وصال اینجاست در شرع محمد(ص) %~% حقیقت نیک مردی باش نی بد
# 680 وصال از شرع یاب آنگاه لاشو %~% ز دید مصطفی در حق فنا شو
# 681 وصال از شرع یاب و باز بین دوست %~% تو مغزی و برون آئی تو از پوست
# 682 وصال از شرع یاب و فرع بگذار %~% دل یک مور هرگز تو میازار
# 683 وصال از شرع یاب و بی نشان شو %~% ز عین شرع نور ذات جان شو
# 684 وصال از شرع یاب ای کار دیده %~% که اندر شرع باشی کل تو دیده
# 685 وصال از شرع چون منصور دریافت %~% درون جان و دل آن نوردریافت
# 686 ز وصلت گر نمایم ذات اینست %~% درونت جان جان و شاه اینست
# 687 ز تقوی باطنت پاکی گزیند %~% اگر دید تو جز باکی نه بیند
# 688 توئی پاک و ببینی آدم خویش %~% که داری در درونت همدم خویش
# 689 ترا نقدست آدم چند جوئی %~% تو این دم آدمی تا چند گوئی
# 690 ترا نقدست آدم بی بهانه %~% از آن دم بین تو او را جاودانه
# 691 ترا نقدست آدم در نمودار %~% حجاب جنبشش از پیش بردار
# 692 ترانقدست آدم تا بدانی %~% یقین دریاب این سر تا بدانی
# 693 ترا نقدست آدم کن نظر باز %~% ترا اینجایگه دادم خبر باز
# 694 ترا نقدست اینجا آدم دم %~% دمادم نفخ ذاتست ای تو در دم
# 695 ترا نقدست آدم میندیدی %~% که از این دم تو در گفت و شنیدی
# 696 ترا نقدست آدم رخ نموده %~% ترا هر لحظه صد پاسخ نموده
# 697 ترا نقدست آدم نیز هم نوح %~% نشسته این زمان در کشتی نوح
# 698 ترا نقدست این دریای معنی %~% چراهستی تو ناپروای معنی
# 699 بمعنی این دم خود باز بین تو %~% درون خویش در عین الیقین تو
# 700 بمعنی آدم خود گر بدانی %~% ترا پیدا کند راز نهانی
# 701 بمعنی آدم اینجا در درونست %~% برون ازجنت و کل در درونست
# 702 بمعنی آدم از تو تو ز آدم %~% بگو تاچند گویم من دمادم
# 703 بمعنی آدمی ای آدمی زاد %~% حقیقت آدمی زاد آدمیزاد
# 704 ولی این سر یقین آدم بداند %~% که از این مر یقین آن دم بداند
# 705 تو دیدی آدمی در صورت خویش %~% حجاب ذات را آورده در پیش
# 706 حجاب ذات آدم بد صفاتش %~% دم او بود کل اعیان ذاتش
# 707 حجاب آدم این بد جان جانان %~% اگرچه بود آدم ذات اعیان
# 708 حجاب آدم اینجا بود صورت %~% که اندر گردنش بود آن ضرورت
# 709 حجاب آن بهشت آید ز حوا %~% برون آمد شد اندر ذات یکتا
# 710 حجابش بود صورت آخر کار %~% حاجب از وی بیفکندش بیکبار
# 711 فنا شد آدم و دیدش لقا باز %~% حقیقت بود خود اندر خدا باز
# 712 چو آدم دید آخر بود الله %~% حقیقت بود آدم بود الله
# 713 چو آدم ذات حق دریافت آخر %~% بسوی ذات حق بشتافت آخر
# 714 حقیقت ذات شد آن دم ز دیدار %~% ز جسم و جان شد اینجا ناپدیدار
# 715 در آخر چو نماید ذات اعیان %~% صافت ذات شد پیدا و پنهان
# 716 حقیقت ذات شد پیدا از آن بود %~% که اینجا صورتی در جسم و جان بود
# 717 حقیقت ذات بیچون شد در آخر %~% چگویم تا که او چون شد در آخر
# 718 چو آدم ذات شد در قرب اعیان %~% صفات ذات شد پیدا و پنهان
# 719 حقیقت بود اول در بهشت او %~% در آخر مر بهشت جان بهشت او
# 720 حقیقت جملگی آمد حجابش %~% بسی کردند اینجاگه عتابش
# 721 وصال و هجر دید اینجا حقیقت %~% در آخر رجعتی کرد از طریقت
# 722 طبیعت را رها کرد و فنا شد %~% همین است این بیان دید خدا شد
# 723 در آخر جملگی عین فنا هم %~% چو آدم بیشکی دید خدا هم
# 724 در آخر چون نماید ذات بیچون %~% نماید جملگی را بیچه و چون
# 725 در آخر چون نماید ذات دیدار %~% صفات فعلی آید ناپدیدار
# 726 در آخر چون نماید ذات اعیان %~% کند در پرده جسم و جانت پنهان
# 727 شوی پنهان چو آدم آخر کار %~% بدانی آنچه میجستی طلبکار
# 728 شوی پیدا و پنهان باز بینی %~% نمود ذات یکتا باز بینی
# 729 شوی پنهان تو اندر دید بیچون %~% محیط کل شوی در هفت گردون
# 730 شوی پنهان و آنگه ذات باشی %~% حقیقت جسم را ذرات باشی
# 731 چو پنهان گردی آنگاهی هویدا %~% شود پیدا حقیقت ذات یکتا
# 732 چو پنهانی شود جانت ز صورت %~% حقیقت جمله برخیزد نفورت
# 733 چو پنهانی شوی آخر بیابی %~% نهانی ذات را ظاهر بیابی
# 734 حقیقت در نهانی ذات بیچونست %~% نیارم گفت این سر تا چه و چونست
# 735 حقیقت هجر میخواهی تو در یار %~% پس آنگاهی شوی از کل پدیدار
# 736 تو آن دم چون شوی پنهان ز صورت %~% شوددر خاک صورت مر ضرورت
# 737 بشیب خاک خواهد رفت تحقیق %~% در اینجاگاه خواهد یافت توفیق
# 738 بشیب خاک آنجا راز بیند %~% یقین گم کرده خود باز بیند
# 739 چنان دانا بود در منزل گل %~% که مقصودش بود پیوسته حاصل
# 740 چنان دانا بود در منزل خاک %~% که از آلایش شود اینجایگه پاک
# 741 چنان دانا بود از سر بیچون %~% که پاک آید در آخر از کف خون
# 742 چنان دانا بود در راز اول %~% چو گردد زیر طین آخر مبدل
# 743 شود پاک از همه آلایش بود %~% بیابد او عیان دیدار معبود یقین جسم
# 744 خواهد ریخت ناچار %~% بزیر خاک فرسودش از این خار
# 745 طبیعت پاک گردد تا شود جان %~% نهد رخ در سوی خورشید تابان
# 746 وصال عاشقان در زیر خاک است %~% در آخر بی حجب دیدار پاکست
# 747 وصال عاشقان اینجاست دریاب %~% تو گویم عاشقی هان زود بشتاب
# 748 وصال عاشقان اینجاست بیشک %~% که آخر دید جانانست در یک
# 749 وصال عاشقان اینجاست تحقیق %~% که میبخشید اینجاگاه توفیق
# 750 وصالت شیب خاک آید حقیقت %~% که تا پنهان شوی کل در طبیعت
# 751 در اینجا پیش رویت باز آرند %~% بنزدیک تو اعمالت بدارند
# 752 نمود از نیکوئیات عین طاعت %~% تو نیکی یابی از عین سعادت
# 753 نمودار بدی بینی بدی باز %~% بدی کم کن ز من بشنو تو این راز
# 754 اگر بد کرده بر جان مردم %~% شوی درخاک مار و کرم و کژدم
# 755 خورندت جملگی تا روز محشر %~% ز قرآن این معانی یاب و ره بر
# 756 بدوزخ باز مانی مانده در رنج %~% تو نیکی کن که نیکوات بود گنج
# 757 حقیقت مؤمنان در خاک نورند %~% چو اینجا اندر اینجا در حضورند
# 758 حضور طاعت و نور خدائی %~% درون قبر باشد روشنائی
# 759 ز نور شرع و طاعت تا قیامت %~% حقیقت ذات باشد این تمامت
# 760 اگر بشناسی این ره رهبری تو %~% ز ذات حق در آخر برخوری تو
# 761 کسی کاین راز اینجا باز بیند %~% کم آزاری کند تا راز بیند
# 762 ترا راهی است بس دشوار در پیش %~% نیندیشی تو این ساعت بر خویش
# 763 که خواهی شد ز دنیا آخر کار %~% بسوی عین عقبی ناپدیدار
# 764 که چون باشد در اینجا رازت ای دل %~% یقین بشناس اینجا بازت ای دل
# 765 تو خواهی شد نیندیشی دمی تو %~% که اینجاگه نداری همدمی تو
# 766 نه خواهر نی برادر نی پدر نیز %~% نه با ما هیچکس اینجا خبر نیز
# 767 کسی تو دارد و تو آنکسی هم %~% که بر ریشت نهد اینجای مرهم
# 768 تو مسکین غافلی در دید دنیا %~% بمانده فارغ از اسرار عقبی
# 769 که آخر رفت خواهی چون کنی جان %~% بگو با من در اینجا راز و برهان
# 770 تو خواهی بود با خود جاودانه %~% کسی دیگر مجو اندر بهانه
# 771 تو خواهی بود تنها هیچ با تو  %~% نخواهی بد بجز تو هیچ با تو
# 772 دریغا جمله در خوابند آگاه %~% کسی اینجا نمیبینم در این راه
# 773 تمامت اندر این سر غافلانند %~% حقیقت سر این معنی ندانند
# 774 چنان دانند در عین زمانه %~% که خواهد ماند اینجا جاودانه
# 775 نمیدانند تا وقت اندر آید %~% نمود عمر آخر هم سرآید
# 776 حجاب آنگاه بردارند از پیش %~% چه شاه و چه گدا مسکین و درویش
# 777 همه یکسانست اندر مردن اینجا %~% ولی راز دگر آید به پیدا
# 778 حجاب هر کسی اینجا یقین است %~% کسی داند که اینجا پیش بین است
# 779 که ظالم همچو مظلومی نباشد %~% غریب آخر یقین بومی نباشد
# 780 بصورت شرع این برهان نموداست %~% حقیقت سر این قرآن نموداست
# 781 که هر کس را در این دنیا ز اسرار %~% جزای نیک و بد آید پدیدار
# 782 نمود عمر آخر هم سر آید %~% نمیدانید تا وقت اندر آید
# 783 اگر این راز گویم دور باشد %~% مر این عطار از این معذور باشد
# 784 ولیکن امر و نهی از دید شرعست %~% در این اسرار بیشک اصل و فرعست
# 785 چنان کن زندگانی اندر اینجا %~% که بای در معانی اندر اینجا
# 786 چنان کن زندگانی در بر دوست %~% که پیش از خود بمیری در بر دوست
# 787 که چون مردی یقین دل زنده باشد %~% حقیقت جان جان ارزنده باشد
# 788 نه کس از تو دل آزاری رسیده %~% نه تو از کس دل آزاری بدیده
# 789 تو هم از خود ز عین طاعت یار %~% حقیقت جسم و روح آمد بیکبار
# 790 تو روحانی نه ظلمانی نمائی %~% حقیقت روح در روحی فزائی
# 791 شوی فارغ ز آزار خلایق %~% حقیقت این چنین آئی تو لایق
# 792 که جانت از طبیعت پاک گردد %~% کل از عین شریعت پاک گردد
# 793 شود جسم تو جان و جانت آن ذات %~% چو خورشیدی بتابد سوی ذرات
# 794 نه در عین بلا در کل بمانی %~% نه همچون دیگران غافل بمانی
# 795 تو دل زنده توئی در اول ای دوست %~% چه آخر مغز بینی بیشکی پوست
# 796 چو تو ازخویش کلی مرده باشی %~% تو گوی عشق اینجا برده باشی
# 797 بمانده زنده جاوید در جسم %~% به نیکوئی برآید مر ترا اسم
# 798 به نیکوئی شوی در عین عقبی %~% بیابی آن زمان دیدار مولی
# 799 ترا در خاک جسمت جان بود نور %~% که جسمت کل شود در جان جان نور
# 800 ترا در خاک چون جان باز گردد %~% بسوی ذات کل اعزاز گردد
# 801 در این معنی که من گفتم شکی نیست %~% یقین در یاب آخر جز یکی نیست
# 802 یقنی دریاب آخر راز جانان %~% که جان خواهد بدن در راز جانان
# 803 محقق پیش از آن کاینجا بمیرد %~% سزد کین سر معنی یاد گیرد
# 804 نمیرد جان که جانان دیده باشد %~% حقیقت آنکه صاحب دیده باشد
# 805 نمیرد جان عاشق در حقیقت %~% دلی رجعت کند او از طبیعت
# 806 نمیرد جان عاشق بیشکی باز %~% نیابد آخر و انجام و آغاز
# 807 نمیرد جان عاشق در دم مرگ %~% ولی جز حق کند مر جسم خود ترک
# 808 نمیرد جان عاشق آخر کار %~% حجاب اینجا براندازد بیکبار
# 809 نمیرد جان عاشق تا بدانی %~% بخاصه آنکه باشد در معانی
# 810 نمیرد جان عاشق زنده باشد %~% چو خورشیدی یقین تابنده باشد
# 811 نمیرد جان عاشق در صفاتش %~% در آخر باز یابد عین ذاتش
# 812 نمیرد جان عاشق باز بین دوست %~% برون آید حقیقت مغز از پوست
# 813 دل عاشق نمیرد اینست رازت %~% که گفتم در یقین است عشقبازت
# 814 بخواهی مرد لیکن تا بدانی %~% ولی رجعت کند از زندگانی
# 815 حقیقت نیست مرگ عاشقانش %~% که پیش از مرگ میرند این بدانش
# 816 که پس دم مردگی باشد یقین است %~% که هر دم مردنی در هر کمین است
# 817 تو این دم مرده در عین صورت %~% ز سر تا پای در عین کدورت
# 818 تو این دم مرده و می ندانی %~% تو پنداری که همچون زندگانی
# 819 بمیر از خویش تا یابی رهائی %~% که چون مردی ز خود عین خدائی
# 820 بمیر از خویش پیش از مرگ اینجا %~% حقیقت خوی بد را ترک اینجا
# 821 کن ای دل تا حقیقت زنده مانی %~% یقین در جزو و کل تابنده مانی
# 822 چو خورشیدی که بیرون آید از جیب %~% سحرگاهان ز صبح عشق بی ریب
# 823 شکی نبود در این معنی و دریاب %~% بمیر از خویش و سوی یار بشتاب
# 824 خوشا آن دل که پیش از مرگ میرد %~% دل و جان هرچه باشد ترک گیرد
# 825 خوشا آن دم که دلدارش در اینجا %~% کند در عاقبت بردارش اینجا
# 826 حقیقت این بیان تا چند گویم %~% توئی پیوند تا پیوند جویم
# 827 تو خود اینجا حقیقت آمدستی %~% ز بالا در حقیقت سوی پستی
# 828 تو خود چون آمدی خواهی شدن باز %~% ندیده باز هم انجام و آغاز
# 829 هه در تو چنان گمگشته اینجا %~% که سر موئی نباشد رشته اینجا
# 830 درون جمله و بیرون گرفتی %~% حقیقت ذاتی و بیچون گرفتی
# 831 هر آنکو دید رویت همچو حلاج %~% کنیش اندر بلای عشق آماج
# 832 هر آنکو رویت اینجا بازدیدست %~% خود اندر عین غوغا راز دیدست
# 833 سر عشاق در میدان چو گویست %~% فتاده این همه در گفتگویست
# 834 سر عشاق در میدان فکندی %~% چو گوئی در خم چوگان فکندی
# 835 ترا این عشقبازی آخر کار %~% بود کمتر که عاشق را ابردار
# 836 کند هر کس که بیند رویت ای جان %~% کنی بردارش اندر کویت ای جان
# 837 زهی عشق و زهی کار و سرانجام %~% که باید خورد خون دل از این جام
# 838 نه بس چندین که خون خوردیم از تو %~% که دایم صاحب دردیم ازتو
# 839 که آخر چون شویم اندر سوی گل %~% زهی فرجام کین سرست حاصل
# 840 بمردن چند در شوریم اینجا %~% بآخر جمله در گوریم اینجا
# 841 حقیقت مرغزاری صعبناکست %~% که ما تخمیم کشته سوی خاک است
# 842 اگرچه تخم ما در زیر این خاک %~% شود چه بر دهد ای صانع پاک
# 843 چنان عطار در حیرت فتادست %~% دمادم اندر این سیرت فتادست
# 844 دمی اندر یقین عطار خاکست %~% دمی دیگر حقیقت جان پاکست
# 845 دمی خوف و رجا آید بدیدار %~% دمی عین لقا آید بدیدار
# 846 دمی اسرار بیچون رخ نماید %~% بگوید ذوق جان و دل فزاید
# 847 دمی دیگر شود از جان ودل پاک %~% براندازد حجاب آب با خاک
# 848 دمی دیگر کند از جان جدائی %~%  رسد بیشک حقیقت در خدائی
# 849 دمی اندر گمان باشد حقیقت %~% گهی عین العیان باشد طریقت
# 850 یقین داند که خیر و شر هم از تست %~% حقیقت جسم و جان و این دم از تست
# 851 فنا گردان تو مر عطار از خویش %~% حجابش جملگی بردار از پیش
# 852 یقین عین الیقینش باز بنمای %~% در عین الیقینش باز بگشای
# 853 بیک دم دار او را قائم الذات %~% که تاکل دم زند از عین آیات
# 854 چو او دیدست ذات قل هوالله %~% از آن گفتست موجود هوالله
# 855 هو اللهی توئی دانای اسرار %~% حقیقت مرتوئی بینای اسرار
# 856 تو بودی من نبودم هم تو باشی %~% درون ریش من مرهم تو باشی
# 857 تو میدانی که ریشم در درونست %~% نیارم گفت تو دانی که چونست
# 858 ز فضلت مرهمی نه بر دل ریش %~% حجابش جملگی بردار از پیش
# 859 یقین عین الیقینش باز بنمای %~% در عطار مسکین را تو بگشای
# 860 تو سلطان و حکیمی و خدائی %~% حقیقت دردمندان را دوائی
# 861 دوای درد هر بیچاره دانی %~% علاج دردمندان را تو دانی
# 862 مرا دردیست این دردم دواکن %~% طبیبم چون توئی دردم شفا کن
# 863 دوای دردمندان هستی ای جان %~% دوائی کن مرا زین درد برهان
# 864 دوای درد عشاقی حقیقت %~% دوائی کن طبیبا زین طبیعت
# 865 چنان مجروح درد دوست گشتم %~% که در مغز حقیقت پوست گشتم
# 866 تو دردم داده درمانم از تست %~% حقیقت درد هر درمانم ازتست
# 867 ندارد درد من درمان در اینجا %~% مکن ازخانه بر درمان در اینجا
# 868 که رنجور و ضعیف و ناتوانم %~% دوای درد خود جز تو ندانم
# 869 چنان در درد عشقت زار ماندم %~% که تن مجروح و دل افگار ماندم
# 870 تو ای جان جهان چون درد دادی %~% مرا بر جان و دل دردی نهادی
# 871 در آخر دردم اینجا کن دواباز %~% که تا یابد وجود من صفا باز
# 872 مرا زان شربتی کان وصل خوانند %~% که جز آن عاشقان چیزی ندانند
# 873 مرا زان شربتی ده ازوصالم %~% که تا من بیش از این چندین ننالم
# 874 مر زان شربتی ده ای دل من %~% که تا وصلی شود مر حاصل من
# 875 مر زان شربت عشاق باید %~% که کلی راحتی در دل فزاید
# 876 مر زان شربتی ده در نهانی %~% که مر جانم شود عین العیانی
# 877 مر زان شربتی ده تا شفایم %~% بود در آخر و بنما لقایم
# 878 یکی پرسید از آن منصور آفاق %~% که چه به مرد را ای درد عشاق
# 879 دوای عاشقان جانا چه باشد %~% طبیب عاشقان آنجا که باشد
# 880 جوابی داد آن سلطان اسرار %~% که درد عشق را درمانست دیدار
# 881 دوای درد جانان روی جانان %~% کسی کافتاد کاندر کوی جانان
# 882 دوای عشق اینجا بی دوائی است %~% وفای قربت اینجا بیوفائی است
# 883 دوای عشق درد وصل درمانست %~% که جانان عین درد و عین درمانست
# 884 دوای درد جانانست اینجا %~% که هم او درد و هم درمانست اینجا
# 885 دوای درد جانان خود کند باز %~% بوقتی که حجاب از خود کند باز
# 886 حجاب از روی اگر برداردت کل %~% شود درمان ز رویش رنج و هم ذل
# 887 اگر پرده براندازد ز دیدار %~% شود درد دل اینجا ناپدیدار
# 888 اگر پرده براندازد ز رویش %~% شود درمان دلم از رنج کویش
# 889 دوای درد خود هم او کند او %~% تمامت عاشقان را بشکند او
# 890 نیابی مزد را تاجان نبازی %~% دل و جان بر رخ جانان نبازی
# 891 نیابی مزد را تا نشکند بار %~% ترا زین نقش شش در پنج و در چار
# 892 نیابی مزد را تا ریخت اینجا %~% فنا گرداند اندر دید یکتا
# 893 دوائی باد ازینجا درد جان است %~% در آخر بیشکی عین العیانست
# 894 نمیبینی تو آن اسرار منصور %~% که شد در جمله آفاق مشهور
# 895 مر آن دردی که بر جانش درآید %~% در آخر ماه تابانش برآید
# 896 دوا شد درد جانان در بر او %~% که جانان بوددر جان رهبر او
# 897 دوا شد درد جانان پیش آن ماه %~% وصال از درد اینجا یافت ناگاه
# 898 وصال از درد ودرد اندر وصالست %~% تو پنداری که آن عین وبال است
# 899 وصال از درد جانان در کند یار %~% ز درد آید همی درمان پدیدار
# 900 وصال از درد اینجا مینبینی %~% در آخر خویش فرد اینجا ببینی
# 901 وصال از درد جانان باز یابی %~% ز درد آخر حقیقت راز یابی
# 902 وصال از درد جانان دان حقیقت %~% که بنماید وصال از دید دیدت
# 903 وصال از درد میآید پدیدار %~% هر آنکو مردمی آید پدیدار
# 904 وصال عاشقان در درد باشد %~% کسی کو در عیان کل فرد باشد
# 905 وصال عاشقان در دست دریاب %~% تو داری جوهر اندر دست دریاب
# 906 وصال عاشقان دردست و رنجست %~% بآخر جوهر اسرار گنجست
# 907 وصال عاشقان چون درد باشد %~% بآخر یاردر جان فرد باشد
# 908 وصال و درد باشد با هم ای یار %~% مگو این سر تا با ناجنس بسیار
# 909 وصال و درد با هم در یکیاند %~% حقیقت هر دو اعیان بیشکیاند
# 910 وصال و درد جانان هر دو بگزید %~% کسی کو واصل اندر درد او دید
# 911 وصالش دردشد آنگاه درمان %~% حقیقت درد تو شد عین درمان
# 912 چو منصور از حقیقت جان و سرباز %~% هر آن زخمی که برجانت زند ساز
# 913 اگرچه دیگران در عین پندار %~% ندیده سر او چندی خبردار
# 914 که او اندر چه بود و راز دیده %~% حقیقت وصل آن شهباز دیده
# 915 حقیقت واصلان در پای دارش %~% همی دیدند این سر پایدارش
# 916 که دست و پا و سر در سر بینداخت %~% میان عاشقان بس سر برافراخت
# 917 سرش سر بود و سر پیدا نموده %~% حقیقت خویشتن غوغا نموده
# 918 وصالش بی فراق و درد درمان %~% شد آخر جسم رفت و ماند جانان
# 919 وصالش آمده کل درد رفته %~% وز اینجا تا بدانجا فرد رفته
# 920 وصالش آخر اینجا دست داده %~% ز سر پیچیده عشق ازدست داده
# 921 چنان اندر وصال شاهباز او %~% یقین شد زانکه بودش شاهباز او
# 922 چنان اندر وصال شاه کل شد %~% اگرچه در بلای عشق کل شد
# 923 چنان اندر وصال شاه دیدار %~% عیان دریافت وزو شد ناپدیدار
# 924 چنان در وصل جانان یافت خود را %~% که مر گم کرد مر اینجا احد را
# 925 وصال شاه اینجا آشکارست %~% ولیکن وصلش اینجا پایدار است
# 926 وصال شاه دید و جان جان شد %~% دل و جان باخت با سر و بی نشان شد
PageV02P021
# 1 وصال شاه میجویند جمله %~% یقین از وصل میگویند جمله
# 2 وصال شاه آن یابد یقین باز %~% که سر دربازد از عین الیقین باز
# 3 وصال شاه آن یابد ز دنیا %~% که مر چیزی نیابد عین مولی
# 4 وصال شاه آن یابد که در راز %~% یکی داند همه در قرب و اعزاز
# 5 وصال آن دید کز درگذشت او %~% حقیقت نور خود را در نوشت او
# 6 وصال آن دید کاندر او فنا شد %~% ز عین لا اله اعیان لا شد
# 7 وصال آن دید چون منصور اینجا %~% که کلی دید عین نور اینجا
# 8 وصال آن دید چون منصور الحق %~% ز عین لا زد اینجا دم اناالحق
# 9 وصال او دید اینجا همچو او باز %~% که بگذشت از وجود و گشت سرباز
# 10 وصال آن دید الاالله آن شد %~% که اینجا همچو او عین العیان شد
# 11 وصال آن دید اینجا از یقین او %~% که چون منصور آمد پیش بین او
# 12 وصال آن دید کاندر جزو و کل باز %~% همه خود یافت با انجام و آغاز
# 13 وصال شاه یاب ای دل چو منصور %~% از او چون بستدی اینجا تو مشهور
# 14 ترا منشور عشق او دادت اینجا %~% ز غم کردت بکل آزادت اینجا
# 15 ترا منشور عشق او داد بنگر %~% درونت گنج جان آباد بنگر
# 16 ترامنشور از او و گنج از اویست %~% بآخر کارت از وی کل نکویست
# 17 ترا منشور عشق ای راز دیده %~% از او این قرب آخر باز دیده
# 18 ترا منشور از او شد آشکاره %~% همه ذرات در تو شد نظاره
# 19 ترا منشور کل دادست منصور %~% وز این منصور خواهی گشت منصور
# 20 ترا منشور کل داد از حقیقت %~% نمود اینجایگه کل دید دیدت
# 21 ترا منشور اودر عین لا داد %~% در آخر مر ترا عز و بقا داد
# 22 ترا منشور او چون هست اینجا %~% رسیدی تو بکل در قربت لا
# 23 ز منشورش دم کل میزنی باز %~% یقین دیدی از او این عزت و ناز
# 24 ز منشورش دم جانان زن اینجا %~% که گردونست ارزن پیشت اینجا
# 25 ز منشورش حقیقت باز دیدی %~% همه اندر شریعت باز دیدی
# 26 ترااین دم از او دیدار پیداست %~% تو پنهان گشته و کل یار پیداست
# 27 ترا این دم از او باید زدن دم %~% که میگوید ترا سر دمادم
# 28 ترا این دم از او باید زدن کل %~% که تا بیرون شوی از عین این ذل
# 29 ترا آمد از او این دم یقینست %~% که او درجانت آمد پیش بینست
# 30 از او زن دم که آدم این بدیدست %~% مگو چندین که او چندین پدیدست
# 31 از او دم زن حقیقت پایدارش %~% سر خود باز اندر پای دارش
# 32 از او دم زن وز او میگو سخن تو %~% همی کن فاش اسرار کهن تو
# 33 از او دم زن که در عین العیانی %~% ببازت جان که در وی جان جانی
# 34 از او دم زن وز او مگذر زمانی %~% وز او بردار هر دم داستانی
# 35 از او دم زن تو اندر کل حالت %~% که ناگاهی رسانت در وصالت
# 36 از او دم زن که عین بود گردی %~% چو او در عاقبت معبود گردی
# 37 از او دم زن که او اندر دم تست %~% حقیقت همدم و هم آدم تست
# 38 از او دم زن وز او میگوی دائم %~% دوای درد از او می جوی دائم
# 39 از او دم زن چو ز آن دم آمدستی %~% ز عین او تو همدم آمدستی
# 40 از او دم زن تو در اعیان او باش %~% از او پیدا شدی پنهان او باش
# 41 از او دم زن که او جان و دل تست %~% حقیقت وصل کل زو حاصل تست
# 42 از او دم زن که تا زو حق شوی تو %~% از او در آخر جان حق شوی تو
# 43 از او دم زن در اینجاگه فنا گرد %~% اگر هستی چو او مر صاحب درد
# 44 از او دم زن که جانان رفت تحقیق %~% حقیقت درد و هم درمانست توفیق
# 45 ترا چون پیر کل منصور آمد %~% ز سر تا پایت اینجا نور آمد
# 46 ترا در نور خود داد آشنائی %~% رسیدی باز در عین خدائی
# 47 ترا در نور خود او راه دادست %~% در اینجایت دل آگاه دادست
# 48 ترا در نور او باید شدن پاک %~% که تاواصل شوی از وصل واصل
# 49 ترا در نور او باید شدن پاک %~% که تا واصل شوی در حقه خاک
# 50 ترا در نور او باید شدن دل %~% که در آخر شوی از وصل واصل
# 51 ترا در نور او باید شدن جان %~% که تا جانت شود در وصل جانان
# 52 ترا از نور او وصل است پیدا %~% حقیقت رفته فرع واصل پیدا
# 53 ترا از نور او اینجا یقین است %~% دل و جانت ز نورش پیش بین است
# 54 ترا ازنور او وصل است در جان %~% از آن رو میکنی زو نص و برهان
# 55 ترا از وصل او دیدار شاه است %~% که او شاهست و دیدار اله است
# 56 ترا از وصل او شد رنج اینجا %~% بدستت داد بیشک گنج اینجا
# 57 ترا در وصل او تحقیق فاش است %~% که اسرار عیان بی منتهایش است
# 58 تو چون ازوصل او دیدی رخ او %~% بگفتی اندر اینجا پاسخ او
# 59 ز وصلش اندر اینجا سرفرازی %~% در آخر چون سر و جانت ببازی
# 60 سر وجان پیش وصلت میببازم %~% که ازتو در حقیقت سرفرازم
# 61 سر و جان پیش وصلت باخت خواهم %~% با عیان تو کلی تاخت خواهم
# 62 مرا ازوصل تو اصل است موجود %~% نمودستی مرادیدار مقصود
# 63 مرا از وصل تو جانست شادان %~% که هم جانی در او هم ماه تابان
# 64 مرا از وصل تو اعیان الا است %~% حقیقت بود تو اینجا هویداست
# 65 مرا از وصل تو جان دید رویت %~% ز وصل آمد چنین در گفتگویت
# 66 ز وصلت گفتگو کردست آغاز %~% که دیدست از رخت انجام و آغاز
# 67 ز وصلت گفتگو آورد اینجا %~% که از وی شد حقیقت فرد اینجا
# 68 ز وصلت جملگی اسرار گویم %~% همه با تو یقین ای یار گویم
# 69 ز وصلت جز تو چیزی مینبینم %~% که از دید تو در عین الیقینم
# 70 ز وصلت این معانی جوهر ای دوست %~% برون آوردهام چون مغز از پوست
# 71 ز وصلت در درون بحر رازم %~% که پرده کرده ز اسرار بازم
# 72 چنانم پرده از رخ باز کردی %~% مرا کل صاحب این را زکردی
# 73 که جانم از تو بود و درتو گم شد %~% مثال قطره در دریای گم شد
# 74 ز بودت باز دیدم بودت اینجا %~% حقیقت چون توئی معبودت اینجا
# 75 تو مقصودم بدی در جان و در دل %~% مرا مقصود از روی تو حاصل
# 76 تو مقصودم بدی در آخر کار %~% که تا پرده گرفتستی ز رخسار
# 77 تو مقصودم بدی و رخ نمودی %~% در اینجاگه رخ فرخ نمودی
# 78 تو مقصودم بدی در اصل جمله %~% که خواهی بود آخر وصل جمله
# 79 تو مقصودم بدی از روی تحقیق %~% مرا بخشیدی اینجاگاه توفیق
# 80 تو مقصودم بدی در آخر ای جان %~% مرا کردی بکل خورشید تابان
# 81 تو مقصودم بدی این دم در الا %~% که کردی مر مرا اینجا تو یکتا
# 82 ز عین دید خوددیدار بودست %~% منم این دم نمودار نمودست
# 83 منم در عین لای او بمانده %~% بیک ره دست از خود برفشانده
# 84 توئی اعیان من کل آشکاره %~% که خواهی کردنم جان پاره پاره
# 85 تو چون خود را چنان کردی مرا هان %~% که حاجت نیست اندر شرح و برهان
# 86 جمال بی نشانت آشکارست %~% همه جانها ترا اندر نظارست
# 87 جمال بی نشانت در فشانست %~% حقیقت قل هوالله زان نشانست
# 88 جمال بی نشانت هست موجود %~% تمامت ازتو میجویند مقصود
# 89 جمال بی نشانت چون نمودی %~% همه دلها بیک ره در ربودی
# 90 جمال بی نشانت راحت جانست %~% که اندر پرده پیدا و پنهانست
# 91 جمال بی نشانت قوت روحست %~% خوشا آنکس کش این فتح و فتوحست
# 92 جمال بی نشانت کعبه دل %~% بود کاینجاست مقصودم بحاصل
# 93 جمال بی نشانت خویش بنمود %~% مرا اسرارهااز پیش بنمود
# 94 جمال بی نشانت شد دوایم %~% از آن ازدیدنش عین بقایم
# 95 جمال بی نشانت دیدم اینجا %~% از آن در عشق در توحیدم اینجا
# 96 جمال بی نشانت دیدهام باز %~% از آن رو گشتهام در عشق ممتاز
# 97 جمال بی نشانت دیدهام ذات %~% از آن دیدار جان شد جمله ذرات
# 98 جمال بی نشانت راز دیدم %~% از آن ذات تو اینجا باز دیدم
# 99 جمال روشنست اینجا حقیقت %~% ولیکن در نمودار شریعت
# 100 جمال آفتاب لایزالست %~% دل عشاق از او اندر وصالست
# 101 جمالت تافتست اینجای نوری %~% دلم انداختست اندر حضوری
# 102 جمالت را حضور جان بدیدم %~% چو خورشیدی دلم تابان بدیدم
# 103 جمالت فتنه جانست در دید %~% کز اینجا میتوانم یافت توحید
# 104 جمالت باز دیدم در عیان من %~% از آنم گشته بی نقش و نشان من
# 105 جمالت دیدم اندر عین اشیا %~% که چون نور است اندر جمله شیدا
# 106 جمالت دیدم اندر نور خورشید %~% از آن تابان شده منشور خورشید
# 107 جمالت دیدم اندر روی مهتاب %~% که تابانست از او نور جهانتاب
# 108 جمالت دیدم اندر مشتری من %~% بجان و دل شدستم مشتری من
# 109 جمالت دیدم اندر عین ناهید %~% بدادم جان و گشتم نور جاوید
# 110 جمالت دیدم اندر عرش و کرسی %~% کزان تابانست در جان روح قدسی
# 111 جمالت دیدم اندر لوح دیدار %~% مرا زین جایگه شد نور دیدار
# 112 جمالت دیدم اندر قلم من %~% از آن حیران شدم اندر عدم من
# 113 جمالت دیدم اندر هر نجومی %~% از آن تابان شده هر جا علومی
# 114 جمالت دیدم اندر عین آتش %~% از آن آتش شده پیوسته سرکش
# 115 جمالت دیدم اندر نفخه باد %~% که عالم کرده است از شوق آباد
# 116 جمالت دیدم اندر آب روشن %~% از آن کرده بهر جاگاه گلشن
# 117 جمالت دیدم اندر کون تحقیق %~% مکان دریافته از عین توفیق
# 118 جمالت در همه اشیا عیانست %~% بجز واصل مر این را خود که دانست
# 119 جمالت ذات و ذاتت در صفاتست %~% ترا کل قل هوالله نور ذاتست
# 120 زهی ذات تو اینجا بود جمله %~% حقیقت مر توئی مقصود جمله
# 121 عیان شد ذات تو در جان من پاک %~% از آن افتادهام در عین ناپاک
# 122 عیان شد ذات تو تا من بدیدم %~% عیانت را از آن من ناپدیدم
# 123 عیان ذات تو تا راز دیدم %~% ز ذات انجامت و آغاز دیدم
# 124 تو لائی عین الا الله خوانند %~% ترا مر عاشقان جز تو ندانند
# 125 تو لائی در همه موجود گشته %~% تو مقصودی از آن معبود گشته
# 126 تو لائی مر ترا الله دیدم %~% ترا اعیان الا الله دیدم
# 127 دل و جان هر دو حیران تو مانند %~% کواکب جمله گردان تو مانند
# 128 همه پیدا بتو تو عین پنهان %~% همه جانها بتو تو مانده بیجان
# 129 همه پیدا بتو تو ناپدیدار %~% ز صورت نقطه در دید پرگار
# 130 چنان پنهانی از دیدار جمله %~% که میدانی ز خود اسرار جمله
# 131 ترا جویان شده ذرات در دید %~% که میخواهند اندر عین توحید
# 132 رسندت کل رسیده میندانند %~% از آن حیران و سرگردان بمانند
# 133 توئی جز تو کسی نبود که دانم %~% از آن غیری ندیدم زان ندانم
# 134 حقیقت بود اشیائی همیشه %~% که بر جائی همه جائی همیشه
# 135 ز غیر خود ندیده در حقیقت %~% ز سیر خود بدیده در طبیعت
# 136 نه از کس زاده و نی کس از تو %~% یکی میبینیش پیش و پس از تو
# 137 یکی میدانمت در جوهر ذات %~% بتو پیدا حقیقت جمله ذرات
# 138 صفاتت فیض و فضل از نور دارد %~% از آن هر ذره منشور دارد
# 139 نهان از دیده و دیده تو %~% حقیقت در همه گردیده تو
# 140 نهان از جمله و جمله ازتست %~% عیان از تست و هر ذره ترا جست
# 141 ندیدت هیچ کس جز آنکه دیدار %~% نمائی مر ورا او ناپدیدار
# 142 کنی بود وجودش جمله در خویش %~% حجابش آنگهی برداری از پیش بخود
# 143 راهش دهی اینجا یقین باز %~% نمائی تو ورا انجام و آغاز
# 144 کمالت کی بیابد عقل اینجا %~% اگرچه میکند صد نقل اینجا
# 145 چنان در تست عقل اینجا ربوده %~% که گفتست از تو و از تو شنوده
# 146 عیان سر توحیدت بسی گفت %~% حقیقت او هم از دیدت بسی گفت
# 147 بسی در راه بودت روز و شب تاخت %~% ندیدت روی و آنگه خود بینداخت
# 148 چنان انداخت مر خود را به تسلیم %~% که افتادست اندر ترس ودر بیم
# 149 ره تو بی نشان و بی مکان بد %~% از آن در دید دیدت بی نشان شد
# 150 نشان می جست اندر بی نشانی %~% نبودش راز اینجاگه نهانی
# 151 چو او را میندید از پیش وز پس %~% فروماند اندر این گفتارها بس
# 152 کجا یابد کمالت عقل و ادراک %~% که هر دو سرنگون افتاده در خاک
# 153 ترا چون یافت عشق راز دیده %~% وصال تو هم از تو باز دیده
# 154 ز تو پیدا و هم از تو زده دم %~% حقیقت در درون جان آدم
# 155 بتو موجود و لاموجود بوده %~% ز بود تو حقیقت بود بوده
# 156 ترا اینجا ندیدت آخر کار %~% هم اندر تو شده او ناپدیدار
# 157 کمالت در جمال لامکان دید %~% حقیقت خویش در کون و مکان دید
# 158 نمودم زد که عشقم همدم تست %~% حقیقت او ز بحرت شبنم تست
# 159 جمالت یافت منصور از یقین باز %~% فدا شد اندر اینجا جان و سرباز
# 160 تمامت انبیا حیران ذاتت %~% ملائک جمله سرگردان ذاتت
# 161 نه راه از پیش و نی از پس چگویم %~% کنم اینجایگه یا بس چگویم
# 162 دل و جان هر دو داری تو در اینجا %~% ز بود خود خبرداری در اینجا
# 163 چه جویم چون توئی در جان و در دل %~% مرا مقصود از دید تو حاصل
# 164 چو پیدائی درون جان حقیقت %~% کجا گنجد مرا اندر طبیعت
# 165 تو بنمودی جمال بی نشانی %~% فزودی هر نفس درمنمعانی
# 166 توئی با من منم در تو بمانده %~% سر و جان بر جمال تو فشانده
# 167 توی با من منم در تو پدیدار %~% درون جان من تو ناپدیدار
# 168 درونم با برون بگرفته با دوست %~% توئی مغز و منم درمانده در پوست
# 169 درون داری برون بگرفته از پوست %~% حقیقت هست دیدم این ابا دوست
# 170 توئی در پیش ذات تو نگنجد %~% دو عالم نزد تو موئی نسنجد
# 171 چو ذات تست مستغنی ز عالم %~% تو درجانی فکنده نفخه دم
# 172 دل و جان روشن از اسرارت آمد %~% از آن سرمست در بازارت آمد
# 173 در این بازار جز رویت ندیدست %~% از آن اندر کمال تو رسید است
# 174 ترا دید و بجز تو کس نبیند %~% توئی درجملگی زان کس نبیند
# 175 ترا دید و ترا بیند حقیقت %~% از آن دم میزند اندر شریعت
# 176 جمالت یافت اندر پرده جانا %~% از آن شددر عیان کل توانا
# 177 زهی پرده برافکنده ز رخسار %~% درون جان شده در من پدیدار
# 178 چه وصفت گویم ای موجود بیچون %~% که گردانست از شوق تو گردون
# 179 فلک بسیار تک زد سالها او %~% ز تو بسیار دیده حالها او
# 180 ولی در قربتت کی راه یابد %~% چو جان او کی دل آگاه یابد
# 181 اگر شمس است سرگردان ذاتت %~% شده گردونت در دید صفاتت
# 182 اگرماهست در شوقت گدازست %~% گهی در شیب و گاهی بر فراز است
# 183 اگر نجم است هر یک در ره تو %~% همی بوسند خاک درگه تو
# 184 اگر عرشست گردانست دائم %~% همی اندر تو حیرانست دائم
# 185 اگر لوح است ازتو می چه خواند %~% که هم در این قلم چیزی نداند
# 186 اگر کرسی است کرسی رفته از پای %~% عجائب او فروماندست بر جای
# 187 اگر هم نیز دیدار بهشتست %~% بجز تو دید خود اینجا بهشتست
# 188 اگر هم دوزخ است از ذوق سوزانست %~% ز عشقت دائما درخور فروزانست
# 189 اگر نارست درنارست بیشک %~% فتاده دائما در شعله و تک
# 190 اگر بادست جز بادی ندارد %~% بجز تو هیچ آبادی ندارد
# 191 اگر آبست در راهت روانه %~% همی گردد در اینجا از بهانه
# 192 اگر خاک است بر سر خاک دارد %~% درون جان و دل برخاک دارد
# 193 اگر کوهست کوه غم ورا هست %~% از آن شد ریزه ریزه گشته آن است
# 194 اگر بحر است در شور و فغانست %~% همه از دریای فضلت میندانست
# 195 کجا داند رهی در سوی تو برد %~% وگر بر دست در درگاه تو مرد
# 196 کجا یارد کس از تو دم زدن باز %~% مگر منصور کو گشتست جانباز
# 197 جلالت سوخت اینجا جان عشاق %~% ز تست این زمزمه در کل آفاق
# 198 جلالت سوخت مشتاقان درگاه %~% از آن کافتاده اینجاگه ابر راه
# 199 جلالت سوخت مر ذرات تحقیق %~% اگرچه رخ نمودستی ز توفیق
# 200 مرا بنمای مر کلی جمالت %~% که تا سوزان شوم اندر جلالت
# 201 بسوزانم که مشتاقم حقیقت %~% نمیخواهم مر این نقش طبیعت
# 202 بسوزانم اگرچه سوختستم %~% که سر عشق تو آموختستم
# 203 بسوزنم که کل گردانیم تو %~% که راز اینجایگه میدانیم تو
# 204 وصالت را خریدارم بدین جان %~% از آن افتادهام مدهوش و حیران
# 205 اگرچه مستم از شوق جمالت %~% شدستم گشته در عین وصالت
# 206 شدستم کشته چون منصور اسرار %~% مرا آویختی اندر سر دار
# 207 مرا بردار کردستی حقیقت %~% که دیدستم ز ذاتت دید دیدت
# 208 یقین توحید تو من فاش گفتم %~% از آن این جوهر اندر ذات سفتم
# 209 منم مست و توئی هشیار گشته %~% کنون ازجسم و جان بیزار گشته
# 210 بخواهی کشتنم آخر که دانم %~% در اینجا گشت راز تو عیانم
# 211 فنا کن بود من تا تو بمانی %~% مکن مستم فنای کل تو دانی
# 212 بخواهی کشتنم در خاک کویت %~% از اینم دائما افتاده سویت
# 213 فنا کن تا بقا یابم ز تو باز %~% تو دانائی درون ای صاحب راز
# 214 بجز توحید ذاتت میندانم %~% از آن من دائما توحید خوانم
# 215 چو دیدم اندر اینجاگاه مردید %~% تراکل زان همیگویم ز توحید
# 216 مرا تا جان بود توحید گویم %~% ترا در عین آن توحید جویم
# 217 یکی ذاتست توحید تو ما را %~% عیان در دید آن دید تو ما را
# 218 اگرچه گم نکردستم ترا من %~% که میدانم ترا عین لقا من
# 219 نکردم هیچ گم تا من بجویم %~% بصورت زان ز معنی تو گویم
# 220 یکی ذاتست پنهان از تمامت %~% بهر دم میکند درجان قیامت
# 221 یکی ذاتست اینجا آشکاره %~% یقین در خویشتن از خود نظاره
# 222 کی ذاتست این برهان نموده %~% همی اسرار از قرآن نموده
# 223 یکی ذاتست کل پنهان و پیدا %~% مرا در جان و دل کلی هویدا
# 224 وصال ذات تو دیدم در اینجا %~% شدم در ذات تو ای دوست یکتا
# 225 تو من من تو در این معنی چگویم %~% توئی ظاهر کسی دیگر چه جویم
# 226 تو هستی ظاهر و باطن تو داری %~% تو داری مر ترا پاسخ تو داری
# 227 یکی بیچون و بی مثلی و مانند %~% نداری یار و خویش و زوج و فرزند
# 228 همه از تو تو از خود دیده رازت %~% بخود گفته حقیقت جمله بازت
# 229 نبینم غیر تو چون کل تو بودی %~% که دائم بوده و بودی و بودی
# 230 زهی اسرار تو مشکات ارواح %~% مرا از جان و دل نورست مصباح
# 231 ز روزنهای مشکاتی هویدا %~% از آن نور تو شد در جام پیدا
# 232 یکی جام عجائب ساختستی %~% ز بود ذات خود پرداختستی
# 233 یکی جامست پر نور حقیقت %~% در آن موجود بیشک دید دیدت
# 234 یکی جامست در وی ذات پاکت %~% عیان بنموده زو آیات پاکت
# 235 یکی جامست نور پاکت ای ذات %~% همی رانی در اینجا عین آیات
# 236 درون جام راح کل نمودی %~% حقیقت جام دیدم هم تو بودی
# 237 درون جام هستی نور روشن %~% بتابیده عیان در هفت گلشن
# 238 ز نورت پرتوی در کائناتست %~% از آن پیوسته امکان ثباتست
# 239 مزین کرده زین جاوید افلاک %~% بسرگردان شده پیوسته در خاک
# 240 ز نورت فیض دارم هر چه دیدم %~% بجز تو هیچ در اشیا ندیدم
# 241 درون جان مرا کردی مزین %~% ز نور تست هر ارواح روشن
# 242 درون جام دارد روشنائی %~% از آن در وی جمالت مینمائی
# 243 جمال خویش بنمودی تو درجام %~% از آن دیدم رخ خوبت سرانجام
# 244 درون جام بنمودی عیانی %~% درون جام دیدم تن نهانی
# 245 جمال خویش بنمودی یقینت %~% در این جام حقیقت پیش بینت
# 246 دل عطار مست جام عشقست %~% شده آغاز در انجام عشقست
# 247 نمودستی رخت در جام عطار %~% یقین گشتست سرانجام عطار
# 248 ز تو عطار باشد مست این جام %~% حقیقت گشت خود بیند سرانجام
# 249 ز تو واقف شده واصف شده باز %~% ندیده در درون انجام وآغاز
# 250 بنورت روشنائی یافت اینجا %~% ز بود خود خدائی یافت اینجا
# 251 نظر کل کرد اندر جسم و جانم %~% از آن بسپرده مر اسم جانم
# 252 بدیده مر ترا در سینه خویش %~% درون تو توئی دیرینه خویش
# 253 وصالت را طلب کردم ز هر کس %~% چو دیدم جملگی بودی تو خود بس
# 254 تو بودی در درون خویش پیدا %~% فکنده در درون این شور و غوغا
# 255 طلب میکردمت اندر جدائی %~% که تا دریافتم از آشنائی
# 256 طلب میکردمت تا باز دیدم %~% نه گم بودی ولی در تو رسیدم
# 257 طلب از من بد و من طالب ای جان %~% تو بودی در حقیقت غالب ای جان
# 258 طلب هم از تو بود و من بدم هان %~% تو میگفتی حقیقت شرح و برهان
# 259 کنونت در یقین چون باز دیدم %~% نه گم بودی ولی در تو رسیدم
# 260 دل عطار مسکین را نگهدار %~% دو روزی دیگرش اینجا میازار
# 261 دل عطار مرغ دامت آمد %~% از آن مسکین چنین در کارت آمد
# 262 دلم حیران دام ای دام هم تو %~% حقیقت دولت و هم کام هم تو
# 263 در این دام توام در شادکامی %~% که میدانم که تو مرغ و تو دامی
# 264 در این دام توام من راز دیده %~% که من دام توام ای باز دیده
# 265 همه در دام تو هستند گرفتار %~% نمیدانندت ای دانای اسرار
# 266 یقین شد بر دل عطار این دام %~% که بیرون آید از دامت سرانجام
# 267 مر این مرغ دلم تا کشته گردد %~% میان خاک و خون آغشته گردد
# 268 بکش این مرغ اگر خواهیش کشتن %~% یقین مرغ از تو کی خواهد گذشتن
# 269 بکش مرغ دلم ای جان تو دانی %~% بکش کین کشتنستم زندگانی
# 270 مرا این کشتن تو زندگانی است %~% حقیقت مر حیات جاودانی است
# 271 چنانت دیدهام انجام و آغاز %~% که خواهم کشتن اینجاگاه سرباز
# 272 دم ذاتت زنم در سر اعیان %~% از آنم برتر از خورشید تابان
# 273 دم ذاتت زنم در سر توحید %~% نه بینم بعد از اینم جز در این دید
# 274 تو درجانی کجا جویم ترا من %~% چو توهستی کرا گویم ترا من
# 275 تو در جانی چنین غوغا فکنده %~% مرا در قربت الا فکنده
# 276 تو درجانی چنین اسرار گفته %~% ز خود گفته چنین در خود شنفته
# 277 تو درجانی و عطار از تو موجود %~% حقیقت خود تو مقصود و تو موجود
# 278 از آن جز تو نخواهم دید غیری %~% که جز تو من ندارم هیچ سیری
# 279 بتو روشن شده جان و جهانم %~% از آن از غیر اینجا من جهانم
# 280 ندیدم غیر تو بود تو دیدم %~% ز آن مر بود تو گفت و شنیدم
# 281 ندیدم غیر تو جانان جز ای دل %~% همه از تست اینجاگاه حاصل
# 282 نه کس در پرده تو راز برده %~% نه کس از تو نشانی باز برده
# 283 تو اندر پرده و جمله طلبکار %~% در آخر پرده برداری ز اسرار
# 284 یکی ذات دوئی عین صفاتت %~% کنی مخفی همه در نور ذاتت
# 285 یکی ذاتی دوئی اینجا نداری %~% از آن پیدا شده الا تو داری
# 286 ز لا موجودی و الا حقیقت %~% ز الا الله دیدم دید دیدت
# 287 ز الا الله میبینم نشانت %~% از آن میگویم این شرح و بیانت
# 288 ز الا الله میبینم دل و جان %~% ترا ای ماهرو خورشید رخشان
# 289 ز الا الله دیدم مر ترا باز %~% ندیدم جز ترا انجام و آغاز
# 290 حقیقت بیشکی هر دو جهانی %~% حقیقت سر پیدا و نهانی
# 291 بجز تو هیچ اینجا غیر نبود %~% حقیقت کعبه و هم دیر نبود
# 292 تو تا بنموده این کعبه جان %~% همه ذرات گرد اوست گردان
# 293 در این کعبه جلال تست پیدا %~% یقین نور جمال تست پیدا
# 294 در این کعبه همه روی تو بینم %~% همه ذرات در سوی تو بینم
# 295 همه در کعبه اند و کعبه جویان %~% همه در کعبه وصل تو پویان
# 296 همه در کعبه اینجاگه رسیده %~% جمالت را در آن کعبه ندیده
# 297 در این کعبه جمال جاودانی است %~% درونش هم نشان بی نشانی است
# 298 در این کعبه تمامت وصل یابند %~% ترا آخر در اینجا اصل یابند
# 299 جمال کعبه اینجاگه نمودی %~% دل خلقی ز دیدارت ربودی
# 300 از این کعبه نمودستی جمالت %~% شده تابان در او نور جلالت
# 301 از آن نور است کعبه پاک و روشن %~% از آن عکسی شده هر هفت گلشن
# 302 حقیقت سالکان اندر طوافند %~% جمالت را از آن در عشق لافند
# 303 توئی در کعبه و چیز دگر نیست %~% بجز واصل در این کعبه خبر نیست
# 304 همه ره کرده در کعبه رسیده %~% جمالت را در آن کعبه ندیده
# 305 همه اندر طواف و کعبه در جوش %~% یقین در راه هم گویا و خاموش
# 306 کسی در وصل کعبه راه یابد %~% که در کعبه جمال شاه یابد
# 307 جمال شاه بیشک در درونست %~% حقیقت عشق اینجا رهنمونست
# 308 حقیقت عشق اینجا در کند باز %~% بیابی توجمال خود باعزاز
# 309 پس آنگه در سوی کعبه شتابی %~% جمال شاه اینجاگه بیابی
# 310 ولیکن راه هر کس نیست اینجا %~% مگر آنکو بود در عشق یکتا
# 311 کسی در کعبه ره دارد حقیقت %~% که رشته باشد از عین حقیقت
# 312 کسی در کعبه ره دارد یقین او %~% که باشد بیشکی عین الیقین او
# 313 کسی در کعبه روی شاه بیند %~% که کلی نور الا الله بیند
# 314 کسی در کعبه دارد وصل جانان %~% که کلی دیده باشد اصل جانان
# 315 کسی در کعبه جان پیش بین شد %~% که چون منصور در عین الیقین شد
# 316 کسی در کعبه جانان صفا دید %~% که بود خویشتن مر مصطفا دید
# 317 کسی در کعبه جانان اناالحق %~% زند کو باز بیند راز مطلق
# 318 حرم گاهی است جانت کعبه یار %~% وصال او در آنجاگه پدیدار
# 319 وصال حق در اینجا جوی بیچون %~% که بنماید محمد بیچه و چون
# 320 ز دید مصطفی در کعبه دل %~% ترا مقصودکل آید بحاصل
# 321 ز دید مصطفی دم زن بعالم %~% که بنماید ترا سر دمادم
# 322 ز دید مصطفی بین ذات در خویش %~% اگر برداری اینجاگاه از پیش
# 323 حجاب کفر و زو گردی مسلمان %~% بآخر باز یابی روی جانان
# 324 وصال مصطفی دان ذات مطلق %~% که میگویم ترا آیات مطلق
# 325 یقین کنت نبیا گر بدانی %~% بجز احمد دگر چیزی ندانی
# 326 یقین ما کان زبر خوان تو ز قرآن %~% که تا باشد ترا این نص و برهان
# 327 کسی در کعبه جانان قدم زد %~% که بود خویتشن او بر عدم زد
# 328 کسی در کعبه جانان یقین یافت %~% که بود مصطفی را پیش بین یافت
# 329 چو حق با مصطفی اسرار گفتست %~% نگه میدار آنچت یار گفتست
# 330 منه پای از شریعت دوست بیرون %~% وگرنه اوفتی در خاک ودر خون
# 331 منه پای ا زشریعت دوست بر در %~% که ناگه اوفتی از خیر در شر
# 332 شریعت پیش گیر و بی بلا باش %~% حقیقت آنگهی عین لقاباش
# 333 شریعت پیش گیر و راز دریاب %~% که از شرع محمد یابی این باب
# 334 در احمد زن و رو کن تولا %~% که تا اویت رساند سوی الا
# 335 در احمد زن و وز غم جدا گرد %~% ز دید مصطفی دید خداگرد
# 336 در احمد زن و اسرار او بین %~% ز دید او یقین انوار او بین
# 337 در احمد زن و فارغ نشین تو %~% ز دید او عیان دیدار بین تو
# 338 در احمد زن و زو خواه اینجا %~% حقیقت تا نماید شاه اینجا
# 339 حقیقت بازدان زو در شریعت %~% که او بنمایدت حق بی طبیعت
# 340 باذن او شو اندر ذات بیچون %~% ز ذات مصطفی حقست بیچون
# 341 مشو مجنون و عاقل باش در شرع %~% که اینجا باز دانی اصل از فرع
# 342 یقین گر مصطفی را دوست دانی %~% از او اسرار ذاتت باز دانی
# 343 یقین گر مصطفی جوئی ره او %~% ببوسی خاک پاک درگه او
# 344 یقین گر مصطفی بنمایدت دوست %~% برون آرد ترا چون مغز از پوست
# 345 یقین گر مصطفی بنمایدت راز %~% به بینی در نفس انجام و آغاز
# 346 یقین گر مصطفی رازت نماید %~% ره گم کرد کی بازت نماید
# 347 تولا کن که او دیدست الله %~% حقیقت راز بشنیدست ز الله
# 348 از او یابی معانی تا بدانی %~% وگرنه خوار و سرگردان بمانی
# 349 من از وی باز دیدم راز تحقیق %~% وز او هم یافتم آیات توفیق
# 350 یکی را باز بین در عرش و کرسی %~% که گردی در زمانه روح قدسی
# 351 یکی را باز بین لوح و قلم دوست %~% پس آنگه زن بجز حق کل رقم دوست
# 352 یکی را باز بین در عین جنت %~% که هستی آدم اندر اصل فطرت
# 353 یکی را باز بین در فرش اینجا %~% که نوری آمده در عرش اینجا
# 354 یکی را باز بین در عین آتش %~% مشو مانند او جانان تو سرکش
# 355 یکی را باز بین در دمدمه باد %~% در او روح فنا کن در یکی باد
# 356 یکی را باز بین در آب اعیان %~% که زان آبست اینجا جسم تابان
# 357 یکی بنگر ز خاک و باز بین تو %~% حقیقت بازبین و راز بین تو
# 358 همه در خاک و خاک از صانع پاک %~% نهاده بر سر خود تاج لولاک
# 359 ز دید مصطفی در خاک بنگر %~% در او اسرار صنع پاک بنگر
# 360 همه درخاک شد موجود تحقیق %~% از او بنگر تو بود بود تحقیق
# 361 ز اصل خود اگر واقف شوی تو %~% در اعیان خدا واصف شوی تو
# 362 یقین خاکست مر آیینه بنگر %~% جمال دوست مر آیینه بنگر
# 363 درون خاک میدان تو که خاکی %~% بصورت لیک معنی ذات پاکی
# 364 درون خاک پیدا آمدستی %~% هم اندر خاک یکتا آمدستی
# 365 تو اندر خاکی و خاک ازتو بینا %~% حقیقت سرشناس ای پیر دانا
# 366 تو اندر خاکی و روح تو در خاک %~% همین اطوار دارد سوی افلاک
# 367 تن از خاکست و جان از بهر تو یار %~% درون خاک پاک آمد پدیدار
# 368 تن از خاکست و جان از ذات بنگر %~% ز خاک بسته نقاش بنگر
# 369 ز خاکت باز گفتم باز دان تو %~% ز خاک پاک اینجا راز دان تو
# 370 نگفتست جسم از خاکست اینجا %~% ببینی روح قدس پاک اینجا
# 371 حقیقت خاک واصل گشته دانم %~% فلک از بهر او سرگشته دانم
# 372 فلک سرگشته شد از بهر طین او %~% که طین دارد یقین عین الیقین او
# 373 همه نور حقیقت در سوی خاک %~% مراو ریزد ز ذاتت سوی افلاک
# 374 حقیقت نور حق درخاک دیدم %~% از اینجا من در این درگه رسیدم
# 375 حقیقت خاک درگاه الهست %~% کسی داند که در راه الهست
# 376 در این درگاه آدم گشت پیدا %~% حقیقت جان جان گشته هویدا
# 377 در این درگاه آدم آفریدند %~% ملایک عشق از جانم مزیدند
# 378 در این درگاه کلی سجده کردند %~% همه زینجایگه مرگوی بردند
# 379 همه در سجدل آدم شده باز %~% که آمد بود اندر عزت و ناز
# 380 از آن دم بود آدم در سوی خاک %~% حقیقت آمده از حضرت پاک
# 381 از آن آدم در این درگاه آمد %~% حقیقت او ز دید شاه آمد
# 382 از آن حضرت نفخت فیه من روح %~% دمید اندر وجود او و هم نوح
# 383 ابا شیث و ابا عین خلیلش %~% تمامت انبیا زو بین دلیلش
# 384 در این خاک از یکی پیدا نمودند %~% چونیکو بنگری یک ذات بودند
# 385 چراغی بود آدم باز کرده %~% از آن بد عزت جان هفت پرده
# 386 از آن بود آدم اینجا ذات بیچون %~% که اندر خاک آمد بیچه و چون
# 387 چراغ نور وحدت بوده اینجا %~% عیان ذات قربت بوده اینجا
# 388 از او پیدا شدند اینجا تمامت %~% از او بنگر تو این شور و قیامت
# 389 چراغی از چراغی باز کن تو %~% دگر زین راز دیگر راز کن تو
# 390 چنان دان کین همه از یک چراغند %~% فتاده از ازل در عین باغند
# 391 چو دنیا کشتزار آن جهانست %~% در اینجا تخمها گشته عیان است
# 392 یکی تخمست چندین بر بداده %~% همه اندر بر رهبر نهاده
# 393 یکی تخمست اندر ذات موجود %~% هزاران قسم در ذرات موجود
# 394 یکی تخمست از سر الهی %~% بداده تخم اینجا از کماهی
# 395 یکی تخم است اگر تو باز بینی %~% درونت گشته آنگه راز بینی
# 396 یکی تخمست آدم تا بدانی %~% از او پیدا شده گنج معانی
# 397 در این خاکست اینجا تخم کشته %~% حقیقت سجدهاش کرده فرشته
# 398 ترا چون تخم از خاکست مولود %~% زبان خویش را میکرده سود
# 399 ندیدی تخم خود ای آدم پیر %~% از آنی دائما در عین تدبیر
# 400 توئی آدم ز آدم باز زاده %~% تو بازی لیک از شهباز زاده
# 401 توئی در اصل فطرت شاهبازی %~% که داری در یقین با شاه رازی
# 402 در اینجا راز خود را باز بین تو %~% اگر مردی در اینجا راز بین تو
# 403 سجودت کرده اینجا مر ملایک %~% نمییابی مر این سر فذلک
# 404 حقیقت این چنین جوهر که روحست %~% از آن دم آمده فتح و فتوحست
# 405 تو او را این چنین مر خوارداری %~% حقیقت کمتر از نشخوار داری
# 406 بخورد و خواب کردستی بضاعت %~% رسی اینجا که خواهی مر قناعت
# 407 ببردن تا نیابی شرمساری %~% زهی نادان ندانم در چکاری
# 408 ترا از جمله اشیا آفریدست %~% کرامت مر ترا کلی گزیدست
# 409 ترا آخر نمود ای خوار مسکین %~% چنین مانده ترا رو زار و مسکین
# 410 ترا پیدا نموده عزت خویش %~% تو افتاده چنین در لذت خویش
# 411 ترا زان جوهر قدس حقیقت %~% که پنهان آمدستی در طبیعت
# 412 ترا از آن جوهر قدسی عیانی %~% که مکشوف است در تو هرمعانی
# 413 تو از آن جوهر قدسی باعزاز %~% که اینجا آمدستی و شدی باز
# 414 تو از آن جوهری کز جمله اشیا %~% از آن جوهر شدست ای دوست پیدا
# 415 حقیقت آدمی و نی ز آدم %~% که اعیان آمدستی تو از آن دم
# 416 نفخت فیه من روحی در این جسم %~% در اینجا باز ماندستی تو درجسم
# 417 نفخت فیه من روحی در اسرار %~% در این جسم آمدستی کل پدیدار
# 418 نفخت فیه من روحی ز اعیان %~% حقیقت اسم بنهادی تو در جان
# 419 نفخت فیه من روحی یقین تو %~% اگر باشی در این سر راز بین تو
# 420 نفخت فیه من روح از صفاتی %~% که از نفخ یقین اعیان ذاتی
# 421 نفخت فیه من روحی عیانی %~% که مکشوفست در تو هرمعانی
# 422 نفخت فیه من روحی تو از ذات %~% منقش گشته اندر عین ذرات
# 423 نفخت فیه من روحی وصالی %~% چرا افتاده در عین وبالی
# 424 نفخت فیه من روحی ز دیدار %~% تو داری اندر اینجا سر اسرار
# 425 نفخت فیه من روحی تو دریاب %~% سوی آن نفخه دیگر زود بشتاب
# 426 نفخت فیه من روحی چه چاره %~% همه ذرات در تو شد نظاره
# 427 نفخت فیه من روحی ز اشیا %~% همه در تو شده اینجا هویدا
# 428 نفخت فیه من روحی تو خورشید %~% بخواهی ماند اندر سایه جاوید
# 429 نفخت فیه من روحی تو در ماه %~% زده بر آفرینش نورت ای شاه
# 430 نفخت فیه من روحی تو از عرش %~% فکنده نور خود اندر سوی فرش
# 431 نفخت فیه من روحی ز جنات %~% حقیقت سجده تو کرده ذرات
# 432 نفخت فیه من روحی در آتش %~% در این آتش فتادستی عجب خوش
# 433 نفخت فیه من روحی تو از باد %~% ز نور خویش کرده باد را باد
# 434 نفخت فیه من روحی تو در آب %~% فکنده نور خود را اندر او تاب
# 435 نفخت فیه من روحی تو در طین %~% در این طین مر جمال خویشتن بین
# 436 مر این صورت مبین کاینجا چنانست %~% جمالت برتر از حد کمالست
# 437 جمالت برتر ازکون و مکانست %~% یقین کون و مکان در تو عیانست
# 438 جمالت پرتوی بر عالم افتاد %~% که آن پرتو درون آدم افتاد
# 439 جمالت بی نهایت اوفتادست %~% لطیفی بس بغایت اوفتاداست
# 440 جمالت رشک ماه اندر خور آمد %~% حقیقت مردمی زان خوشتر آمد
# 441 جمالت عالم دل در گرفتست %~% رقم بر چرخ و ماه و خور گرفتست
# 442 عجائب صورت معنی نموده %~% لطافت بر لطافت در فزوده
# 443 همه حیران تو مانده تو حیران %~% ز خودتا تو چه چیزی مانده پنهان
# 444 تو اندر پرده عزت بمانده %~% در این قربت از آن حضرت بمانده
# 445 حقیقت تو از این آیینه هستی %~% ز بود خویشتن بت میپرستی
# 446 در این آیینه موجودی همیشه %~% که اندر بود کل بودی همیشه
# 447 در این آیینه بر خود عاشقی تو %~% از آن د رعشق کلی لایقی تو
# 448 در این آیینه پیدائی و پنهان %~% حقیقت جانی از دیدار جانان
# 449 وجود جملگی اینجا تو داری %~% که هم پنهان و هم پیدا توداری
# 450 چنان طوفان فکندی در گل و دل %~% که کردی در یقین عطار واصل
# 451 در این معنی ترا در خویش دیدم %~% بجز تو من کس دیگر ندیدم
# 452 حقیقت سالکانت بنده آمد %~% که رویت چون مه تابنده آمد
# 453 حقیقت بدر و خورشید منیری %~% سزد کافتاد گان را دستگیری
# 454 ز شوقت جانها دادند عشاق %~% که در عین توئی افتاده طاق
# 455 ز شوقت جان چه باشد تا فشاند %~% بسر در راه تو انسان نماند
# 456 ترا داند هر آنکو واصل آمد %~% که مقصود از تو کلی حاصل آمد
# 457 تو مقصودی دگر تحقیق هیچست %~% بجز تو جمله نقش پیچ پیچست
# 458 تو مقصود جهانی و وجودی %~% که نزد عاشقانت بود بودی
# 459 زهی دیدار تو دیدار بیچون %~% نمود روی خود از کاف وز نون
# 460 نمودستی رخ اندر حقه خاک %~% ز بهر تست گردان نجم و افلاک
# 461 ز بهرتست گردان آفرینش %~% توئی مر جزو تو اینجا یقینش
# 462 چنانت اندر اینجا باز دیدم %~% ترا انجام با آغاز دیدم
# 463 توئی اصل چنان گم کرده باز %~% خود اینجا تو ندانی خویشتن راز
# 464 چنان گم کرده در پرده خود تو %~% که بنمودستی اینجا نیک و بد تو
# 465 حجابت صورت افلاک آمد %~% نمود عشقت اندر خاک آمد
# 466 حجابت صورتست و عین رازی %~% که خود را زین حجابت دیده بازی
# 467 حجابت صورتست و بس حجابست %~% از آن اینجات اعداد و حسابست
# 468 حجابت صورتست ای کار دیده %~% خود اندر پنج و شش ناچار دیده
# 469 خود اندر چار و شش بنموده تو %~% ازل را با ابد پیموده تو
# 470 خود اندر چار و شش دیدی سرانجام %~% بتو پیدا شده آغاز و انجام
# 471 خود اندر چار و شش دیدی همیشه %~% ز غفلت خویش خوش داری همیشه
# 472 مشو غافل که عقل کل تو داری %~% ز نور جزو و کل اسرار داری
# 473 مشو غافل که اسرار جهانی %~% بمعنی این جهان و آن جهانی
# 474 رسیدستی یقین زان حضرت پاک %~% وطن کردستی اندر حقه خاک
# 475 در این منزل مکن اینجا قراری %~% مجو زین منزل آخر هیچ یاری
# 476 رسیدستی در این منزل یقین تو %~% فروماندستی اندر کل یقین تو
# 477 رسیدستی در این منزل حقیقت %~% گرفتاری کنون سوی طبیعت
# 478 در این منزل مکن اینجا قراری %~% مجو زین منزل آخر هیچ یاری
# 479 در این منزل مکن اینجا مقامت %~% که یابی بیشکی درد و ندامت
# 480 در این منزل مکن جز نیکنامی %~% که در عشقت حقیقت کل تمامی
# 481 در این منزل نظر کن بود اول %~% مشو در هر صفت بر خود معطل
# 482 در این منزل بجز از شرع منگر %~% یقین اصل بین و فرع منگر
# 483 در این منزل ز دین تقوی نگهدار %~% ز صورت بگذر و معنی نگهدار
# 484 در این منزل بتقوی جان مصفا %~% کن و کم گرد در عین مسما
# 485 در این منزل ز تقوی شادمان شو %~% بپاکی از حقیقت جان جان شو
# 486 در این منزل بتقوی دل فروشوی %~% درون جان و دل اسرار کل جوی
# 487 در این منزل بتقوی راست رو باش %~% خموشی کن تو بی فریاد و او باش
# 488 در این منزل مکن بد تا توانی %~% که نیکی یابی از سر معانی
# 489 در این منزل نکو نامی بدست آر %~% که تا باشی حقیقت صاحب اسرار
# 490 در این منزل ز دید شرع مگذر %~% ز شرع دوست در معنی تو برخور
# 491 در این منزل مبین جز یار تحقیق %~% که میبخشد ترا مر یار توفیق
# 492 در این منزل نخواهی بود پیوست %~% مکن بس جان خود اینجایگه پست
# 493 در این منزل تو خواهی رفت ناچار %~% یقین بی صورت پنج و شش و چار
# 494 از این منزل تو خواهی رفت بیرون %~% حقیقت عاقبت در خاک و در خون
# 495 از این منزل تو خواهی رفت بیشک %~% فنا خواهی شدن در ذات اکل یک
# 496 بس ای جان چون در اینجائی بدنیا %~% نظر کن پیش از این دیدار مولی
# 497 در اینجا بازبین پیش از شدن باز %~% نمود عشق خود زانجام و آغاز
# 498 در اینجا بازبین ای کار دیده %~% که تا باشی حقیقت یار دیده
# 499 در اینجا بین و اینجا رو بشادی %~% که چون بینی تو اینجا داد دادی
# 500 ترا مقصود صورت بد در اینجا %~% یقین خود ضرورت بد در اینجا
# 501 یقین خویشتن را میشناسی %~% که هستی جوهر و بس بی قیاسی
# 502 تو اینجا جوهری چون از نمودار %~% درون بحر استغنا پدیدار
# 503 در این بحر حقیقت جوهر اوست %~% صدف بگرفته پنهانی تو از پوست
# 504 در این بحر صدف بشکن حقیقت %~% صدف اندر نمود خود طبیعت
# 505 برون آی و نمایت جوهر اینجا %~% گذر کن از صدف مگذر در اینجا
# 506 کجا توقیمت این دم بدانی %~% حقیقت جز دمی اینجا نرانی
# 507 بخورد و خواب ماندی باز اینجا %~% حقیقت می نرانی باز اینجا
# 508 نه از خود یک نفس آسوده تو %~% از آن در رنج و غم فرسوده تو
# 509 همه رنج تو بهر خورد و شهوت %~% بود زانی یقین در عین نخوت
# 510 همه رنج تو از کبرست وز کین %~% از آن اینجا نداری هیچ تمکین
# 511 همه رنج تو از تست و ز صورت %~% از آن این دم نمییابی حضورت 
# 512 حقیقت مردم اندر ماجرائی %~% ز غفلت مانده در چون و چرائی
# 513 مگو چون و چرا زین فعل بگذر %~% صفات ذاتی و در فعل منگر
# 514 چرا خود را چنین محبوس داری %~% در نابسته را مدروس داری
# 515 اگر باشی چنین در حقه خاک %~% کجا گردی ز آلایش یقین پاک
# 516 اگر باشی چنین نادان بمانی %~% بمیری ره سوی معنی نداری
# 517 چه تو چه گاو خر هر دو یکی دان %~% تو این معنی حقیقت بیشکی دان
# 518 چو تو در لذت نفس و هوائی %~% مثال قطره از دریا جدائی
# 519 جدائی این زمان از عین دریا %~% درون چشمه در شور و غوغا
# 520 کجا در سوی کلی رهبری تو %~% که مانده چون بقر بیشک خری تو
# 521 مشو در عین لذات بهیمی %~% اگر جویان حوران و نعیمی
# 522 مشو در صورت کبر و حسد تو %~% برون بر مر کدورت از جسد تو
# 523 صفا ده اندرون را از طبیعت %~% ز شرع کل شو اینجا در حقیقت
# 524 صفا ده اندرون از شهوت و آز %~% چو مردان اندرین ره سر برافراز
# 525 صفاده اندرون از زشتخوئی %~% اگر گردی چنین بیشک نکوئی
# 526 صفا ده اندرون از خواب کردن %~% بنه نزدیک شرع از صدق گردن
# 527 تقرب کن تو اندر شرع احمد %~% که بیرون آوری یاجوج از بند
# 528 چه میدانی که چه بودی در اینجا %~% چو گردی پاک معبودی در اینجا
# 529 خدا در تست بی آلایش ای دوست %~% وجود خویش کن پالایش ای دوست
# 530 درون خاکی اندر حضرت پاک %~% مکن آلوده خود را اندر این خاک
# 531 از این آلودگی تا چند گویم %~% منم پیوند کل پیوند جویم
# 532 چو عطار این زمان بگذر ز خوابت %~% که رد عقبی نباشد مر عذابت
# 533 چو عطار این زمان بگذر تو از خود %~% که تا کردی ز تقوی اندر او فرد
# 534 چو عطار این زمان کن راستی تو %~% که تا هرگز نیابی کاستی تو
# 535 چو عطار این زمان آهسته جان باش %~% حقیقت بود پیدا و نهان باش
# 536 چو عطار این زمان دیدار مییاب %~% همه از جان و دل اسرار مییاب
# 537 چو عطار این زمان از خود فنا گرد %~% برانداز این حجاب و کل خدا گرد
# 538 چو عطار این زمان تو پاک رو باش %~% که ناگاهی ببینی دید نقاش
# 539 چو عطار این زمان ره راه کن خود %~% بمنزل اندر آی وش اد کن خود
# 540 چو عطار این زمان بود فنا باش %~% حقیقت پیر معبود بقا باش
# 541 چو عطار این زمان بین ذات بیچون %~% گذرکرده ز خویش و هفت گردون
# 542 بزیر پای همت در نهاده %~% در معنی ز دید کل گشاده
# 543 چنان کرده است ره تا باز دیدست %~% بنزد شاه بیشک راز دیدست
# 544 چنان کردست اینجاگه سلوک او %~% که در ره شد بر شمس الدلوک او
# 545 چنان کردست در اینجایگه راه %~% که در منزل پدیدست او رخ شاه
# 546 ره جان کرد و جانان باز دید او %~% نظر کرد و مرش خود راز دید او
# 547 ره جان کرد و اینجادید دیدار %~% همه از او پدید او ناپدیدار
# 548 ره جان کرد و جان شد اندر اینجا %~% ز دید خویش پنهان شد در اینجا
# 549 ره جان کرد دید او ذات موجود %~% از او دیدند مر ذرات مقصود
# 550 ره جان کرد و جان را دید صافی %~% چو آدم دید دید دید صافی
# 551 چو آدم راز جانان در بهشت او %~% بدید و جمله از باطن بهشت او
# 552 چو آدم در بهشت جان قدم زد %~% در آخر جزو را در کل رقم زد
# 553 چو آدم در بهشت جان بقا یافت %~% بنور بدر عالم مصطفا یافت
# 554 چو آدم در بهشت جان حقیقت %~% قدم زد بیشکی او در شریعت
# 555 چو آدم در بهشت جان بقا شد %~% ز جنت در گذشت و کل خدا شد
# 556 چنان از وصل جانان ناپدید است %~% که اندر وصل درگفت و شنیدست
# 557 چنان ازوصل جانان یافت اعزاز %~% پدیدست از یقین انجام و آغاز
# 558 نموددوست شد تا دوست دیدش %~% یقین با اوست مر گفت و شنیدش
# 559 ز خود بگذشت تا کل دوست گشتست %~% حقیقت مغز شد بی پوست گشتست
# 560 همه او دید و جز او غیر نگذاشت %~% یکی شد در درون و سیر بگذاشت
# 561 یکی شد در درون ودید دلدار %~% یکی شد او ز دید دید دلدار
# 562 بجز دلدار چیزی میندید او %~% هم از دلدار شد می ناپدید او
# 563 فنا شد بود عطار از میانه %~% رسید اندر لقای جاودانه
# 564 فنا شد بود عطار از دو عالم %~% از آن دم زد اناالحق در دمادم
# 565 فنا شد بود عطار از نمودار %~% از آن زد مر اناالحق خود بخود یار
# 566 فنا شد تا زلا الا عیان دید %~% نظر کرد وزلاکل بی نشان دید
# 567 فنادر لا شد ودیدار لایافت %~% در آن لا آخرو دید خدا یافت
# 568 ز حق درحق یقین حق یافتست او %~% از آن در جزو و کل بشتافتست او
# 569 ز حق در حق حقیقت حق بدیدست %~% از آن در حق چو حق حق ناپدیدست
# 570 ز حق در حق چنان شد در فنا باز %~% که از حق یافت حق حق را لقا باز
# 571 چو حق حق دید از صورت گذر کرد %~% حقیقت بود حق از حق خبر کرد
# 572 ز حق در حق حقیقت حق عیان دید %~% حقیقت حق عیان عین العیان دید
# 573 ز حق در حق چنان موجود آمد %~% که او را جمله حق مقصود آمد
# 574 ز حق در حق لقای جاودان یافت %~% نظر کرد و خود اندر جان جان یافت
# 575 ز حق حق گفت نی باطل ندید او %~% همه ذرات جز واصل ندید او
# 576 ز حق حق گفت در راز نهانی %~% همه در شرح اسرار و معانی
# 577 ز حق حق گفت اینجا سر مطلق %~% ز حق دم زد در اینجا از اناالحق
# 578 ز حق حق گفت کل خود دید توفیق %~% ز حق در حق حق دریافت تحقیق
# 579 ز حق حق گفت اینجا راز بیچون %~% وز او بشنفت اینجا بیچه و چون
# 580 ز حق حق گفت بود جاودانت %~% حقیقت حق ز پیدا و نهانت
# 581 چنان در حق گمست و حق در او گم %~% که غیر قطره شد در عین قلزم
# 582 چنان در حق عیان جاودان دید %~% که ذراتی شد و هردو جهان دید
# 583 چنان در خود دو عالم یافت در خود %~% بمعنی و بصورت کل رقم زد
# 584 چنان در حق عیان سر لا شد %~% که گوئی دائما دید خدا شد
# 585 چنان در عین توحیدست در دید  %~% که چیزی می نداند جز که توحید
# 586 چنان در عین توحیدست در خود %~% که یکسانست بیشک نیک با بد
# 587 چنان در عین توحیدست در راز %~% که خود میداند او انجام و آغاز
# 588 چنان در عین توحیدست گویا %~% که خود در خود شدت او دید یکتا
# 589 چنان در عین توحیدست بیشک %~% که چیزی نیست نزدیکش بجز یک
# 590 چنان اندر یکی محبوب دیدست %~% که طالب جملگی مطلوب دیدست
# 591 چنان اندر یکی شد بی نشان باز %~% که در یکی به بیند جان جان باز
# 592 مگو عطار خاموش گزین تو %~% در این معنی بجز یکی مبین تو
# 593 عنان را باز کش از سوی این راز %~% مگو این سر دگر با هیچکس باز
# 594 عنان را بازکش در سوی حضرت %~% دگر مر تازه کن مرجان حضرت
# 595 عنان را بازکش تا دم زنی تو %~% یقین دم در دم آدم زنی تو
# 596 چنان مستغرق عشق یقینی %~% که جز حق در همه چیزی نبینی
# 597 چنان مستغرق دریای بودی %~% که درحق جسم و جان اینجا ربودی
# 598 چنان مستغرق دریای شوقی %~% که اندر ذات کل یکتای ذوقی
# 599 چنان دیدی تو با خود در یقین باز %~% که حقی و مگو دیگر تو این راز
# 600 ابا لبیک یا خود جوی جمله %~% عیان دید از خود جوی جمله
# 601 عیان دید در خود بین و تن زن %~% دمادم گفت را زین گفت بشکن
# 602 دمی با صورت و یک دم معانی %~% همی پرداز اسرار و معانی
# 603 حقیقت جان در این معنی بداند %~% یقین در قربت این معنی بداند
# 604 نداند صورت خود این چنین راز %~% که موجود است در انجام و آغاز
# 605 بوقت صورت این معنی بیابد %~% که گم کرده سوی مولی شتابد
# 606 چو صورت این بیابد آخر کار %~% شود اندر فنا مانند عطار
# 607 از آن گفتم بقدر هر کس این سر %~% که میباشد در این معنی ظاهر
# 608 ترا چون نیست باطن این حقیقت %~% نگه میدار ظاهر در شریعت
# 609 بظاهر کوش و در باطن نظر کن %~% همه ذرات آنگاهی خبر کن
# 610 بظاهر کوش اینجا تا توانی %~% که بگشاید ترا راز معانی
# 611 حقیقت باز بینی آخر کار %~% بتقوی و بمعنی ظاهر یار
# 612 ولی صبریت باید کرد اینجا %~% که تاگردی حقیقت فرد اینجا
# 613 ز صبرت عاقبت یابی سرانجام %~% بیابی از کف ساقی جان جام
# 614 ز صبرت عاقبت محمود باشد %~% در آخر دیدنت معبود باشد
# 615 ز صبرت کام دل اینجا برآید %~% بصبرت غصه و غم بر سر آید
# 616 ز صبرت باز بنماید جمالش %~% بصبرت می بیابی کل وصالش
# 617 ز صبرت باز بنماید رخ خویش %~% بصبرت این حجب بردار از پیش
# 618 خدا را صبر مؤمن دوست دارد %~% مراد از صبر در آخر برآرد
# 619 رهت میپرس از هر پیر اینجا %~% که یابی پیر با تدبیر اینجا
# 620 که ناگه پیرت اینجا رخ نماید %~% زناگاهی رخ فرخ نماید
# 621 طلب کن پیر خود در اندرون تاز %~% که با تو پیر گوید در یقین راز
# 622 طلب کن پیر تا اینجا بیابی %~% درون خویش از او یکتا بیابی
# 623 طلب کن پیر میگوید یقینت %~% که اندر اندرونت پیش بینت
# 624 طلب کن پیر را کو پیش بین است %~% که پیر کل ترا عین الیقین است
# 625 طلب کن پیر تاکل راز گوید %~% ترا ازدید کلی باز گوید
# 626 نمیدانی ترا پیری است همراه %~% ترا افکنده اینجا گاه در راه
# 627 نمیدانی که پیرت هست درجان %~% حقیقت در صفت خورشید تابان
# 628 نمیدانی تو پیر دیر اینجا %~% که افکنده است اندر سیر اینجا
# 629 ز پیر دیر مینا در حجابی %~% از آن درمانده در دید حسابی
# 630 ز پیر دیر چشم خویشتن باز %~% ببردت تا نماید رازها باز
# 631 کسی از پیر اینجا نیست آگاه %~% بجز آنکوبود مر سالک راه
# 632 حقیقت سالک اینجا پیر بیند %~% درون را پیر با تدبیر بیند
# 633 حقیقت سالک اینجا دید سیرش %~% بپرسید او ز پیر بی نظیرش
# 634 مصیبت نامه اینجا پیر برگفت %~% در اسرارهایم پیر کل سفت
# 635 جهان پیر است اگر دانسته باز %~% که گردید است در انجام و آغاز
# 636 حقیقت سالک ازوی با خبر شد %~% گهی در شیب و گاهی بر زبر شد
# 637 همی پرسید راز جمله اشیا %~% که بود کل کند در خویش پیدا
# 638 مکان کوی میگردید سالک %~% از آن شد زبده کل ممالک
# 639 همی پرسید از هر چیز او راز %~% همی آمد بنزد پیر خود باز
# 640 بیان میکرد با پیر طریقت %~% که تا مر باز بیند او حقیقت
# 641 چنان پیرش یقین میگفت تحقیق %~% که تا یابد در اینجا باز توفیق
# 642 گهی سالک بر خورشید بودی %~% ابا او گفتی و از وی شنودی
# 643 گهی در پیش ماه و گاه بر عرش %~% گهی لوح و قلم هم گاه او فرش
# 644 گهی با جبرئیل و گه سرافیل %~% ز میکائیل و گاهی هم عزرائیل
# 645 گهی موسی گهی با آتش و آب %~% گهی با خاک و باد اند تک و تاب
# 646 گهی با وحش و طیراینجا عیان شد %~% ابا ایشان در این شرح و بیان شد
# 647 گهی با آتش و گه کوه و دریا %~% گهی بر آسمان گه بر ثریا
# 648 گهی با آدمی و گاه ابلیس %~% گهی در جستن حق کرد تلبیس
# 649 گهی از آدم و مرگاه ازنوح %~% که تا او را فزاید قوت روح
# 650 گهی با آسمانها گه ملایک %~% بیان پرسید اینجاگاه یک یک
# 651 گهی از موسی و گه مر براهیم %~% همی پرسید سالک گشته تسلیم
# 652 گهی عیسی از او پرسید هم راز %~% حقیت ز انبیا میدید او راز
# 653 گهی در شیث پیش پیر بودی %~% ابا او گفتی و از وی شنودی
# 654 همه راهش سوی احمد نمودند %~% درش در سوی کل آخر گشودند
# 655 بآخر پیش احمد یافت تحقیق %~% مر او را داد اینجاگاه توفیق
# 656 ز احمد راه خود و اسرار خودیافت %~% بآخر جسم و جان اندر احد یافت
# 657 محمد(ص) راز او بنمود اینجا %~% درش در دید کل بگشود اینجا
# 658 رهش بنمود اول سوی صورت %~% که در صورت بود معنی ضرورت
# 659 ز حسنش بگذرانید و خیال او %~% ز عقل و قلبت و آنگه وصال او
# 660 عیان درجان خود دید از حقیقت %~% گذر کرد آخر کار از طبیعت
# 661 چو اندر منزل جان او قدم زد %~% وجود عقل در سوی عدم زد
# 662 درون جان در اسرار کماهی %~% عیان جان یافت اسرار الهی
# 663 ز جان پرسید و با جان او سخن گفت %~% مر او را راز جان و سر کهن گفت
# 664 بدو جان گفت راز خویش اینجا %~% حقیقت چو نظر بگماشت اینجا
# 665 حقیقت سالک اینجا جان عیان دید %~% درون جان خود او جان جان دید
# 666 حقیقت جان جان بود او یقین او %~% شده ذرات اینجا پیش بین او
# 667 همه ذرات را در ره فکندند %~% بپرسش جمله پیش شه فکندند
# 668 حقیقت چونکه سالک در بر جان %~% در اینجا شد حقیقت رهبر جان
# 669 نمود خویشتن از جان یقین یافت %~% در اینجاگه عیان عین الیقین یافت
# 670 ز جان پرسید سالک راز بیچون %~% مر او را گفت جان سر بیچه و چون
# 671 که من بودم ترا گم کردهخویش %~% حقیقت مر ترا در پرده خویش
# 672 در این پرده ترا گم کردم اول %~% که تا ماندی در اینجاگه معطل
# 673 در آخر چون بنزدم آمدی تو %~% حقیقت کام اینجا بستدی تو
# 674 منت کردم در اشیا جمله گردان %~% منت بودم در اینجا جان جانان
# 675 حکایت مر بسی بشنیدم از پیر %~% حقیقت من بدم از پیر تدبیر
# 676 من اینجا مر ترا کل رخ نمودم %~% منم جان نیز هم پاسخ نمودم
# 677 منم جبریل و میکائیل بنگر %~% هم اسرافیل و عزرائیل بنگر
# 678 منم لوح و منم کرسی منم عرش %~% منم عین قلم بنوشته بر فرش
# 679 منم جنت منم دوزخ در اینجا %~% منم حور و قصور و عین حورا
# 680 منم خورشید و ماه وجمله انجم %~% تراکردم درون جملگی گم
# 681 منم عاشق یقین بنگر تو مر باد %~% ز باد و خاک من کرده تو آباد
# 682 منم طیر ووحوش و آدمی من %~% منم هم جن و انس اندر کمین من
# 683 منم عین نبات ودید حیوان %~% منم اینجا حقیقت دان از اینسان
# 684 منم آدم منم نوح اندر اینجا %~% منم مر انبیا اندر تو پیدا
# 685 منم دیدار سر مصطفا کل %~% که بنمودم ترا اینجا لقا کل
# 686 منم جان و منم جسم و منم دل %~% منم عین خیال و نیست باطل
# 687 منم اینجا و آنجا در یقین باز %~% نمایم مر ترا انجام و آغاز
# 688 ز من مگذر که من جانم ز صورت %~% نمایم هر دمی اینجا حضورت
# 689 ز من مگذر بمن بنگر یقین تو %~% که من هستم درونت پیش بین تو
# 690 ز من دان هرچه دانی اندر اینجا %~% نمودم مر ترا ای مالک اینجا
# 691 کنون تا قدر من بشناسی از جان %~% مرو جائی دگر خود را مرنجان
# 692 تو قدر من بدان تا در یقینت %~% نمایم جاودان عین الیقینت
# 693 در اینجا منزلت آن شه نمایم %~% در آخر مر ترا آن مه نمایم
# 694 در اینجا منزلت در خود فنا کن %~% پس آنگاهی ز من خود را بقا کن
# 695 در اینجا منزلست و من منازل %~% ترا گردانم اندر عشق واصل
# 696 در اینجا منزلست و من حقیقت %~% کنم پاکت در اینجا از طبیعت
# 697 در اینجا منزلست ای مرد سالک %~% نظر میکن تو در عین مناسک
# 698 همه در تست و من از تو پدیدار %~% یقین در من شو اینجا ناپدیدار
# 699 همه در تست اگر از من بیابی %~% حقیقت در درون از من بیابی
# 700 منت واصل کنم چون خویش اینجا %~% همه حاصل کنم چون خویش اینجا
# 701 حقیقت چون وصالت آخر کار %~% ز جان میآید اینجاگه پدیدار
# 702 ز جان واصل شوی اینجا حقیقت %~% نماید جان د رآخر دید دیدت
# 703 تو جان و اصل شوی چون باز بینی %~% ز جان مر راز بیچون بازبینی
# 704 ز جان و اصل شوی در جزو و کل تو %~% ز جان یابی حقیقت عین کل تو
# 705 ز پیر جانت کردم آگه اینجا %~% اگر هستی چو سالک در ره اینجا
# 706  در این معنی اگر ره باز یابی %~% ز پیر خویشتن شهباز یابی
# 707 ترا پیریست جان و زار دیدست %~% همه در خویشتن او باز دیدست
# 708 ترا جان پیرتن اینجا روانست %~% جمال جان ترا عین العیان است
# 709 جمال او اگر یابی چو احمد %~% شوی آنگه چو منصور و مؤید
# 710 جمال جان نظر از اندرونت %~% که جانست اندر اینجا رهنمونت
# 711 جمال جان نظر کن در نهان تو %~% کز او یابی در آخر جان جان تو
# 712 جمال جان بخود پیوسته داری %~% از آن نور یقین پیوسته داری
# 713 جمال جان چو مردان باز دیدند %~% حقیقت آن عیان شهباز دیدند
# 714 جمال جان اگر رویت نماید %~% یکی بینی ز هر سویت نماید
# 715 همه جانست و تن جانست اینجا %~% عیان تن جان پنهانست اینجا
# 716 همه جانست و تن از جان پدیدار %~% ز تن مرجانست اینجا ناپدیدار
# 717 حقیقت جان ز تن باشد نهانی %~% بتن میگوید او راز نهانی
# 718 ز تن هرگز کسی واصل نبودست %~% مراد کس ز تن حاصل نبودست
# 719 ز تن جز رنج و درد سر نیاید %~% همان از تن غم و اندوه فزاید
# 720 همه رنج از تن است و شادی از جان %~% که همچون جان شود در خویش پنهان
# 721 خبر کن تو تن از سر حقیقی %~% که با جان دائما در دل رفیقی
# 722 خبر کن تن که خواهی شد فنا باز %~% بیابی در فنا بیشک بقا باز
# 723 خبر کن تن که اینجا راز داری %~% سزد گر فکر از خود باز داری
# 724 خبر کن بین که اندر آخر من %~% تو خواهی بود عین ظاهر من
# 725 خبر کن باز تا فارغ شود او %~% حقیقت در جهان بالغ شود او
# 726 خبر کن تا یقین کل بیابد %~% حقیقت جزو سوی کل شتابد
# 727 چو سالک واصل جان گشت اینجا %~% یکی باشد حقیقت در همه جا
# 728 ز پیرجان اگر بوئی بری تو %~% در این میدان یقین گوئی بری تو
# 729 ز پیرت آگهی دادست عطار %~% کنون سالک ز پیر جان خبردار
# 730 خبرداری که جانان پیر راهست %~% کنون اندر مکان اعیان شاهست
# 731 حقیقت واصل است این پیر دانا %~% بهرمعنی بود اینجا توانا
# 732 حقیقت واصل است این پیر جمله %~% همی جوید یقین تدبیر جمله
# 733 اگر سالک بر پیر حقیقت %~% بسازد از عیان دل طریقت
# 734 کند پیرش چو خود اینجا عیان او %~% در آخر در رسد در جان جان او
# 735 کسی کو ره برد اینجا سوی پیر %~% نباشد خود مر او را مکر و تزویر
# 736 در این ره هرچه بازد پاک بازد %~% ز دید پیر آخر سرفرازد
# 737 ز دید پیر یابد جان جان باز %~% اگر آخر شود اینجای جانباز
# 738 یقین منصور پیر کل عیان دید %~% نظر کرد و جمال او عیان دید
# 739 ز پیرش رهنمائی بود اول %~% در آخر مر خدائی بد چو اول
# 740 چنان در پیر خود اینجا رسید او %~% که پیر پرده را زاینجا بدید او
# 741 بر پیر آمد و بنمود رازش %~% حجاب انداخت اینجاگاه بازش
# 742 بیک ره چون حجاب از وی جدا کرد %~% ز خود کردش گم آنگاهی خدا کرد
# 743 اگر تو واصلی مانند منصور %~% مشو یک دم ز پیر خویشتن دور
# 744 اگر تو واصلی از پیر مگذر %~% وصال پیر یاب از پیر برخور
# 745 وصال از پیر جوی و بی نشان شو %~% چو پیر آمد درون خود نهان شو
# 746 وصال از پیر جوی و باز بین راز %~% حجاب از روی پیر اینجا برانداز
# 747 وصال از پیر جوی و در فنا شو %~% در آن عین فنا از حق بقا شو
# 748 دریغا زین معانی اندر اینجا %~% که بیشک ره نمیدانی در اینجا
# 749 نمیدانی ره و غافل بمانده %~% عجب درخویش بیحاصل بمانده
# 750 چنین در خوابی و بیدار جانت %~% همی گویم دمادم در نهانت
# 751 که هان از خواب شو بیچاره بیدار %~% زمانی تو ز دیدارم خبردار
# 752 چنین تا کی بخفته اندر این راه %~% نباشی یک نفس ازدوست آگاه
# 753 که ناگاهی که جانت واصل آمد %~% ورا اعیان کلی حاصل آمد
# 754 دمادم میکند شر خواب بیدار %~% تو هستی خفته اندر خواب پندار
# 755 تمامت رهروان در کل رسیدند %~% جمال جاودانی باز دیدند
# 756 ره جان کن که اندر آخر ای دوست %~% بدانی کین وجود تو هم از اوست
# 757 ره جان کن که گردی واصل اینجا %~% شوی دردیدن جانان تو یکتا
# 758 حقیقت جان و دل پیوند جانانست %~% در آخر هر دو اندر بند جانانست
# 759 چو در بندست جانت در جدائی %~% در آخر زین سخن یابد رهائی
# 760 از این زندان چو بیرون آیدت جان %~% بیابی مر ورا خورشید تابان
# 761 چو خورشیدست جان تو بصورت %~% برون آمد زمیغ تن ضرورت
# 762 به یک ره لشکر حرص و حسد را %~% نهد او تیغشان اندر جسد را
# 763 چو وقت رفتن سالک بصورت %~% بود نشو معانی از حضورت
# 764 حقیقت در فنا یابد بقا او %~% بیابد اندر آخر کل لقا او
# 765 برون آید چو خورشیدی از این میغ %~% کشد مر نور خود در جمله چون تیغ
# 766 بیک ره جمله را از خویشتن دور %~% کند تا جاودان ماند یقین نور
# 767 چرا کاینجا بود از عشق سالک %~% هنوز از عشق گردد عین مالک
# 768 چو سالک جان دهد در آخر کار %~% ندیده اندر اینجا نقد دیدار
# 769 نتابد نور جان در بود جسمش %~% برافتد اندر اینجا عین اسمش
# 770 پشیمان باشد اندر آخر کار %~% ندیده اندر اینجا عین دلدار
# 771 در اینجا نقد دیدارت بیابد %~% که تا در اندر آخر برگشاید
# 772 در اینجا نقد دیدار ار بیابی %~% در آخر چون سوی جانان شتابی
# 773 در اینجا نقد دیدار است بنگر %~% همی گویم که هان یار است برخور
# 774 ز جان برخور که جانت دیده جانانست %~% درون جان ببین بیشک که جانانست
# 775 چونقد جانت اینجاگاه پیدا %~% چرا هرجا همی گردد ز سودا
# 776 همه جان بین که جان دیدار شاهست %~% حقیقت دان که جان نور الهست
# 777 از این نقد حقیقت بر خور اینجا %~% چودیدت جانست از جان بگذر اینجا
# 778 همه جان بین که جانت رهنمونست %~% چرا اینجا دل تو پر ز خونست
# 779 که جان را یک دمی نادیده تو %~% یقین بنگر اگر با دیده تو
# 780 نفخت فیه من روح است جانت %~% ز ذات کل شده عین العیانت
# 781 نفخت فیه من روح است اینجا %~% حقیقت کشتی نوح است اینجا
# 782 چو جان نوح است و صورت هست کشتی %~% چرا از نوح جان اندر گذشتی
# 783 چو تو کشتی نوحی راز دیده %~% یقین بحر حقیقت باز دیده
# 784 تو در کشتی نوحی فارغ ای دل %~% ترا بحر حقیقت هست حاصل
# 785 در این بحر حقیقت در طوافی %~% نظر کن در درون بحر صافی
# 786 تو با نوحی وآگاهی نداری %~% که دریای حقیقت میگذاری
# 787 تو دریا و ابا نوحی ندانی %~% که کشتی زینچنین دریا برانی
# 788 ز دریای حقیقت کن گذاره %~% مر آن جوهر کن اینجاگه نظاره
# 789 نبینی بر سر دریا تو جوهر %~% مگر در قعر یابی جوهرت بر
# 790 ترا زین بحر جوهر بایدت یار %~% که آید ازدرون او پدیدار
# 791 ترا زین بحر اگر جوهر برآید %~% حقیقت ذات دریا آن نماید
# 792 تو هستی بر سر طوفان نشسته %~% بگرد بحر میگردی تو جسته
# 793 درون بحر جوهر میندانی %~% در این معنی تو ره بر تا بدانی
# 794 حقیقت جوهرت از اصل بنگر %~% در این دریا تو بود وصل بنگر
# 795 در این دریای بی پایان بسی راز %~% حقیقت یافتم از جوهرم باز
# 796 مرا این جوهر و این بحر دیدم %~% ولی در بحر کلی ناپدیدم
# 797 در این بحر حقیقت شد مرا فاش %~% مر آن جوهر بدیدم عین نقاش
# 798 چو ملاحم در اینجاگه در این بحر %~% روم از ناگهان اندر بن قعر
# 799 برآرم جوهری من از معانی %~% کنم زان جوهر اینجا درفشانی
# 800 ندارد از یقین عطار اینجا %~% فشاند جوهر اسرار اینجا
# 801 ندارد زر بجز از کان جوهر %~% چه جوهر هست جوهر بهتر از زر
# 802 مرا آن جوهر دیدست تحقیق %~% که اندر عین اعیانست توفیق
# 803 در این بحر فنا آن جوهر عشق %~% مرا آمد نصیب از اختر عشق
# 804 چنان از عشق جوهر یافتستم %~% که اندر خانه من دریافتستم
# 805 در این خانه است یارت ار بدانی %~% درون خانه ار میتوانی
# 806 درون خانه تو بحر بنگر %~% مرا آن جوهر اندر قعر بنگر
# 807 مرا اندر درون خانه دریا است %~% در آن بحرم یکی جوهر هویداست
# 808 درون خانه بحر کل که دیداست %~% مر این معنی کسی از کس شنیده است
# 809 کسی داند که این معنی چگونست %~% که جانش در بن دریای خونست
# 810 کسی داند که اندرخانه دل %~% حققت بحر کل کردست حاصل
# 811 کسی داند که این بحر گهربار %~% دمادم میشود زو ناپدیدار
# 812 بسی در بحر جان خوردند غوطه %~% که تا پیدا شدند با دلق و فوطه
# 813 نیاید هیچکس زین بحر بیرون %~% شدند غرقه در این دریای پرخون
# 814 در این دریای پر خون جان بدادند %~% درون بحر جان پنهان بدادند
# 815 درون بحر جان دادند و کس نیست %~% چگویم کاندر او فریادرس نیست
# 816 نیامد هیچکس زین بحر بر در %~% بدادند جان همه از بهر جوهر
# 817 همه از بهر جوهر جان بدادند %~% یقین جان بر سر جوهر نهادند
# 818 یکی دریای پر خونست بنگر %~% نمیگویم که تا چونست بنگر
# 819 گهی دریای پر خونست و پر راز %~% اگر از عاشقانی جان در او باز
# 820 یکی دریای پر خونست تحقیق %~% کسی کو جان در او بازید توفیق
# 821 ز جوهر یافت اندر آخر کار %~% درون بحر جوهر دید با یار
# 822 حقیقت میزند موج پر از خون %~% در اینجا هیچ راهی نیست بیرون
# 823 حقیقت میزند موج دمادم %~% کسی باید که یابد اندر او دم
# 824 نگه کن تا در این دریا شود باز %~% بیابد جوهر اندر عز و اعزاز
# 825 در این دریا چو آخر باز بیند %~% حقیقت جوهر جان باز بیند
# 826 درون بحر جان بنگر زمانی %~% که جوهر یابی اینجا در عیانی
# 827 دم خود اندر این دریا نگهدار %~% نباید تا شوی تو ناپدیدار
# 828 در این بحر معانی غوطه خور %~% فرو رو تا بیابی باز جوهر
# 829 چو اندر جوهر الا رسیدی %~% تو نور جوهر الا بدیدی
# 830 در آن جوهر یکی نور است مطلق %~% در آن نور حقیقت بازبین حق
# 831 در آن نور حقیقت بنگری باز %~% در او پیداست هم انجام و آغاز
# 832 در آن نورست پیدا هرچه بینی %~% در آن نوراست اگر صاحب یقینی
# 833 حقیقت شمس و ماه و چرخ و انجم %~% شدند در نور جوهر جملگی گم
# 834 در آن نور است پیدا هر چه بینی %~% شده پیدا در آن نور یقینی
# 835 همه از نور جوهر تابناکند %~% شده پیدا در آن دیدار خاکند
# 836 حقیقت نور جوهر یاب در خاک %~% که خاک آمد خود صانع پاک
# 837 حقیقت بحر در خاکست پیدا %~% از آن پیوسته اندر شور و غوغا
# 838 اگر واصل شوی مانند منصور %~% تو باشی در عیان آن جوهر نور
# 839 تو باشی جوهر و خود را ندانی %~% همی گویم دمادم در معانی
# 840 بهر معنی که میگویم ترا باز %~% نمییابی ز خود انجام و آغاز
# 841 بهر معنی که گویم در گمانی %~% از آن زین سر رمزی می ندانی
# 842 یکی حرفست و چندینی کتاب است %~% یکی نور است و چندینی حجابست
# 843 یکی فعلست و چندینی صفاتست %~% یکی بحر است و اسمش عین ذاتست
# 844 یکی ذاتست و چندینی عجائب %~% صفات و فعل میبینم غرائب
# 845 یقین جسمست پیوسته در این دل %~% ز دل جانست مر مقصود حاصل
# 846 ز جان ذاتست مقصود ار بدانی %~% ولیکن چون بیابی بی نشانی
# 847 ندارد نور اینجا رنگ بیشک %~% ندارم نیز هوش و هنگ بیشک
# 848 که تا برگویم این سر تا چگونست %~% دلم افتاده در دریای خونست
# 849 همه ذرات من جویای اویند %~% حقیقت هم بدو گویای اویند
# 850 همه ذرات من جویای ذاتند %~% شده حیران درآن عین صفاتند
# 851 تمامت دیده دیدستند در خویش %~% حجابی نیست ایشان را در این پیش
# 852 بجز خود مر حجاب خود نباشد %~% همی خواهد که ایشان خود نباشد
# 853 چنان خواهد که در جانان شود گم %~% که ایشان قطره اند و یار قلزم
# 854 فنای خویش میخواهند اینجا %~% که کلی در فنا یابند اینجا
# 855 فنای خویش میخواهند بیشک %~% که کلی در فنا یابند آن یک
# 856 فناشان آرزو و در فنااند %~% کنون افتاده در دید بقااند
# 857 ولیکن فرقی از هستی و ثانی است %~% یکی جویند کاینجا خود دو تا نیست
# 858 دو نبود جز یکی اینجا نبیند %~% که در یکی حقیقت همنشینند
# 859 دو نبود ذات بیشک جمله ذاتند %~% که میخواهند بود خود که بازند
# 860 همی خواهند تا اندر فنا راز %~% نیابند و شوندش جمله جانباز
# 861 ترا مر ذره جان نیست بنگر %~% ز مر پیدات پنهان نیست بنگر
# 862 حقیقت چون فنااند اول آخر %~% برانداز از میان این نقش ظاهر
# 863 برانداز از میان این نقش صورت %~% همه ظلمت شود در سوی نورت
# 864 برانداز از میان این صورت خویش %~% که ذات جاودان بینی تو در پیش
# 865 اگر این نقش اینجاگه ببازی %~% بنزد انبیا سر برفرازی
# 866 اگر این نقش گردد ناپدیدار %~% جمال بی نشان آید پدیدار
# 867 اگر این نقش پنهانی کنی پاک %~% نماند نار و ریح و ماه با خاک
# 868 بمانده جاودان جان تو پر نور %~% شود در جزو و کل یکی چو منصور
# 869 حقیقت آخر کار و سرانجام %~% بخواهی خورد همچون دیگران جام
# 870 ترا جام فنا باید چشیدن %~% در آن خلعت فراق جان بدیدن
# 871 ترا جام فنا باید بخوردن %~% بصروت از همه اشیا بمردن
# 872 ترا جام فنا خواهند دادن %~% یکی داغی ترا اینجا نهادن
# 873 ترا جام فنا در آخر کار %~% بباید خورد اینجاگه بناچار
# 874 ترا جام فنا مانند مردان %~% فرو باید کشیدن تا شود جان
# 875 ترا جام فنا مانند منصور %~% بباید خورد تاگردی بکل نور
# 876 ترا جام فنا اینجا چو آدم %~% بباید خورد و شد در قرب آن دم
# 877 ترا جام فنا اینجا شادمانه %~% که تا یابی حیات جاودانه
# 878 فروکش جام را در عزت و ناز %~% که خواهی یافت در آن دم توکل باز
# 879 فروکش جام و خندان شو تو چون گل %~% که خواهی یافت در آن دم یقین کل
# 880 فروکش جام جانان تا شوی پاک %~% حقیقت از نمودخاک و افلاک
# 881 در آن دم چون خوری این جام اینجا %~% ببین هم اول و انجام اینجا
# 882 بباید کردنت مر نوش آن جام %~% که خواهی گشت ذات کل سرانجام
# 883 بباید خوردنت بی تلخی روی %~% مگردان روی خود را از دگر سوی
# 884 چنان باش اندر آن دم راز دیده %~% که باشی جزو و کل را باز دیده
# 885 چنان باش اندر آن و در وصالش %~% که راحت یابی از عین وبالش
# 886 چنان باش اندر آن دم همچو عشاق %~% که باشی در خودی و بی خودی طاق
# 887 چنان باش اندر آن دم همچو مردان %~% که یکی یابی اندر ذات و در جان
# 888 چنان کن خویش را آنگه تو تسلیم %~% که بد در آتش سوزان براهیم
# 889 چنان کن خویش را تسلیم جانان %~% که اسمعیل خود میکرد قربان
# 890 چنان کن خویش را تسلیم مشتاق %~% که سر ببرید اندر عشق اسحاق
# 891 چنان کن خویش را تسلیم آن دید %~% که در یکی یکی یابی ز توحید
# 892 چنان کن در یکی تسلیم جانت %~% که ذات حق شود کلی عیانت
# 893 چنان تسلیم کردن جان و دل تو %~% که در آن دم نمانی مر خجل تو
# 894 چنان تسلیم کن جان در بر دوست %~% که بیرون آورد یکباره از پوست
# 895 چنان تسلیم کن جان در بر یار %~% که تا پیدا شوی تو کل پدیدار
# 896 چنان تسلیم کن جانا دل از جان %~% که درجان یابی آن خورشید تابان
# 897 چنان تسلیم کن جان اندر آن ذات %~% که نور قدس گردد جمله ذرات
# 898 چنان تسلیم کن جان در جلالش %~% که یابی در نمود جان وصالش
# 899 چنان تسلیم شو مانند مردان %~% که تا یابی در آن دم جمله جانان
# 900 در آن دم گر تو کل تسلیم گردی %~% بساط جسم و جان رادرنوردی
# 901 از این دم سوی آن دم رفت خواهی %~% شوی درجزو و کل نور الهی
# 902 از این دم سوی آن دم میشوی باز %~% حقیقت نزد جانان تو باعزاز
# 903 در آن دم باش حاضر تا حقیقت %~% نمودار میکند در دید دیدت
# 904 در آن دم باش حاضر از دل و جان %~% که بنماید حقیقت روی جانان
# 905 مشو غافل دمی جانان در آن دم %~% که بنماید رخت جانان هماندم
# 906 همه مردان در آندم راز دیدند %~% جمال دوست آن دم باز دیدند
# 907 حقیقت آخر آن دم وصال است %~% در آن دم عاشقان دید جمال است
# 908 حقیقت آخر آن دم شوی ذات %~% شود جان مر حقیقت جمله ذرات
# 909 نظر کن اندر آن دم بی وجودت %~% که پیدا آید آن دم بود بودت
# 910 نظر کن اندر آن دم از نهانی %~% که در جانان شوی کلی تو فانی
# 911 چو جانان رخ نماید اندر آن دم %~% خیالی بینی اینجا جمله عالم
# 912 چو جانان رخ نماید اندر آن راز %~% حجاب از روی خود اندازد او باز
# 913 چوجانان رخ نماید آخر از دید %~% تو گردی ذات قرب از عین توحید
# 914 چو جانان رخ نماید آخر کار %~% برافتد این حجاب آخر بیکبار
# 915 تو جانان گردی و او در تو موجود %~% شود آن دم بیابی عین مقصود
# 916 تو جانان گردی و ویندم شود پوست %~% نماند جان و ماند جاودان دوست
# 917 تو جانان گردی و مر دل بماند %~% تنت در خاک زیر گل بماند
# 918 تو جانان گردی و پیوسته باشی %~% ازل را با ابد پیوسته باشی
# 919 تو جانان گردی از عین وصالت %~% در آن دم عاشقان دید جمالت
# 920 تو جانان گردی از دید وصالت %~% یکی بینی همه اندر جلالت
# 921 نماند جان بجز جانان نماند %~% تن اندر خاکدان پنهان نماند
# 922 شود تن خاک اندر آخر کار %~% شود در خاک و خون او ناپدیدار
# 923 شود جانان ز بعد مدتی تن %~% نباید گفت مر عطار تن زن
# 924 خوشا آن دم که جان گردد در این خاک %~% چون جان بیشک نهان گردد در این خاک
# 925 خوشا آن دم که چون جان باز گردد %~% درون جزو و کلی راز گردد
# 926 در آخر دوست خواهد بود تحقیق %~% بباید از نمود دوست توفیق
# 927 دلا در لا یکی یک لحظه اینجا %~% شده در عین الا الله یکتا
# 928 دلا در راز الا الله عیانی %~% ولیکن مانده در روی جهانی
# 929 نخواهی رفت زین منزل سوی لا %~% حقیقت بود خواهد شد در الا
# 930 نخواهی رفت از این منزل حقیقت %~% رها خواهی تو کردن این طبیعت
# 931 دلا جای تو در خاکست بنگر %~% درون رو تو ز دید دوست برخور
# 932 در این معنی مجال دم زدن نیست %~% از این منزل ره باز آمدن نیست
# 933 همه رفتند و کس نامد پدیدار %~% همه آنجا شدندش ناپدیدار
# 934 همه رفتند در دیدار بیچون %~% یقین دریافتند اسرار بیچون
# 935 همه رفتند مر در شیب این گل %~% حقیقت گشتشان مقصود حاصل
# 936 همه رفتند اندر جوهر دوست %~% رها کردند اینجاجملگی پوست
# 937 همه رفتند برسودا دماغی %~% بمردند اندر اینجا چون چراغی
# 938 همه رفتند و نامد هیچکس باز %~% نیامد هیچکس می باز پس باز
# 939 همه رفتند در سوی خداوند %~% حقیقت با ازل کردند پیوند
# 940 همه رفتند در صحرای عقبی %~% شدند اینجایگه یکتای مولی
# 941 همه رفتند پنهان در سوی یار %~% در اینجا می نه بینی لیس فی الدار
# 942 همه رفتند اندر جوهر ذات %~% رها کردند اینجا جسم ذرات
# 943 همه رفتند و اعیان باز دیدند %~% بسوی ذات کلی راز دیدند
# 944 همه رفتند اندر عین الله %~% شدند از راز جانان جمله آگاه
# 945 همه رفتند و در جانان شدند گم %~% چو یک قطره سوی دریای قلزم
# 946 همه رفتند ودر عین الیقینند %~% ز ذات کل و اینجا پیش بینند
# 947 همه رفتند از اینجا باز رستند %~% حقیقت نیست گشته عین هستند
# 948 همه رفتند اندر عین الا %~% حقیقت باز دیدند جوهر لا
# 949 همه رفتند و میآیند دیگر %~% دگر خواهد شد اینجا راز بنگر
# 950 همه واصل شدند اینجا ز دیدار %~% در اینجا بیشکی کل ناپدیدار
# 951 در این معنی که من گفتم شکی نیست %~% که در عین الیقین غیر از یکی نیست
# 952 در آن حضرت چو رفتی باز نائی %~% حقیقت آن زمان عین خدائی
# 953 در این سر ره بری دانای اسرار %~% بمیر از جسم خود وز عین پندار
# 954 بمیر از جسم پیش از مرگ اینجا %~% بکن عین بدی را ترک اینجا
# 955 تو اینجا ترک خود کن در حقیقت %~% بمیر از نقش این نفس و طبیعت
# 956 درون پرده پرشور است بنگر %~% بآخر منزلت گورست بنگر
# 957 دمادم میرود زان هر معانی %~% که تا باشد که یک شمه بدانی
# 958 همه خواهیم رفتن در سوی خاک %~% نماند جاودان دوران افلاک
# 959 نماند جاودان کس سوی دنیا %~% بباید رفتنت از کوی دنیا
# 960 نماند جاودان کس سوی این جسم %~% نخواهد ماند جان و نیز مر اسم
# 961 همه خواهیم رفتن سوی حضرت %~% در آن سر تا کرا بخشند قربت
# 962 در آن سر تا که را خواهند دادن %~% بهشت جاودان یا غل نهادن
# 963 یقین حال از دو نیست اینجا %~% حقیقت نار یا جنات حورا
# 964 کسانی را که نیکی کرده باشند %~% نه همچون دیگران آزرده باشند
# 965 بطاعت جان خود کرده مصفا %~% بهشت جاودان یابند فردا
# 966 بهشت جاودان جای نکوکار %~% بود فردا مر این سر را نگهدار
PageV02P022
# 1 کسانی کین بهشت جاودانی %~% طلبکارند اندر زندگانی
# 2 طلبکار بهشت جاودانند %~% حققت مر طلبکار جنانند
# 3 بتقوی و کم آزاری و طاعت %~% بسر بردند در عین سعادت
# 4 شب تاریک اندر فکر بودند %~% حقیقت روز و شب در ذکر بودند
# 5 نه شب خواب و نه شان در روز آرام %~% طلبکار بهشتاند و دلارام
# 6 ز بهر جنت اینجا در وبالند %~% در اینجاگه طلبکار وصالند
# 7 در آن سر باز یابند این حقیقت %~% بهشت جاودانی بی طبیعت
# 8 بهشت آرزو هست ای برادر %~% بطاعت خوی کن بیخواب و بیخور
# 9 شود اجسام از شوقش بسوزان %~% چنین کردند اینجا نیک روزان
# 10 چنان مرخوی کن در طاعت حق %~% که باشد مر ترا جنات مطلق
# 11 در اینجا جنت و حور قصور است %~% بظاهر حالت ذوق و حضور است
# 12 بظاهر اندر اینجا هست جنات %~% حقیقت هم لقا و جوهر ذات
# 13 ولی بر قدریابی تو ز دیدت %~% که مر نورست مر گفت و شنیدت
# 14 تو بشنفتی ولی نادیده تو %~% نظر کن سر اگر بادیدهتو
# 15 تو از قول کلام این سر شنیدی %~% ولی جنات حورا را ندیدی
# 16 ترا گویند در اسرار اینجا %~% ز نار و جنت ودیدار اینجا
# 17 تو اندر مجلس عالی نشینی %~% یقین بشنو اگر صاحب یقینی
# 18 حقیقت گفتن و وعد و وعیدست %~% ولی اسرارشان هر کس ندیدست
# 19 ز بهر آنکه تا راهت نمایند %~% دل و جان سوی درگاهت نمایند
# 20 در این درگاه راهی باز یابی %~% بود کاینجا همه اعزاز یابی
# 21 ولی چندان ترا اینجا خیال است %~% کجا یابی که آنجاگه وصالست
# 22 بقدر عقل از تو باز گویند %~% ترابر هر صفت آن باز گویند
# 23 بقدر عقل خود یابی یقینت %~% اگر باشد دل اسرار بینت
# 24 بقدر عقل خود گر رهبری تو %~% ره شرع از حقیقت بسپری تو
# 25 بقدر عقل خود در عین تقوی %~% بیابی در عیان دیدار مولی
# 26 بقدر عقل خود در جوهر دل %~% شور در راه حق یک ذره واصل
# 27 بقدر عقل در جنات بینی %~% در آنجاگه نفس راحات بینی
# 28 بقدر عقل خود بینی تو دیدار %~% اگر باشی ز دیدت ناپدیدار
# 29 بقدر عقل خود در جستجوئی %~% از آن پیوسته اندر گفتگوئی
# 30 بقدر عقل خود از حق زنی دم %~% همی گوئی از او هر دم دمادم
# 31 بقدر عقل آدم میشناسی %~% ولی آدم کجا زان دم شناسی
# 32 بقدر خود یقین دانسته تو %~% چگویم چونکه نتوانسته تو
# 33 بقدر عقل خوددر جوهر جان %~% نظر کن بیش ازاین خود را مرنجان
# 34 بقدر عقل خود در جوهر دل %~% نظر کن تا کنی مقصود حاصل
# 35 بقدر عقل خوددریاب آن راز %~% که تا یابی ز حق انجام و آغاز
# 36 بقدر عقل خود دم زن تو ازدوست %~% که میگوئی تو دایم جملگی اوست
# 37 بقدر عقل اینجا راه یابی %~% درون خویش را آن شاه یابی
# 38 بقدر عقل ره میبرده تو %~% ولیکن همچنان در پرده تو
# 39 بقدر عقل اینجاگاه لافی %~% ولی اینجا نگشتستی توصافی
# 40 بقدر عقل اینجا در یقینی %~% ولیکن داد کلی مینبینی
# 41 بقدر عقل خود گوئی ز دیدار %~% ولی دانم نه مستی و نه هشیار
# 42 بقدر عقل اینجاگه سخن گوی %~% چو نتوانی تو بردن در سخن گوی
# 43 بقدر عقل میگوئی که یارت %~% درونم لیک جان ناپایدارت
# 44 بقدر خود توانی راه بردن %~% مر این راه بایدت ازجان سپردن
# 45 بقدر خود توانی دوست دیدن %~% چنان کاینجا جمال اوست دیدن
# 46 بقدر خود تو ره بردی جلالش %~% که تا بوئی بیابی ازوصالش
# 47 بقدر خود تو ره بردی دل و جان %~% که تا بنمایدت مر روی جانان
# 48 بقدر خود نظر کن سوی پرده %~% که خود هستی تو اینجا راه برده
# 49 بقدر منزلت معنی ندیدی %~% حقیقت را تو از دعوی بدیدی
# 50 بقدر اندر چنین منزل نظر کن %~% دل خود را تو از خود هم خبر کن
# 51 خبر کن بیخبر خود از حقیقت %~% که اعیانست اینجا دید دیدت
# 52 خبر کن بیخبر خود را تو ازدل %~% که مقصود تو اینجا هست حاصل
# 53 خبر کن بیخبر خود را تو از جان %~% که اینجا میتوانی یافت جانان
# 54 خبر کن بیخبر خود را ز معنی %~% که اینجا میتوانی یافت مولی
# 55 خبر کن بیخبر خود را تو از دوست %~% ز فرقم تا قدم مر جوهر دوست
# 56 خبر کن بیخبر خود را تو از یار %~% مگو این گر بدانی می نگهدار
# 57 خبر کن بیخبر خود را حقیقت %~% بدان کاینجای صورت دید دیدت
# 58 خبر کن بیخبر خود را تو از دید %~% که معنی توئی تو هست توحید
# 59 خبر کن بیخبر تا خود بدانی %~% همی گویم بتو کلی تو دانی
# 60 خبر کن بیخبر خود را و بشناس %~% مر این معنی بدان از عشق و مهراس
# 61 خبر کن بیخبر خود را از آن دید %~% یکی بین جمله را در سر توحید
# 62 خبر کن بیخبر خود را از آن ذات %~% که اینجا نقش گردد جمله ذرات
# 63 خبر کن بیخبر خود را از آن نور %~% که اینجا در دلش افتاد منصور
# 64 خبر کن بیخبر خود را از آن یار %~% که این سر کرد اینجا او پدیدار
# 65 خبر کن خویش را تا باز یابی %~% عیانی خویش از وی راز یابی
# 66 خبر کن خویش را زان راز دیده %~% که خود را بود اینجا باز دیده
# 67 خبر کن خویش زان پاکیزه گوهر %~% که نزدش ارزنی آمد سراسر
# 68 خبر کن خویش زان اسرار جمله %~% که او دیدست اینجا یار جمله
# 69 خبر کن خویش را زان شاه درگاه %~% که دیده بود در اینجا گهت شاه
# 70 خبر کن خویش از آن پاکیزه ذرات %~% که دیده بود اینجا جوهر ذات
# 71 خبر کن خویش از او این راز مطلق %~% که زد اینجا اناالحق او ابر حق
# 72 خبر کن خویش از او تا راز یابی %~% مگر اسرارش اینجاب از یابی
# 73 خبر کن خویش از او و راز بنگر %~% درون خویشتن را باز بنگر
# 74 خبر کن خویش از او و یاب اعیان %~% هم اندر او شو اینجاگاه پنهان
# 75 خبر کن خویش از او دیدار دریاب %~% درونت اوست دید یار در یاب
# 76 از او بشناس اینجا در وجودت %~% حقیقت عشق بنگر بود بودت
# 77 از او بشناس عشق اینجا ضرورت %~% رهاکن همچو او اینجا تو صورت
# 78 از او بشناس عشق و راه بشناس %~% حقیقت از عیانش شاه بشناس
# 79 از او بشناس عشق و راهبر شو %~% چو اویی جسم و بی خوف و خطر شو
# 80 از او بشناس عشق و دل نگهدار %~% که میبنمایدت اینجا رخ یار
# 81 از او بشناس عشق و جان یقین کن %~% همه ذرات اینجا پیش بین کن
# 82 از او بشناس اینجا عشقبازی %~% سزد گر جان و دل چون او ببازی
# 83 از او بشناس عشق و جان برانداز %~% دل خود همچو شمع از شوق بگداز
# 84 از او بشناس عشق و در فنا شو %~% حقیقت محو کن خود کل خدا شو
# 85 از او بشناس عشق و خود تو در باز %~% چو او اینجایگه سر را برافراز
# 86 از او بشناس چون گشتی فنا تو %~% رسی در عزت و قرب و بقا تو
# 87 اگر چون او تو جان و سر ببازی %~% برآرد مر ترا این عشقبازی
# 88 اگر چون او تو جان در بازی اینجا %~% حقیقت صاحب رازی در اینجا
# 89 اگر چون او ترا این درگشاید %~% ترا اسرار همچون او نماید
# 90 دم سر اناالحق را زنی تو %~% حقیقت پنج از بن بر کنی تو
# 91 اناالحق گر تو خواهی زد چو منصور %~% حقیقت باش هان از جسم و جان دور
# 92 اناالحق گر تو خواهی زد در این دم %~% بلا آید ابر جانت دمادم
# 93 اناالحق گر تو خواهی زد در آن دید %~% یکی باید بدیدن عین توحید
# 94 اناالحق گر تو خواهی زد در این راز %~% از اول صورت و معنی برانداز
# 95 اناالحق گر تو خواهی زد در این راه %~% مشو غافل چو الله باش آگاه
# 96 اناالحق گر تو خواهی زد در اسرار %~% حقیقت جای بینی بر سر دار
# 97 اناالحق گر تو خواهی زد چو حلاج %~% کند از تیر پرتابیت آماج
# 98 در این سر چون کنی گرراز دانی %~% بباید رفتنت از زندگانی
# 99 نیابند این معانی اهل صورت %~% حقیقت خاصه مر اهل کدورت
# 100 دلی باید که جمله دوست باشد %~% همه مغز یقین و پوست باشد
# 101 دلی باید که جمله راز بیند %~% همه در جوهر خود باز بیند
# 102 دلی باید که در اسرار معنی %~% رود بر دار او مانند عیسی
# 103 دلی باید که بیند راز مطلق %~% پس آنگاهی زند دم از اناالحق
# 104 دلی باید که دید دید بیند %~% حقیقت ذات در توحید بیند
# 105 دلی باید که کلی یار گردد %~% بجز حق از خود او بیزار گردد
# 106 مر این دم چون زند در عشق بازی %~% بسوزد پاک بیند سرفرازی
# 107 مر این دم چون زند کل یار باشد %~% یقین از جسم و جان بیزار باشد
# 108 مر این دم چون زند از عشق اول %~% حقیقت کل بود از اصل اول
# 109 مر این دم چون زند اینجا یقین او %~% حقیقت کل بود عین الیقین او
# 110 مر این دم چون زند او در عیانی %~% یکی بیند همه در بی نشانی
# 111 مر این دم چون زند بر دار آید %~% ز دید عشق برخوردار آید
# 112 مر این دم چون زند سر را ببازد %~% بجسم و جان در اینجاگه ننازد
# 113 مر این دم چون زند خود را بسوزد %~% چو شمعی بود خود را برفروزد
# 114 فنا گردد زجسم و جان پیدا %~% شود در بحر عرفان مانده شیدا
# 115 بمانده در حقیقت یادگار او %~% حقیقت مر چنین گفتست یار او
# 116 اگر ره میبری در سر اسرار %~% ز جسم و جانت باید گفت بیزار
# 117 وگر خود دوستداری زین مزن دم %~% که این سر کس نیابد جز که محرم
# 118 حقیقت داند این اسرار معنی %~% که کلی دیده بود انوار معنی
# 119 حقیقت جمله را او دیده بد راز %~% نگردد از نمود خویشتن باز
# 120 چنان در سیر قربت در یکی او %~% بود کاینجا نباشد مر شکی او
# 121 در آن حضرت بود از جان خبردار %~% ز دل باشد حقیقت صاحب اسرار
# 122 در آن حضرت نگردد باز اینجا %~% یقین شد او عیان شهباز اینجا
# 123 چنان در لا بود الله دیده %~% که خود باشد جمال شاه دیده
# 124 نگردد باز اینجا لا بود او %~% حقیقت در همه لاشیی بود او
# 125 نگردد باز تایکی شود باز %~% حقیقت او بود در عشق جانباز
# 126 ز لا مردان کلی در یکی او %~% یکی بیند خدا را بیشکی او
# 127 تو گر این راز بشناسی در اینجا %~% یقین از جان تو بهراسی در اینجا
# 128 نهنگ لا چو در خونت کند گم %~% تو باشی آن زمان در عین قلزم
# 129 دم از دریا زنی دریا شوی تو %~% ز بود جانت ناپروا شوی تو
# 130 ز لا در بود الا الله رسی دوست %~% بیابی و بدانی جزو و کل اوست
# 131 حقیقت شرح او هرگونه گویم %~% بجز دیدار بیچون را نجویم
# 132 هنر دیدست منصور از حقیقت %~% تو هم زو در نگر در دید دیدت
# 133 از او بنگر کز او این راز گفتم %~% از او بشنیدهام زو باز گفتم
# 134 مرا این سر از او موجود آمد %~% که ذاتم جملگی معبود آمد
# 135 مرا این سر مسلم شد ز منصور %~% همین دم میزنم تا نفخه صور
# 136 همین دم میزنم تا جان ببازم %~% سر و جان بررخ جانان ببارم
# 137 همین دم میزنم کارام با اوست %~% حقیقت هم می و هم جام با اوست
# 138 همین دم میزنم تا دم برافتد %~% وجود عالم و آدم برافتد
# 139 همین دم میزنم وز کس نترسم %~% چو اعیان یافتم از کس نپرسم
# 140 همین دم میزنم در پاکبازی %~% که دارم در حقیقت بی نیازی
# 141 همین دم میزنم مینگذرم من %~% از این دم تا که جان را بسپرم من
# 142 همین دم میزنم در شرع و تقوی %~% شدم در شرع و تقوی ذات مولی
# 143 همین دم میزنم اینجا یقینم %~% شدست از ذات کل در خویش بینم
# 144 همین دم میزنم زین برنگردم %~% که تا معنی و صورت برنگردم
# 145 همین دم میزنم تا کشته آیم %~% میان خاک و خون آغشته آیم
# 146 همین دم میزنم بی دید تقلید %~% که جانانم یقین در سر توحید
# 147 همین دم میزنم مانند حلاج %~% که بنهادست جانان بر سرم تاج
# 148 همین دم میزنم گر راست دیدم %~% ز وی در ذات وی بیشک رسیدم
# 149 دم او میزنم اینجا نهانی %~% که بنمودست رویم کل عیانی
# 150 دم او میزنم کز اوست دیدم %~% ز وی در ذات وی بیشک رسیدم
# 151 دم او میزنم اینجا که یارم %~% کند مانند او بر عین دارم
# 152 دم او میزنم کین دم دم اوست %~% یقین عطار اینجا همدم اوست
# 153 مرا زو ایندم اینجا گشت موجود %~% یقین ذات من اینجا در ازل بود
# 154 مرا عطار اکنون پیش از این گفت %~% اگرچه اوست در عین الیقین گفت
# 155 مگو عطار با هر کس تو این سر %~% نگهدار این معانی را ز ظاهر
# 156 وجودت رفت خواهد در سوی خون %~% حقیقت وصل دیدستی ز بیرون
# 157 حقیقت اندرون هم وصل داری %~% دم از آن میزنی کین اصل داری
# 158 ترا از وصل اصل آمد بدیدار %~% که ذات کل ز وصل آمد پدیدار
# 159 حقیقت وصل خواهد در رسیدن %~% دل و جانت بجانا آرمیدن
# 160 بخواهی رفت اندر جوهر ذات %~% حقیقت محو خواهی کرد ذرات
# 161 سخن این باز ز اعیانست تحقیق %~% نه تقلیدست بیشک هست توفیق
# 162 سخن این بار اندر درد آمد %~% از آن جانان بجانت فرد آمد
# 163 سخن این بار بی تقلید گفتی %~% ز اعیان و ز دید دید گفتی
# 164 سخن این بار از درد حضورست %~% از آن هر حرف گوئی جمله نورست
# 165 سخن این بار در درد وصالست %~% از آن اینجات اعیان جلالست
# 166 سخن این بار از دردست ودرمان %~% از این دردست خوش میگوی و میخوان
# 167 سخن این بار از دردست پیدا %~% حقیقت جوهرت فردست اینجا
# 168 سخن این بار از دردست و رازست %~% از آن این در حقیقت بر تو بازست
# 169 سخن این بار از دردست جانان %~% از آن بنموده است اسرار اعیان
# 170 سخن این بار از دردست و شوقست %~% ترا زان ازحقیقت جمله ذوقست
# 171 چنانت درد عشق آمد در این دل %~% که کردی عاقبت مقصود حاصل
# 172 چنانت درد عشق آمد پدیدار %~% که جانت شد در اعیان ناپدیدار
# 173 سخن کز درد میآید وصال است %~% در آن پیدا تجلی جلالست
# 174 سخن کز درد میآید عیانست %~% در آن مرنکته صد راز نهان است
# 175 سخن کز درد میآید یقین است %~% کسی باید که در عین الیقین است
# 176 سخن کز درد آید درگشاید %~% ترا اسرار کلی وا نماید
# 177 سخن کز درد آید در معانی %~% بود اینجا نشان بی نشانی
# 178 سخن کز درد آید دل بسوزد %~% حقیقت جان و دل هم کل بسوزد
# 179 سخن کز درد آمد در دل و جان %~% حقیقت کل نماید راز پنهان
# 180 سخن کز درد گفتی اندر اینجا %~% بسی درها که سفتی اندر اینجا
# 181 سخن باقیست آخرگه بخواند %~% وگر خواند که اینجا بازداند
# 182 سخن باقیست جسمت نیست باقی %~% دمادم جام مینوشی ز ساقی
# 183 سخن باقیست کاینجا راز دیدی %~% نمود اینجا تو از من باز دیدی
# 184 سخن باقیست آن بایدت گفتن %~% بهر دم جوهری بایدت سفتن
# 185 سخن باقیست میکش جام اینجا %~% که دیدستی عیان فرجام اینجا
# 186 سخن باقیست هم با اهل دل گوی %~% نمود راز اول ز اهل دل جوی
# 187 سخن باقیست میگوی از حقیقت %~% دوای درد میجوی از شریعت
# 188 سخن باقیست اندر شرع میگوی %~% حقیقت گوی نی از فرع میگوی
# 189 سخن باقیست چندانی که گوئی %~% نه بد پیداست میگوئی نگوئی
# 190 سخن باقیست اکنون در تو بگشای %~% حقیقت گنج کل اینجا تو بنمای
# 191 سخن باقیست از اسرار گفتی %~% حقیقت جملگی از یار گفتی
# 192 سخن باقیست میکش جام اسرار %~% که آغازی تو در انجام اسرار
# 193 سخن باقیست جام عشق مینوش %~% که بردستی راه اندر چشمه نوش
# 194 سخن باقیست یارت نیز باقی است %~% چه غم داری چو دلدار تو ساقی است
# 195 چودلدارست ساقی جام می خور %~% ز دید عشق یک دم هان تو مگذر
# 196 چو دلدارست ساقی غم نداری %~% از آن هشیار اندر پیش یاری
# 197 چو دلدارست ساقی راز میگوی %~% ابا ساقی حقیقت باز میگوی
# 198 چو دلدارست ساقی زو تو برخور %~% تو هستی ذره چشمت دار و برخور
# 199 حقیقت چونکه دلدارست ساقی %~% سخن آخر ندارد هیچ باقی
# 200 سخن از وصل گوی و اصل دریاب %~% درون خویش آخر وصل دریاب
# 201 سخن در وصل میگوئی که اصلی %~% از آن اینجایگه در عین وصلی
# 202 سخن در وصل میگوئی که جانی %~% از آن اینجایگه راز نهانی
# 203 سخن در وصل میگوئی که یاری %~% از آن از جان جان پاسخ گذاری
# 204 سخن از وصل میگوئی بتحقیق %~% که بردستی ز جانان گوی توفیق
# 205 سخن از وصل میگوئی و جانان %~% ازینجا مینمائی راز پنهان
# 206 سخن از وصل میگوئی و دیدار %~% وجود خویشتن کرده پدیدار
# 207 سخن از وصل میگوئی و اعیان %~% در آن هرنکته صد راز پنهان
# 208 سخن از وصل میگوئی و منصور %~% از آن گشتی تو در اسرار مشهور
# 209 سخن از وصل او گفتی حقیقت %~% نمود اینجایگه او دید دیدت
# 210 سخن در وصل او گفتی در اسرار %~% برون آوردت او از عین پندار
# 211 سخن از وصل او میگوی اینجا %~% که از وصلش ببردی گوی اینجا
# 212 سخن از وصل او میگوی ای دل %~% که مقصود تو شد زو جمله حاصل
# 213 سخن از وصل او میگوی در راز %~% که دیدستی از او انجام و آغاز
# 214 سخن از وصل او میگوی الحق %~% کز او دم میزند جانت اناالحق
# 215 سخن از وصل او میگوی و خوشباش %~% که دیدی در وصالش عشق نقاش
# 216 وصل عشق چون در دل درآید %~% حقیقت جزو و کل یکی نماید
# 217 وصال عشق بنماید یکی باز %~% حقیقت را زجانان بیشکی باز
# 218 وصال عشق هر کو یافت اینجا  %~% حقیقت شد عیانش جمله اشیا
# 219 وصال عشق هر کو یافت از دید %~% عیانش شد حقیقت سر توحید
# 220 وصال دوست چون در عاشقانست %~% هر آن کز خود گذشته عاشق آنست
# 221 وصال عشق چون در جان درآید %~% ز هر یک ذره صد طوفان برآید
# 222 وصال عشق در اینجاست بنگر %~% نه پنهانست بس پیداست بنگر
# 223 وصال عشق در دست اول کار %~% بآخر درد گردد ناپدیدار
# 224 وصال عشق اگر خواهی حقیقت %~% فنا باید شدت در جان رسیدت
# 225 وصال عشق اگر بشناختی تو %~% حقیقت جسم و جان در باختی تو
# 226 وصال عشق اینجا رایگان است %~% ببین کاینجا حقیقت در عیان است
# 227 وصال عشق خواهی خود بسوزان %~% حقیقت بود نیک و بد بسوزان
# 228 وصال عشق خواهی خویش در باز %~% که تاگردد ترا تحقیق در باز
# 229 وصال عشق خواهی همچو منصور %~% بیک ره شو ز دید خویشتن دور
# 230 وصال عشق خواهی در اناالحق %~% دم منصور زن اینجا تو بر حق
# 231 وصال عشق خواهی آخر کار %~% ز بود خود بحق شو ناپدیدار
# 232 وصال عشق رخ بنمود در جان %~% از آن منصور دم زد کل ز جانان
# 233 وصال عشق او را کرد پیدا %~% اناالحق اندر اینجا گشت شیدا
# 234 وصال عشق چون پرده برانداخت %~% چو شمعی در میان جمع بگداخت
# 235 وصال عشق او را تا فنا شد %~% حقیقت خالق ارض و سما شد
# 236 وصال عشق عاشق گشت کل ذات %~% حقیقت ذات شد اعیان ذرات
# 237 حقیقت وصل عشق اندر یکی بد %~% از آنش بی گمان در حق یکی شد
# 238 وصالش عشق او را در یقین کرد %~% ز بودش جزو و کل عین الیقین کرد
# 239 یقین بد ذات اینجاگه یکی بود %~% خدا در جان او کل بیشکی بود
# 240 اگرچه وصل از او او با فراقست %~% ولیکن عاشقان را اشتیاق است
# 241 فراق و صبر چون کردند مردان %~% حقیقت رخ نماید وصل جانان
# 242 کسی باید که در یابد فراق او %~% بسوزد در عیان اشتیاق او
# 243 چنان سوزان بود ماننده شمع %~% که یکی بیند و مر خویش با جمع
# 244 نداند راز او جز خویش هر کس %~% نگوید سر خود در پیش هر کس
# 245 ازاول در سلوک و سیر باشد %~% در آخر در یکی بی غیر باشد
# 246 از اول عاشق و بیمار گردد %~% ز نفس خویشتن بیزار گردد
# 247 چنان در عشق باشد مبتلا او %~% که هر دم پیشش آید صد بلا او
# 248 کنندش سرزنش بسیار در راه %~% نباشد از درونش هیچ آگاه
# 249 کسی الا بجز جانان جانش %~% که خود داند یقین راز نهانش
# 250 چنان در درد و شوق و صبر باشد %~% که همچون مرده در قبر باشد
# 251 حقیقت مرده باشد در بر خلق %~% بیندازد ز خود زنار با دلق
# 252 ابا دیوار گوید راز اینجا %~% ز کل پرسد حقیقت بازاینجا
# 253 مر او را خلق چون دیوانه خوانند %~% ز عقل خویشتن بیگانه خوانند
# 254 بطبعش هر زمانی صد قفاپیش %~% زنند و او تحمل میکند پیش
# 255 تحمل میکند در عشق فارغ %~% که تا گردد ز دید دوست بالغ
# 256 تحمل میکند از جمله اینجا %~% نیندیشد وی از فریاد وغوغا
# 257 اگر شمشیر بر فرقش درآید %~% از آن شمشیر جانش کل سرآید
# 258 نگرداند رخ از شمشیر جانان %~% در این بیشه بود او شیر جانان
# 259 ز سنگ و چوب و طعن هرزه گویان %~% نباشد هیچ غم او را یقین دان
# 260 حقیقت از بلای دوست بیند %~% که تا آخر لقای دوست بیند
# 261 بلای دوست از جان میکشد او %~% حقیقت زهر درمان میچشد او
# 262 بلای عین و رسوائی دلدار %~% در اینجا باید اندر اول کار
# 263 بلا عشقست و رسوائی جانان %~% حققت کش تو چون منصور از جان
# 264 بلای عشقست و رسوائی در اینجا %~% بکش تا بازیابی سر یکتا
# 265 بلا عشقست هر کو یافت این دو %~% یکی بیند حقیقت چه من و تو
# 266 بلا عشقست اگر اینجا کشیدی %~% جمال دوست زین سر باز دیدی
# 267 چو عاشق در بلا آمد گرفتار %~% برون آید ز عجب و کبر و پندار
# 268 چو عاشق در بلا و صبر آید %~% در آخر رخ ورا جانان نماید
# 269 چو عاشق در بلا دارد تحمل %~% شود آخر چو خورشید از تجمل
# 270 چو عاشق در بلا اول قدم زد %~% حقیقت هر چه آمد او رقم زد
# 271 چوعاشق نیک و بد بیند یکی او %~% حقیقت یک یکی بیند یکی او
# 272 چو عاشق در بلا اینجایگه دید %~% در اعیان تجلی یافت توحید
# 273 در آن عین بلا چون دید جانان %~% بلایش باشد اینجا راحت جان
# 274 طلبکار بلا باشد در آخر %~% بوی بگشاده گردد این در آخر
# 275 درش بگشاده باشد از یقین باز %~% حقیقت باشد و انجام و آغاز
# 276 حقیقت قربتش موجود باشد %~% عیان در ذات او معبود باشد
# 277 دوئی برداشته یکتا شده باز %~% حقیقت باشد از انجام و آغاز
# 278 بلای قرب دید و با لقایش %~% نموداری شده اندر فنایش
# 279 فنایش را بقا شد راز دیده %~% در آن عین بلا کل باز دیده
# 280 کمال عقل را برداشته پاک %~% بلا دیده حقیقت داشته خاک
# 281 بر خود نقطه با پرگار اینجا %~% ابا ایشان زخود بیزار اینجا
# 282 از آتش آتشی در خود فکنده %~% ز گردن دل ز نیک و بد فکنده
# 283 حقیقت خاک برداده چو بر باد %~% جهان جاودان راکرده آباد
# 284 یقین چون آب در عین وصالش %~% شده آیینه جان در جمالش
# 285 عیان خاک دیده راز آخر %~% از آن انجام این آغاز آخر
# 286 چو گوئی پایداری کرده اینجا %~% چو دریا هر زمان در شور و غوغا
# 287 حقیقت جوهر جان طلبکار %~% اگرچه وصل یابد لیس فی الدار
# 288 حقیقت اصل ذاتی باز جوید %~% در آن اسرار راز راز گوید
# 289 در آن اصل ارچه باشد مینداند %~% دم عین العیان او کی تواند
# 290 زدن تا پرده کل برنیفتد %~% میان خاک و خون آخر نخفتد
# 291 حقیقت سالک این معنی نداند %~% که تا آخر وصال کل بداند
# 292 چو این معنی بداند آخر کار %~% ز بود جسم گردد ناپدیدار
# 293 وصالش رخ نماید با حقیقت %~% برون آید چو مغزی از طبیعت
# 294 چو مغز از پوست بیرون رفت اینجا %~% حقیقت مغز کل یابد مصفا
# 295 اگر با مغز باشد مغز بیند %~% هر آن چیزی که بیند نغز بیند
# 296 نبیند پوست الا مغز جانان %~% حقیقت باز یابد سر پنهان
# 297 تن اندر عشق ده وز عشق برخور %~% جمال بود معشوقت تو بنگر
# 298 تن اندر عشق ده گر مرد کاری %~% تو همچون عاشقان بردباری
# 299 تن اندر عشق ده تا جاودانت %~% کند بیخویش ازنام و نشانت
# 300 تن اندر عشق ده تا در فنایت %~% بماند جاودان دید بقایت
# 301 تن اندر عشق ده وز وصل او بین %~% بجز او هیچ اینجا کل نکو بین
# 302 تن اندر عشق ده تا راز یابی %~% حقیقت روی جانان باز یابی
# 303 تن اندر عشق ده چون انبیا تو %~% مثال انبیا میکش بلا تو
# 304 تن اندر عشق ده تا آخر کار %~% برافتد پرده جسمت بیکبار
# 305 تن اندر عشق ده صاحب دلانه %~% که تا یابی بقای جاودانه
# 306 تن اندر عشق ده وز خویش بگذر %~% اگر مرد رهی در خویش منگر
# 307 تن اندر عشق ده وین جسم در باز %~% حقیقت جسم را با اسم در باز
# 308 تن اندر عشق ده تا گردی آزاد %~% فنا شو تا کنی مر جانت آباد
# 309 تن اندر عشق ده تا اصل یابی %~% که از عشق حقیقی وصل یابی
# 310 تن اندر عشق ده تا جان شوی تو %~% درون جزو و کل جانان شوی تو
# 311 تن اندر عشق ده پس بی نشان شو %~% درون خویش کلی جان جان شو
# 312 تن اندر عشق ده وز بی نشانی %~% بیاب آخر حقیقت رایگانی
# 313 تن اندر عشق ده وز عشق میگوی %~% جمال بی نشان در عشق میجوی
# 314 تن اندر عشق ده تا راز اول %~% بیابی ونمانی تو معطل
# 315 اگر مرد رهی از عشق مگریز %~% حقیقت از بلای او مپرهیز
# 316 بلای عشق کش تا ذات بینی %~% چنین کن تو اگر صاحب یقینی
# 317 بلای عشق کش ای زنده دل تو %~% ممان چندینی اندر آب و گل تو
# 318 حقیقت هر که اینجاگه بلا دید %~% یقین او آخر کارش لقا دید
# 319 حقیقت هر که او مجروح یار است %~% مر او را رازهای بیشمار است
# 320 حقیقت هر که اینجا جان و سر باخت %~% سر خود چون علم اینجا برافراخت
# 321 حقیقت هر که اینجا جان ببازید %~% عیان دریافت چون مردید توحید
# 322 اگرچه مرد عاشق در بلایست %~% چه غم چون عاقبت عین لقایست
# 323 لقا اندر بلا بنهاد جانان %~% کسی کاینجای خود را راز جانان
# 324 لقا اندر بلایست ار بدانی %~% بلاکش تا ترا باشد نهانی
# 325 حقیقت رازها مانند منصور %~% شوی از عشق خود از جزو او دور
# 326 دلا عطار با تست و تو اوئی %~% چرا چندین تو اندر گفتگوئی
# 327 نیامد آخر کار تو آغاز %~% ندیدی همچنان سر رشتهات باز
# 328 نیامد مر ترا مقصودحاصل %~% نگشتستی تو اندر عشق واصل
# 329 نیامد مر ترا آغاز و انجام %~% حقیقت میندیدی تو سرانجام
# 330 چرا چندین تو اندر گفتگوئی %~% نکردستی تو گم در جستجوئی
# 331 نکردی هیچ گم چون اصل داری %~% در اینجاگه تو بود وصل داری
# 332 نیامد وقت خاموشی ترا هان %~% که داری خویش را در نص و برهان
# 333 نیامد وقت خاموشیت آخر %~% چو مقصود تو شد در عشق ظاهر
# 334 نیامد وقت خاموشی کنونت %~% هنوز اینجا نداری تو سکونت
# 335 نیامد وقت خاموشی زمانی %~% که پردازی بهردم داستانی
# 336 نیامد وقت خاموشی بدیدار %~% که تا گردی بکلی ناپدیدار
# 337 نیامد وقت خاموشی چو منصور %~% چو گشتی در همه آفاق مشهور
# 338 نیامد وقت خاموشی چون مردان %~% که گفتی سر حقیقت تن زنی زان
# 339 ترا چون رازهست اینجای سرباز %~% مگو تو بیش از این چندین و سرباز
# 340 ترا چون هست اصل و وصل گوئی %~% بگو تا بعد از این دیگر چه جوئی
# 341 ترا چون هست اعیان آخر کار %~% بگو تا چند خواهی گفت از یار
# 342 نماندت عقل و جانت رفت از دست %~% دلت ماندست و آنت رفت از دست
# 343 کمالت ای دل بیچاره حاصل %~% شدت در آخر کار تو واصل
# 344 کمالت یافتی در آخر کار %~% برافتادست مر پرده بیکبار
# 345 کمالت یافتی اینجا شدی کل %~% حقیقت تو یقین دیدی بسی ذل
# 346 کمالت یافتی بیصورت اینجا %~% رخت بنموده است منصورت اینجا
# 347 کمالت بی نشانی بود و دیدی %~% حقیقت در سوی جانان رسیدی
# 348 کمالت بی نشانی بود از آغاز %~% که اندر بی نشان او یافتی باز
# 349 کمالت بی نشانی بود اینجا %~% از آن بودی تو بود بود اینجا
# 350 کمالت بی نشانی سوی حق بود %~% از آن صورت نشانی گوی حق بود
# 351 کمالت بی نشانی بود از دوست %~% از آن بیرون شدی چون مغز از پوست
# 352 کمالت بی نشانی بود از آن یار %~% از آن دیدی حقیقت روی دلدار
# 353 کمالت بی نشانی بود و دیدم %~% کنون اندر جلالت من رسیدم
# 354 کمالت بی نشانی در نشان شد %~% از آن اسرار پیدا و نهان بد
# 355 کمالت بی نشان شد اندر اینجا %~% چنان کز بی نشان بد اندر اینجا
# 356 کمالت عاشقان راز دیده %~% در اینجا آمده کل باز دیده
# 357 کمالت عارفان دیدند اینجا %~% از آن در دیدن دیدند بینا
# 358 گمان خویشتن هم خود بدیدی %~% یقین خود در کمال خود رسیدی
# 359 چنان بگشاده در اصل آغاز %~% که بگشاده نیامد هیچکس راز
# 360 درت باز است و نادان ره نداند %~% مر این جز مر دل آگه نداند
# 361 درت باز است آنکس راز بیند %~% که او اندر درون شهباز بیند
# 362 درت باز است آنکو دید در باز %~% حقیقت بر در درگشت سرباز
# 363 درت باز است شهبازان عالم %~% درون آیندت و بینند دردم
# 364 درت باز است ای جان جهان تو %~% نه بگذاری کسی را رایگان تو
# 365 درون خلوت خود هیچکس را %~% نرانی عاقبت شان بازپس را
# 366 مگر آنکو سر خود را ببازید %~% ترادرخلوت ای گل رایگان دید
# 367 نبیند روی تو جز سر بریده %~% حقیقت گشته و عشق تو دیده
# 368 نبیند هیچکس روی تو اینجا %~% مگر گمگشته سوی تو اینجا
# 369 نبیند روی تو جز صاحب درد %~% که آید کشته تو او بود فرد
# 370 نبیند روی تو جز ناتوانی %~% که خواری دیده باشد هر زمانی
# 371 نبیند روی تو جز دل شده باز %~% که بنمائی ورا انجام و آغاز
# 372 نبیند روی تو جز در بلاکش %~% که باشد در یقین او در بلا خوش
# 373 کسی دیدست رویت اندر آفاق %~% که چون منصور شد از جسم و جان طاق
# 374 کسی دیدست رویت در حقیقت %~% شده او کشته در کویت حقیقت
# 375 کسی دیدست روی تو ز پرده %~% که باشد خون دل در عشق خورده
# 376 کسی دیدست رویت ای شه کل %~% که آمد در بر تو آگه کل
# 377 کسی دیدست رویت در عنایت %~% که بخشیدی ورا اینجا هدایت
# 378 کسی دیدست رویت در درونش %~% که هم تو کرده مر رهنمونش
# 379 کسی دیدست جانان دید دیدت %~% که خود را پیش پا او سر بریدت
# 380 کسی دیدست رویت از تجلی %~% که چون منصور شد در عین الا
# 381 همه در حسرت این راز باشند %~% اگر اینجایگه سرباز باشند
# 382 همه در حسرتند و گفتگویند %~% توئی در اندرون در جستجویند
# 383 نداند راه جز ره کرده در تو %~% درون جسم و جان در پرده در تو
# 384 هر آنکو آمد اندر پردهات باز %~% بدید او سر خود در پردهات باز
# 385 از این پرده که اینجا بازبستی %~% حقیقت خویش را در راز بستی
# 386 ترا این پرده اینجا شد مسلم %~% که بستی بیشکیش در دید آدم
# 387 طلب کردند اندر پرده اینجا %~% ز هر سوئی بسی گم کرده اینجا
# 388 نشان از پرده اینجا میدهد باز %~% ولی کی باز بینندت باعزاز
# 389 درون پرده یا در برونی %~% ولی دانم که اندر پرده چونی
# 390 نه بیرونی ولیکن از درون تو %~% درون بگرفته و رهنمون تو
# 391 یقین کاندر درون می راز جوئی %~% ز بیرونت درون را باز جوئی
# 392 چو خورشیدی ز بیرون در درونم %~% بنور خود یقین شد اندرونم
# 393 که بر تو هم درون و هم برونست %~% از اعیان یقین بیچه و چونست
# 394 وصالت در درونم می درآید %~% اگرچه از برونم مینماید
# 395 بسی دادست اینجا گوشمالم %~% یقین هجران تو اندر وصالم
# 396 بسی خوردم غم و خون جگر من %~% نبردم راه از کویت بدر من
# 397 ره از کوی تو بیرون نیست دانم %~% که هر دو در یقین یکیست دانم
# 398 ره از کوی تو چون بر در نباشد %~% حقیقت جز یکی رهبر نباشد
# 399 بسی در کوی تو زحمت کشیدم %~% گهی در خاک و گه در خون طپیدم
# 400 بسی در کوی تو بردم غم تو %~% ندیدم هیچکس راهمدم تو
# 401 بسی در کوی تو از ناتوانی %~% حقیقت بردهام جانا تو دانی
# 402 بسی بردم در این کوی تو خواری %~% ز هر ناکس بسی فریاد و خواری
# 403 تو میدانی که عطارست خسته %~% در این کوی تو جانا دل شکسته
# 404 دل او هم تو بشکستی در اینجا %~% اگرچه بر خودش بستی در اینجا
# 405 نظر اندر دل بشکسته داری %~% از آنش با خود او پیوسته داری
# 406 از آن پیوسته با تو در نمودت %~% که بد پیوسته اندر بود بودت
# 407 از آن پیوسته شد در نور پاکت %~% که او پیوسته بد در دید خاکت
# 408 از آن پیوسته شد اندر جلالت %~% از آن پیوسته او اندر کمالت
# 409 از آن پیوسته شد در قربت تو %~% که از تو یافت جانان عزت تو
# 410 از آن پیوسته شد در دید الا %~% که هم از تو زد اینجاگه تولا
# 411 از آن پیوسته شد در حضرت تو %~% که یکی دید اندر قدرت تو
# 412 همه دیدار تو دید از یقین است %~% یقین دان او یمین اولین است
# 413 همه دیدار تو دید از یقین او %~% که بود اندر عنایت پیش بین او
# 414 وصالت را نیابد جز وصالت %~% جلالت مینبیند جز جلالت
# 415 تو هم تو خویشتن بنموده باز %~% حقیقت بود خود بربوده باز
# 416 بهردم کسوتی دیگر برآری %~% من اندر دید آنم پایداری
# 417 مرا جز دیدن تو هیچ نبود %~% از اول هیچ آخر هیچ نبود
# 418 از این جاگه کمالی یافتستم %~% از آن بد گر وصالی یافتستم
# 419 حقیقت گر چه گفت آمد پدیدار %~% درون پرده کلی خود خریدار
# 420 درون پرده بیرونم گرفتی %~% یقین در خاک و در خونم گرفتی
# 421 درون پرده در پرده تو %~% حقیقت خویشتن گم کرده تو
# 422 درون پرده در عز و اعزاز %~% همی خواهم که اندازی مراین باز
# 423 براندازی مر این پرده درآخر %~% کنی دیدار خود را جمله ظاهر
# 424 کنی دیدار مر بیچارگانت %~% که میجویند در پرده نهانت
# 425 تو اظهاری و نی در هفت پرده %~% حقیقت ره بسوی شاه برده
# 426 منم این پرده از هم بر دریده %~% به بیشرمی وصالت باز دیده
# 427 ولی چون هر نفس در پرده یابی %~% حقیقت پرده دیگر بیابی
# 428 ولی چون من چنین در رازم ای جان %~% تو خود مگشای پرده بازم ای جان
# 429 حقیقت جان و هم این پرده بگشای %~% مرا رخ از درون پرده بنمای
# 430 درون پرده را عشاق گشتی %~% مکن بر بی دلان خود درشتی
# 431 اسیران را کشی اینجا تو در ناز %~% همه کشته شدند و بس تو درناز
# 432 روا باشد که عاشق را کشی تو %~% کنی با عاشقانت سر کشی تو
# 433 همه ازوصل تو پوئی طلبکار %~% در این میدان همه گوئی طلبکار
# 434 در این میدان بخون آلودگانت %~% فتادستند مر بیچارگانت
# 435 در این میدان بسی کشتی بزاری %~% حقیقت هم تو خود رحمی نداری
# 436 در این میدان چه جای گفتگویست %~% گرم گردان کنی سر همچو گویست
# 437 در این میدان تو من گفتهام راز %~% سرم از تن تو چون گوئی بینداز
# 438 در این میدان تو من راز گفتم %~% ابا جمله حقیقت باز گفتم
# 439 در این میدان زدم من گوی شوقت %~% سخن گفتم یقین از روی ذوقت
# 440 در این میدان زنم گوی دمادم %~% که بردستم حقیقت گویت این دم
# 441 در این میدان زنم من گوی دیدت %~% شوم در عین میدان ناپدیدت
# 442 در این میدان عشقت پایدارم %~% زنم گوی حقیقت جای دارم
# 443 در این میدان منم چون گوی خسته %~% فتاده عاقبت چوگان شکسته
# 444 در این میدان اگر درتک و تازم %~% دگرگوئی دمی از عشق بازم
# 445 مکن عطار از این برگوی بازی %~% بگو تا چند خواهی گوی بازی
# 446 مکن عطار در میدان دلدار %~% چو گوئی باش سرگردان دلدار
# 447 مکن عطار در گوئی تو از راز %~% در این میدان سرت چون گوی انداز
# 448 چو گوئی سر در این میدان بیفکن %~% ز دست خویشتن چوگان بیفکن
# 449 بیفکن گوی و چوگان هر دو ازدست %~% که دیدت این زمان با یار پیوست
# 450 وصال دوست چوگانست و تو گوی %~% سخن از وصل آن چوگان همی گوی
# 451 سخن از وصل گوی و زلف چوگان %~% که دلدارست زلفش همچو چوگان
# 452 دلت در زلف چون چوگان چو گویست %~% از آن پیوسته اندر گفتگویست
# 453 از آن چوگان زلفش گوی دلها %~% در این میدان خاک افتاده غوغا
# 454 از این میدان خاک افتاده چون گوی %~% دل عشاق اندر جستن و جوی
# 455 دل تو همچو گوئی اوفتادست %~% عجائب سر در این میدان نهادست
# 456 در این میدان بسی دلهاست خسته %~% چو گوی اندر خم چوگان شکسته
# 457 بسی دلها در این میدان فتادست %~% چو گوی اندر خم چوگان فتادست
# 458 در این میدان وحدت رازدارم %~% چو گوئی درخم چوگان یارم
# 459 در این میدان وحدت راز جویم %~% که مر چوگان آن دلدار گویم
# 460 سر خود همچو گوئی باختم من %~% در این میدان عشق انداختم من
# 461 سر خود همچو گوی انداختم باز %~% در این میدان تو من باختم باز
# 462 بخواهم باخت سر مانند گوئی %~% که تا عشاق از آن مانند گوئی
# 463 چو میدانم که خواهی کشتنم زار %~% همی گویم مر این معنی بناچار
# 464 دراین میدان تو منصور دارم %~% تو چون منصور کن بر سوی دارم
# 465 نه چندانست وصف یار و میدان %~% که بتوان گفت اندر گوی و چوگان
# 466 معانی بیش از اندازه است در دل %~% که در این سر توانم کرد حاصل
# 467 معانی بیش از اندازه است در جان %~% که گنجد اندر این اجسام جانان
# 468 نمیگنجد حقیقت راز در دل %~% اگرچه من شدم از دوست واصل
# 469 نمیگنجد حقیقت ذات اینجا %~% همی پنهان کنم ذرات اینجا
# 470 رسیدست وقت کشتن چند گویم %~% توئی با من حقیقت چند جویم
# 471 توئی با ما و ما طاقت نداریم %~% در این جان و در این راحت نداریم
# 472 توئی با ما و ما ازتو پدیدار %~% بسر گشتیم عشقت را خریدار
# 473 ز وصلت ما اگر بسیار گفتیم %~% در اسرار بسیاری بسفتیم
# 474 مرا زین صورت اینجاگه برون کن %~% تنم اینجایگه پر موج خون کن
# 475 من این صورت نمیخواهم در اینجا %~% مر تا چند باشد شور و غوغا
# 476 دلم پر خون شده از بیهوده گفتن %~% نمییارد دگر جانم شنفتن
# 477 چنان جانم شده است از خویشتن پاک %~% که میخواهد که باشد خاک در خاک
# 478 چنان جانم ز خود بیزار گشته است %~% که در یکی حقیقت بازگفتست
# 479 برو ای خاک شوی خاک خوش شو %~% تو از عطار این اسرار بشنو
# 480 برو ای خاک در سوی مکانت %~% که اینجاگه بیابی جان جانت
# 481 برو ای خاک و کلی در فنا باش %~% بسوی مسکنت عین بقا باش
# 482 برو ای خاک و واصل شو تو در وصل %~% که اندر خویش خواهی یافتن وصل
# 483 برو ای خاک اندر اصل دیدار %~% هم اندر خویشتن شو ناپدیدار
# 484 برو ای خاک درعین الیقینت %~% هم اندر خویشتن بین اولینت
# 485 برو ای خاک اندر جوهر خود %~% حقیقت بازبین از خود تو در خود
# 486 برو ای خاک در کوی جانان %~% فنا شو بیشکی در کوی جانان
# 487 برو ای خاک اندر معدن کل %~% که بسیاری کشیدی رنج با ذل
# 488 برو ای خاک اندر مسکن دید %~% که خواهی شد یکی در عین توحید
# 489 برو ای خاک و بشنو راز خویشت %~% ز خود بین مر عیان آغاز خویشت
# 490 برو ای خاک و کلی شو ز خود پاک %~% که تا گردی حقیقت تو زخود پاک
# 491 فنا شو خاک آنگاهی لقا بین %~% نمود خویش بیچون و چرا بین
# 492 فنا شو خاک اندر سوی منزل %~% که مقصود تو خواهد گشت حاصل
# 493 فنا شو خاک اندر حضرت دوست %~% که خواهی گشت مغز ارچه توئی پوست
# 494 فنا شو خاک تا جانان ببینی %~% توئی راز خودت پنهان ببینی
# 495 فنا شو خاک تا یابی تو اسرار %~% که گردانم ترا از خود خبردار
# 496 فنا شو خاک تا گردی حقیقت %~% تو چون جانان شوی پاک از طبیعت
# 497 فنا شو خاک در اسرار بیچون %~% که تا جانان بیابی بیچه و چون
# 498 فنا شو خاک و لا شو تا ز الا %~% بیابی سر و کل گردی هویدا
# 499 فنا شو خاک چون دیدار گفتیم %~% ترا هر سر در این اسرار گفتیم
# 500 فنا شو خاک و اینجا باد بگذار %~% ببادش پرده و بادیش پندار
# 501 فنا شو خاک اندر باد منگر %~% که تا بادست اینجاگه سراسر
# 502 فنا شو خاک و باد از خود بینداز %~% یقین در دید جانان سر برافراز
# 503 فنا شو خاک و باد اینجا ببین تو %~% درون خویشتن را راز بین تو
# 504 فنا شو خاک و باد اینجا روانه %~% کن از خود تا تو باشی جاودانه
# 505 فنا شو خاک و باد اینجا درونت %~% بیفکن ازخود و خود کن برونت
# 506 فنا شو خاک و باد از پیش بردار %~% که تو اندر فنائی صاحب اسرار
# 507 فنا شو خاک و آب اینجا خبر کن %~% که با او بوده هم او نظر کن
# 508 فنا شو خاک و او را ده وصالش %~% چو خود اندر تجلی جلالش
# 509 فنا شو خاک و آتش را بسوزان %~% حقیقت آب در آتش فروزان
# 510 فنا شو خاک و آتش را رها کن %~% حقیقت آب و آتش هم فنا کن
# 511 فنا شو تا یکی بینی تو در چار %~% یکی اصلست آخر این بناچار
# 512  زیک اصلید اینجا بازماندید %~% ابا همدیگرش دمساز ماندید
# 513 فنا خواهید شد هر چار دوست %~% که با مغزت نخواهد ماند چون پوست
# 514 فنا خواهید شد هر چار در یار %~% حقیقت لاشوید و لیس فی الدار
# 515 فنا خواهید شد هر چار در دید %~% یکی خواهید شد در سر توحید
# 516 فنا خواهید شد هر چار در اسم %~% که پیدا هم نماند صورت و جسم
# 517 فنا خواهید شد هر چار تحقیق %~% که آخر مر شما را هست توفیق
# 518 فنا خواهید شد هر چار اینجا %~% حقیقت آن زمان گردید یکتا
# 519 فنا خواهید شد هر چار در ذات %~% یکی خواهید بودن عین آیات
# 520 فنا گردید و آنگه راز بینید %~% وصال جاودانی باز بینید
# 521 فنا گردید و آنگه جان نمائید %~% چو خورشید یقین رخشان نمائید
# 522 فنا گردید پیش از آن در اینجا %~% که گردانندتان اینجا هویدا
# 523 فنا گردید از دید زمانه %~% که تا گردید ذات جاودانه
# 524 فنا گردید همچون اصل اول %~% که خواهد بودتان اینجا مبدل
# 525 فنا گردید اندر ذات بیچون %~% که تا گردید اعیان بیچه و چون
# 526 حقیقت چون شما را رفت باید %~% چنین اینجا بماندن را نشاید
# 527 فنا گردید اینجا ای دل و جان %~% که تا یابید در خود جان جانان
# 528 حقیقت چون شما را آخر کار %~% حقیقت مر فنا آمد پدیدار
# 529 حقیقت چون زیک اصلید و جوهر %~% بمعنی هر یکی در هفت کشور
# 530 وجود آدم از بود شما شد %~% حقیقت از شما اینجا فنا شد
# 531 فنا شد از شما آدم در اینجا %~% حقیقت رفت سوی دوست یکتا
# 532 شما نیز این زمان عین فنائید %~% که اینجاگاه نقشی مینمائید
# 533 خبر دادم شما را از شما را %~% که خواهد بودتان آخر فنا را
# 534 خبر دادم شما را راز بینید %~% چنی فارغ یقین تا کی نشینید
# 535 خبر دادم شما را از خداوند %~% که کلیتان برون آرد از این بند
# 536 خبر دادم شما را بیچه و چون %~% که خواهید این زمان بودن دگرگون
# 537 شما را تا خبر باشد فنایست %~% حقیقت آخر این عین لقایست
# 538 در آخر هر چهار از هم جدائید %~% از این صورت طلبکار بقائید
# 539 در این صورت نخواهید از معانی %~% نمائید اندر اینجا جاودانی
# 540 در این صورت نمی مانید جاوید %~% بباید رفتتان در عین خورشید
# 541 بباید رفتتان در چاره نیست %~% چه غم دارید آخر چون یکی زیست
# 542 نمود بودتان در آخر کار %~% یکی خواهد بدن در عین دیدار
# 543 نمود بودتان در جمله اشیا %~% ز پنهانی شود آن لحظه پیدا
# 544 نمود بودتان در جزو و کل دید %~% شود یکی عیان در عین توحید
# 545 نمود بودتان آخر یکی است %~% اگرچه اندر اینجا بیشکی است
# 546 یکی خواهید شد در سر جوهر %~% ز باطن آنگهی آئید ظاهر
# 547 یکی خواهید بودن همچو خورشید %~% نباشدتان ز اول هست جاوید
# 548 شوید آنگه عیان گردید در یار %~% خبرتان میدهد در عشق عطار
# 549 شوید آنگه عیان و دوست گردید %~% در آخر همچو دید ذات فردید
# 550 حقیقت یار خواهی در ره خویش %~% حجاب اینجا براندازید از پیش
# 551 حجاب اینجا براندازید از رخ %~% که حقتان میدهد اینجای پاسخ
# 552 حجاب اینجا براندازید از دل %~% که مقصودست اندر دید حاصل
# 553 حجاب اینجا براندازید از جان %~% که جان تحقیق آمد دید جانان
# 554 حجاب اینجا براندازید از ذات %~% یکی گردید عین جمله ذرات
# 555 حجاب اینجا براندازید لائید %~% حقیقت اندر آن لاکل خدائید
# 556 حجاب اینجا نخواهد ماند بیشک %~% شو ای خاک مبارک در عیان یک
# 557 حجاب اینجا نخواهد ماند در ذات %~% شو از تحقیق نادان عین آیات
# 558 حجاب اینجا نماند آتش خوش %~% تو هم سوی وصال کل علم کش
# 559 سوی مسکن شو ای آتش یقین تو %~% که محوی اندر آتش همچنین تو
# 560 سوی مسکن شو ای باد همایون %~% که گفتم سر کلتان بیچه و چون
# 561 جدا خواهید شد تا خوش بدانید %~% کنون زین منزل ناخوش برانید
# 562 از این منزل برانید از دل پاک %~% حقیقت نار و ریح و آب با خاک
# 563 دل آن منزل وصال کل شما راست %~% کنون گفتم حقیقت با شما راست
# 564 در آن منزل وصال کل عیانست %~% شما را بیشکی راز نهانست
# 565 در آن منزل یکی خواهید بودن %~% بسی سر در یکی باید نمودن
# 566 شما را اول و آخر نبودست %~% حقیقت بودتان از بود بودست
# 567 شما را اول و آخر عیانست %~% در اول نقش آخر بی نشانست
# 568 شما را اول و آخر هویداست %~% حقیقت بودتان پنهان و پیداست
# 569 شما را اول و آخر یکی بود %~% ز ذات اعیان صفاتت اندکی بود
# 570 عجب اول در آن حضرت که بودید %~% از آن حضرت سوی فطرت فزودید
# 571 از آن حضرت گذر کردید بیشک %~% سوی دید صفات عقل در یک
# 572 از آن حضرت جدا گشتید بی دید %~% نه خارج بود الا عین توحید
# 573 از آن حضرت که بد اعیان ذاتش %~% گذرکردند در سوی صفاتش
# 574 حقیقت آتش از اینجا بد آنجا %~% ره بود فنا کردی هویدا
# 575 سوی بادی در اینجاگه سوی آب %~% کند گردی در اینجاگه باشتاب
# 576 سوی خاک آمدی و خاک هستی %~% حقیقت نور نور پاک هستی
# 577 سوی خاک آمدی بس خرم و خوش %~% ولی آخر شدی در عشق سرکش
# 578 سوی خاک آمدی و بود معبود %~% که تقدیر تو ازوی همچنین بود
# 579 سوی خاک آمدی از حضرت ذات %~% وطن کردی عجب در عین ذرات
# 580 سوی خاک آمدی از منزل جان %~% ترا آمد حقیقت جان جانان
# 581 سوی خاک آمدی و جان شدی تو %~% ز پیدائی خود پنهان شدی تو
# 582 سوی خاک آمدی و کل شدی راز %~% عجب دیدی ز خود انجام و آغاز
# 583 سوی خاک آمدی اول ز افلاک %~% وطنگاه تو شد این کره خاک
# 584 سوی خاک آمدی یال الثرابی %~% چو از اینجا بدانجا میشتابی
# 585 سوی خاک آمدی و نقش بستی %~% بآخر عهد در اینجا شکستی
# 586 سوی خاک آمدی و باد گشتی %~% تو زین نقش فنا آباد گشتی
# 587 سوی خاک آمدی جان ودلی تو %~% امید جان و دید حاصلی تو
# 588 سوی خاک آمدستی از تجلی %~% دگر خواهی شدن در عین الا
# 589 سوی خاک آمدی عین العیانت %~% شد از خاک نهان پیدا عیانت
# 590 سوی خاکی و باد آباد کرده %~% ز اول خیوش را کل یاد کرده
# 591 سوی خاکی و جان در وی رسیدی %~% که از نور تجلی کل پدیدی
# 592 سوی خاکی و جان از تست مشهور %~% حقیقت دانمت نور علی نور
# 593 سوی خاکی وز خاکت عیانست %~% ترا اینجا نمود جسم و جانست
# 594 سوی خاکی عیان بین ذات اینجا %~% که خواهی دید در ذرات اینجا
# 595 سوی خاکی و اسرار وجودی %~% عیان ذات را سری نمودی
# 596 سوی خاکی و سر لایزالی %~% زماضی سوی مستقبل تو حالی
# 597 سوی خاکی و نور افروز کرده %~% ز نور خویش طین فیروز کرده
# 598 سوی خاکی و هر سه از تو معروف %~% توئی عین العیان و ذات موصوف
# 599 سوی خاکی و نور در تجلی %~% ندیده این زمان اسرار مولی
# 600 تو نوری این زمان در عین ناری %~% فتاده اندر این نقش وغباری
# 601 تو نوری این زمان در خاک بوده %~% ز باد و آب مر نقشی نموده
# 602 تو نوری این زمان نار یقینی %~% در این هر سه بکل در پیش بینی
# 603 تو نوری این زمان دیدی سرانجام %~% در اینجاگاه هم آغاز و انجام
# 604 تو نوری و در این دریا فتاده %~% بهر دل شعله بر دل گشاده
# 605 تو نوری و در این دریای اسرار %~% عیان پرتو ز خود کردست اظهار
# 606 تو نوری و در این دریای جانی %~% کنون اسرار پیدا و نهانی
# 607 تو نوری ودر این دریای ذاتی %~% کنون اعیان و پنهان صفاتی
# 608 تو نوری این زمان زاندم نزاده %~% درون جسم این در را گشاده
# 609 تو نوری این دم و آن دم بدیده %~% وجودعالم و آدم بدیده
# 610 تو نوری این دم و آن دم بدیده %~% درون جان و دل آدم بدیده
# 611 تو نوری تو نوری این دم و آن نور دیدی %~% در این دم کل بدان دم در رسیدی
# 612 تو نوری این دم و آن دم نظر کن %~% جمال خویش در آدم نظر کن
# 613 تو نوری این دم و آن دم ببین تو %~% بنور خویشتن عالم ببین تو
# 614 ز نور تست اینجا آدم از گل %~% ز نورت مر ورا مقصود حاصل
# 615 ز نور تست آدم در هویدا %~% ز گرمی تو شد آدم مصفا
# 616 ز نور تست گفت و گوی آدم %~% که میگوئی حقیقت راز آدم
# 617 ز نورتست تابان جوهر دل %~% ز نورت جان شده اینجای واصل
# 618 ز نورتست تابان جوهر جان %~% چنین خاکست چون خورشید تابان
# 619 ز نورتست پیدا جوهر تن %~% دم کل میزنی در ما و در من
# 620 ز نورتست پیدا آسمانها %~% توئی اعیان یقین در جمله جانها
# 621 ز نورتست پیدا نور خورشید %~% که در وی محو خواهی ماند جاوید
# 622 ز نور تست پیدا جوهر ماه %~% ز دید تو گدازد ماه هر ماه
# 623 ز نور تست پیدا جمله انجم %~% توئی در خاک و انجم در تو شد گم
# 624 ز نورتست پیدا عرش و کرسی %~% که پیوسته توئی در نور قدسی
# 625 ز نور تست پیدا لوح بیشک %~% قلم کرده ترا اینجا از آن یک
# 626 ز نور تست پیدا جنت و حور %~% تو کردی جنت اینجاگاه مشهور
# 627 ز نور تست پیدا جمله دوزخ %~% فسرده میشود اندر تو چون یخ
# 628 ز نورتست بحر و کان و گوهر %~% حقیقت برتری از هفت اخضر
# 629 حقیقت آتشی و عشق سرکش %~% ترا دانند اینجا عشق آتش
# 630 عجب نوری که در گردون فتاده %~% ندانم تا در اینجا چون فتاده
# 631 در اینجا شورش و غوغا هم از تست %~% که این دم گرمی و سودا هم از تست
# 632 در اینجا چون نمودار صفاتی %~% ولی آخر عجائب بی ثباتی
# 633 در اینجا در رگ و پی ناب داری %~% در آن حضرت عجب اشتاب داری
# 634 در اینجا آمده از علو در سفل %~% شدی بالغ ولی ماندی عجب طفل
# 635 مکن گرمی و سودا را برون کن %~% حقیقت ذات خود را رهنمون کن
# 636 مکن گرمی که عشاق جهانت %~% همی دانند اسرار نهانت
# 637 مکن گرمی دو روزی باش فارغ %~% که خواهی گشت در آخر تو بالغ
# 638 مکن گرمی و سودا را مینگیز %~% کنون با عاشق شوریده پرهیز
# 639 مکن گرمی که این گرمی نماند %~% حقیت خشکی و تری نماند
# 640 اگرچه تو حقیقت نور جسمی %~% فتاده این زمان در چار قسمی
# 641 ز یک اصلی همان کن مر طلب تو %~% دو روزی باش با جان در ادب تو
# 642 که این با تو حقیقت انس دارد %~% ابا تو بود خود را میگذارد
# 643 اگر آبتس هم از تست جوشان %~% درون دیگ سودا در خروشان
# 644 اگر بادست دارد گرمی ازتو %~% حقیقت هست او در نرمی از تو
# 645 اگر خاکست اندر تست حیران %~% دو روزی هم ز تو ماندست تابان
# 646 اگر جانست و دل تاب تو دارد %~% نظر کردن سوی تو می نیارد
# 647 نخواهی رفت میدانند آخر %~% ترا میبنگرند اینجای آخر
# 648 دو روزی خوش بیاسا و مرو تو %~% دمی بنشین و پس چندین بدو تو
# 649 بسردانم دوئی تا جوهر ذات %~% بلای تو کشیدند جمله ذرات
# 650 اگرچه سالکانت راه کردند %~% دل خود را ز تو آگاه کردند
# 651 تو آگاهی و آگاهی نداری %~% که اینجا آنچه میخواهی نداری
# 652 نظر کن جوهر جان را تو بنگر %~% وزین جوهر سوی هر چیز مگذر
# 653 نظر کن جوهر جان و تو بشناس %~% بسر چندین مرو جانا و بشناس
# 654 نظر کن تا زجانت راز بینی %~% تو ازجانی مرو تا باز بینی
# 655 نظر کن تا زجان مکشوف گردی %~% که اندر جان کنون اعیان و فردی
# 656 نظر کن تا زجان یابی تو مر بود %~% که در جان یابیت دیدار معبود
# 657 نظر کن تا زجان کامل شوی تو %~% حقیقت هم از او واصل شوی تو
# 658 ازو واصل شوی و بازیابی %~% سزد گر در سوی کلی شتابی
# 659 ز جان واصل شو ای آتش بتحقیق %~% که ازجان باز خواهی یافت توفیق
# 660 ز جانواصل شو ای آتش عیانی %~% که تو در وی نشان بی نشانی
# 661 ز جان واصل شو اینجا باز بین راز %~% درون جان خویشی میسوز و میساز
# 662 خوشی میسوز اندر شمع جان تو %~% که دیدی این زمان خود در عیان تو
# 663 تو از جانی و تو ازجان خبردار %~% تو نیز از جان در اینجاگه خبردار
# 664 تو از جانی و جان از عین دیدست %~% دمادم با تو در گفت و شنید است
# 665 تو از جانی و جان از تو عیانست %~% حقیقت بود جوهر جان جانست
# 666 ز خود هر دو ز یک ذاتند اینجا %~% کنون در بود ذراتند اینجا
# 667 نه از هر دو یکی پیدا شدستید %~% چرا اینجایگه پیدا شدستید
# 668 نه هر دو از یکی گشتید موجود %~% حقیقت اصلتان از ذات کل بود
# 669 نه هر دو از یکی در جسم هستید %~% بصورت در دوئی اسم هستید
# 670 ز یک ذات آمدید و بود بودید %~% در آب و خاک روی خود نمودید
# 671 طلبکاراست باد وآب اینجا %~% شما را لیک خاک آید مصفا
# 672 شما را خاک دیدست ازنهانی %~% شما در خاک موجود عیانی
# 673 شما را خاک دیدست از یکی باز %~% حقیقت او زبودش بیشکی باز
# 674 شما را خاک دید و گشت واصل %~% زدیدار عیانش هست واصل
# 675 شما را خاک دید و گشت روشن %~% حقیقت هست روحانی چو گلشن
# 676 شما را خاک دید ودر نمودار %~% برون آمد زجهل و عجب و پندار
# 677 شما را خاک دید و ذات بیچون %~% شما را بوداینجا بیچه و چون
# 678 حقیقت خاک واصل از شما شد %~% ورا مقصود حاصل از شما شد
# 679 حقیقت خاک واصل از شمایست %~% از آن پیوسته در نور ولقایست
# 680 حقیقت خاک واصل شد ز جانباز %~% ز نور و نار دید اینجا نهان باز
# 681 یقین نورست جان آتش ز نارست %~% از این تا آن تفاوت بیشمار است
# 682 ولی چون اصل هر دو جوهر آمد %~% از آن ناچار اینجا برتر آمد
# 683 که جان نوریست کلی ذات دیده %~% از آن منزل بدین منزل رسیده
# 684 یقین نوریست جاناز ذات مولی %~% نمود خویش کرده راز دنیا
# 685 یقین نوریست جان اندر خداگم %~% یکی پیوسته باشد نی جداگم
# 686 چو جان نوریست آتش عین نارست %~% از آن آتش در این ناپایدارست
# 687 چو جان نوریست نار افتاده در خاک %~% از آن آتش نهاده بر سر افلاک
# 688 که تا از علو جان کلی ز ذاتست %~% بمعنی دان که معبود جهانست
# 689 حقیقت نار از عین صفاتست %~% اگرچه اصل او از نور ذاتست
# 690 نمیبینی تو آب اینجا روانه %~% نهاده سر ز عشق او بشانه
# 691 نمیبینی تو باد بی سر و پای %~% که میگردد یقین از جای بر جای
# 692 طلبکارند هر سه آتش جان %~% روان گشته بهرجائی ببین هان
# 693 طلبکارند و طالب در میانه %~% بهر جانب شده آب روانه
# 694 طلبکارند و مطلوبست در جان %~% نمیدانند که محبوبست درجان
# 695 چو مطلوبست حاصل میندانند %~% از آن چون سالکان در ره روانند
# 696 چو محبوبست اندر عین دیدار %~% نمیدانید از آن هستند ناچار
# 697 چو محبوبست اینجا می چه جوئید %~% چرا در جان عیان خود نجوئید
# 698 چرا جوئید چون مقصود حاصل %~% نمیگردید اندر عشق واصل
# 699 چو محبوبست اینجا در میانه %~% نموده روی خود او جاودانه
# 700 چو محبوبست کل بنموده دیدار %~% چرا او را همی جوئید دریار
# 701 حقیقت نور بیچونست بی مر %~% که بنماید بخود بیحد و بی مر
# 702 هزاران نقش از خاکست بسته %~% درون جان ز حضرت باز بسته
# 703 هزاران نقش خاک اینجا ظهورست %~% حقیقت جان در آن اعیان نورست
# 704 هزاران نقش از خاکست موجود %~% چه گویم اندر او دیدار معبود
# 705 هزاران نقش در خاکست نقاش %~% نموده روی خود اینجایگه فاش
# 706 هزاران نقش در خاکست پیدا %~% نموده رخ در آن جانان هویدا
# 707 هزاران نقش در خاکست بنگر %~% بجز جانان در اینجاگاه منگر
# 708 هزاران نقش در خاکست دیدار %~% در او جانان نموده رخ در اسرار
# 709 حقیقت خاک نقش جان پاکست %~% بدان این سر که جمله دید پاکست
# 710 حقیقت نقش خاک از لامکانست %~% که اندر وی نهان راز جهان است
# 711 چهارند درک تن پیدا نمودند %~% در این دیگر ز بالا برگشودند
# 712 دو از بالا دو از شیبند پیدا %~% دو از ذات و دو اندر عشق شیدا
# 713 دو از بالا حقیقت آتش و باد %~% دوئی دیگر ز شیبش کرده آباد
# 714 یکی آتش دوم بادست بنگر %~% کز آن این هر دو آبادست بنگر
# 715 یکی آتش که موجود صفاتست %~% دوم باد است کز اعیان ذاتست
# 716 سوم آبست و چارم خاک آمد %~% که درهر چار روح پاک آمد
# 717 یکی آتش که آمد سرکش عشق %~% که میخوانند او را آتش عشق
# 718 دوم باد است کاندر دم دم آمد %~% از آن دم این دم اینجا همدم آمد
# 719 سوم آبست ز اصل نور زاده %~% چنین حیران چنان در ره فتاده
# 720 چهارم خاک اصل هر سه پیداست %~% که اندر خاک از ایشان شور و غوغاست
# 721 حقیقت وصف آتش چون شنفتی %~% یقین سر آدم باز گفتی
# 722 دم باد از عیان لامکانست %~% که اندر جسم و جان راز نهانست
# 723 از آن دم باز بنگر تا بدانی %~% که یاد آمد یقین سر نهانی
# 724 از آن دم باز بنگر سوی صورت %~% فکنده دمدمه در جزو کویت
# 725 از آن دم آمد اینجا باد بیشک %~% شد ازوی جان ودل آباد بیشک
# 726 از آن دم آمد اینجا باز دیدی %~% حقیقت جز دمت او را ندیدی
# 727 از آن دم آمده راز نهانست %~% نفخت فیه من روحی عیانست
# 728 نفخت فیه من روحست در باد %~% که ذرات جهان را میدهد داد
# 729 نفخت فیه من روحست زاندم %~% که اینجا میدهد بر کل دمادم
# 730 نفخت فیه من روحست زان ذات %~% که اینجا میدهد بر جمله ذرات
# 731 نفخت فیه من روحست از اصل %~% که اینجا میدهد بر جسم و جان اصل
# 732 نفخت فیه من روحست روحست %~% که عالم را ازو فتح و فتوحست
# 733 نفخت فیه من روحست ازحق %~% که باقی میزند دم در اناالحق
# 734 نفخت فیه من روحست از راز %~% از آنجا سوی اینجا میدمد باز
# 735 نفخت فیه من روحست دمدم %~% مصفا میکند آدم ز عالم
# 736 از آن ذاتست اینجا دم دمیده %~% دم خود در دم آدم دمیده
# 737 از آن ذاتست وصل از اوست بنگر %~% حقیقت جزو و کل از اوست بنگر
# 738 از آن ذاتست زان پنهان نماید %~% جمال خویشتن در جان نماید
# 739 از آن ذاتست و پنهانست در جان %~% که دارد نفخه اندر ذات جانان
# 740 از او جسمست اینجا راز دیده %~% از او خود را حقیقت باز دیده
# 741 از او دل یافتست این روشنائی %~% که دارد یاد اسرار خدائی
# 742 از اودل یافتست اینجای آرام %~% که در دل آمد او اینجا دلارام
# 743 از او دل یافتست اسرار اینجا %~% که خود را میکند اظهار اینجا
# 744 از آن دل یافتست اسرار بیچون %~% نموده روی خود در هفت گردون
# 745 از او دل یافت راحت اندر اینجا %~% از او بیند سعادت اندر اینجا
# 746 از او دل یافت راحت هر زمانی %~% ز شوقش میکند هر دم بیانی
# 747 از او دل یافت آگاهی و جان شد %~% چو او دل در حقیقت کل نهان شد
# 748 از او دل یافت آگاهی که حق دید %~% یکی شد همچو او در عین توحید
# 749 از او دل یافت وصل وآشنائی %~% نمیجوید دمی از وی جدائی
# 750 از او دل یافت سر لامکانی %~% که او داند یقین راز نهانی
# 751 دل از بادست روحانی حقیقت %~% از او آرایشی دارد طبیعت
# 752 دل از بادست زان اینجا خبردار %~% که اندر وی شد اینجا ناپدیدار
# 753 حقیقت دل چو از بادست زنده %~% شدست از جان دلش اینجای بنده
# 754 دل بیچاره زو آرام دیدست %~% از او آغاز و هم انجام دیدست
# 755 اگرچه پیر گشت اما بخون بار %~% بود پیوسته او در رنج و تیمار
# 756 همان بادی شما را دل چو او دید %~% نظر کرد و درونش تو بتو دید
# 757 حقیقت زو خبردارست تحقیق %~% وز او دیده در اینجا سر توفیق
# 758 دل و جان هردو اندر خدمتت باد %~% همی دارد یقین ذرات آباد
# 759 دل و جان را کند خدمت در اینجا %~% از آن دریافتست قربت در اینجا
# 760 دل و جان را کند خدمت که بادست %~% وی اندر سر جانان داد داد است
# 761 حقیقت جوهری بی منتهایست %~% دل و جان و وجود از وی صفایست
# 762 حقیقت جوهری از دید یار است %~% در او اسرارهای بیشمار است
# 763 حقیقت جوهری از لااله است %~% نفخت فیه من از روح اله است
# 764 حقیقت دارد اینجا گه فنائی %~% فنا اندر فنا و در بقائی
# 765 زهی سر نفخت فیه دیده %~% از آن منزل بدین منزل رسیده
# 766 کمال بی نشانی در تو پیدا %~% توئی در راه جانان کل مصفا
# 767 کمال بی نشانی در تو موجود %~% توئی اینجا حقیقت اصل این بود
# 768 کمال بی نشانی داری اینجا %~% از آن در عشق برخورداری اینجا
# 769 دمادم میدمی در بی نشانی %~% از آن در عشق روح انس و جانی
# 770 دمادم میدمی از نفخه ذات %~% حقیت زنده گردد جمله ذرات
# 771 دمادم میدمی در آن عیان تو %~% درون جان و دل داری عیان تو
# 772 دمادم میدمی اندر درونم %~% شدستی اندر اینجا رهنمونم
# 773 دمادم میدمی از هفت گردون %~% درون جان و دلها بیچه و چون
# 774 دمادم میدمی وز آندمی تو %~% حقیقت بود ذات آدمی تو
# 775 از آن دم دمدمه انداختستی %~% درون جان و دل بشناختستی
# 776 کمال خود از آن دم اندر این دم %~% که کلی در دمیدی سوی آدم
# 777 حقیقت آدم از تو یافت اشیا %~% دم تو اندر او آمد هویدا
# 778 تو بادی مر ترا نی باد دانم %~% ترا از عین آن آباد دانم
# 779 تو از ذاتی و ذات اندر تو موجود %~% از آن پنهان شدستی تو زمقصود
# 780 همه ذرات عالم زنده از تست %~% در اینجاگه حقیقت بنده از تست
# 781 از آن دم میدمی کز بی نشانی %~% حقیقت لامکان اندر مکانی
# 782 از آن دم میدمی در جمله جانها %~% از آن جانست اصل تو هویدا
# 783 از آن حضرت خبرداری تو از ره %~% فتادستی از آن گشتی تو آگه
# 784 بسی گردیده تو شیب و بالا %~% که تا این دم شدی در عشق یکتا
# 785 بی گردیده تا راز بینی %~% در این منزل عیانت باز بینی
# 786 تو با جان هر دو جانان تو در یک %~% یکی بینند ز آب و خاک بیشک
# 787 تو با ایشان بساز و سر میفراز %~% اگرچه در یقین هستی سرافراز
# 788 تو با ایشان بساز و راز بنگر %~% درون جان شهت را باز بنگر
# 789 درون جانی و خود را خبر کن %~% شه اندر جانت در رویش نظر کن
# 790 درون جان نظر کن شاه آفاق %~% بخود بنگر که هستی تو از آن طاق
# 791 درون جان تو با او هم جلیسی %~% مصفائی نه چون نفس خسیسی
# 792 درون جان تو با یاری و او نیز %~% ترا بنموده اینجاگه همه چیز
# 793 درون جان و یارت در درونست %~% ترا در هردمی او رهنمونست
# 794 درون جانی و تحقیق دریاب %~% ز جانان سوی جان توفیق دریاب
# 795 نه جان اندر رخ جانان نگاهی %~% کن آخر هان ز ماهت تا بماهی
# 796 همه از تست و تو از جان پدیدار %~% ترا شد جان در اینجاگه خریدار
# 797 خریدارست جانت نیز هم دل %~% که تو بودی حقیقت راز مشکل
# 798 همه از تست پیدا و نهانی %~% یقین کاینجا حیات جاودانی
# 799 حقیقت زندگی اندر دم تست %~% که ریش قلبها را مرهم از تست
# 800 حقیقت زندگی در دل تو داری %~% که بود جاودان حاصل تو داری
# 801 حقیقت زندگی جمله شی آی %~% همه دانم که کل از نفخ حی آی
# 802 حقیقت نور حی لایموتی %~% که در جانها حقیقت هم تو قوتی
# 803 غذای روحی و معنی جمله %~% در این جامی و هم فتوی جمله
# 804 عیانی لیک پنهانی ز دیده %~% کسی رنگ تو در اینجا ندیده
# 805 نداری رنگ آمیزی در اینجا %~% دمادم فیض میریزی در اینجا
# 806 ز نور فیض تو عالم پر از نور %~% شد و اندر جهان گشتی تو مشهور
# 807 ترا خوانند جان چون در نهانی %~% ولی از جان یقین عین العیانی
# 808 ترا خوانند جان مر اهل معنی %~% که هر دم مینمائی راز مولی
# 809 ترا خوانند جان اینجا حکیمان %~% کجا دانندت اینجاگه لئیمان
# 810 بنورتست اشیا در حقیقت %~% که بیرون و درونی در طبیعت
# 811 ز بالا در درون نفخه دمیدی %~% درون جان تو در گفت و شنیدی
# 812 ابا تو دارم اینجا رازها من %~% که دیدم ازتو سر آوازها من
# 813 تونطقی درهمه گویا شدستی %~% درون اندر همه جویا شدستی
# 814 تو نطقی در زبان و راز گوئی %~% تو بشنیدی ز جانان بازگوئی
# 815 تو نطقی در زبان و عین گفتار %~% حقیقت رازها آری پدیدار
# 816 بگرد خاک میگردی تو دائم %~% بتو پیداست خاک و گشته قائم
# 817 بگرد خاک میگردی ز اسرار %~% ولی از چشم گشته ناپدیدار
# 818 بگرد خاک میگردی همی تو %~% درونش میدمی هر دم دمی تو
# 819 چنانت یافتم در خاک بیچون %~% که اول آمدی در هفت گردون
# 820 ز سوی ذات در عین صفاتی %~% حقیقت این زمان دیدار ذاتی
# 821 مگردان رخ ز خاک و روح اعیان %~% که میدانم ترا اسرار پنهان
# 822 زلائی این زمان در عین الا %~% حقیقت اسم دیده در مسما
# 823 مسمائی ولیکن جسم بوده %~% از اول بیشکی بی اسم بوده
# 824 همه اسم از تو موجود و تو بیجان %~% همه پیدای تو هستی تو در جهان
# 825 از آن دم چونکه یارت این دم آورد %~% از این دم آمدی ز اعیان خود فرد
# 826 ترا برتر ز آتش بینم اینجا %~% از آنت سخت من خوش بینم اینجا
# 827 که از بالا دمادم میدمی باز %~% حقیقت اندر اینجاگه باعزاز
# 828 دلا مر باد را بشناس در خود %~% مکن او رادمی مر دور از خود
# 829 از آن دم تو او را اندر اینجا %~% کز آن دم کرد جان تو مصفا
# 830 از آن دم دان تو اینجا اصل بودش %~% همین جاگه بدان مر وصل بودش
# 831 فنا شو همچو باد از آن دم ای دوست %~% که این دم نفخه است و همدم اوست
# 832 ز اصل هر چهار اینجا عیانی %~% بگفتی سر کل را تو نهانی
# 833 ز اصل این چهار آگاه گشتی %~% بدین سیر دگر زینها گذشتی
# 834 یقین هم وصل آب اینجا بیان کن %~% نمود راز او سر عیان کن
# 835 حقیقت آب را عین العیان بین %~% از او مرجمله اسرار نهان بین
# 836 اگرچه هر چهار از اصل یارند %~% در این مسکن بجانان پایدارند
# 837 از آنجا آمده هر چار اینجا %~% ز بهر دلبر عیار اینجا
# 838 ولی زابست اینجاگه جمالش %~% که اعیان آمد از نور جلالش
# 839 از آن حضرت بد اینجا بی بهانه %~% در آمد گشت اینجاگه روانه
# 840 از آن دریای بیچون آمدست او %~% در این درگاه در کلی نشست او
# 841 حقیقت آب اینجا زندگانی است %~% در او بسیار اسرار معانی است
# 842 فتاده در ره جان او خوش و تر %~% حقیقت میرود هر لحظه خوشتر
# 843 خوش و تر میرود چون باد در جان %~% کند دل را و جسم آباد در جان
# 844 خوش و تر میرود درکوی معشوق %~% بامید وصال روی معشوق
# 845 خوش و تر میرود در شی روانه %~% که تا بخشدت حیات جاودانه
# 846 خوش و تر میرود در جمله پیدا %~% حقیقت میکند هر لحظه غوغا
# 847 خوش و تر میرود در کوی دلدار %~% شود هر نقش از او اینجا پدیدار
# 848 درون باغ و بستان شادمانه %~% شود در سوی صحراها روانه
# 849 درون باغ و بستان خرم و کش %~% رود در باد و خاک و عین آتش
# 850 کند ره در سوی هر سه بتحقیق %~% یکی گردد وی اندر عز و توفیق
# 851 گهی بر صورت گندم برآید %~% گهی در صورت او جو نماید
# 852 گهی بر صورت و عین حشایش %~% کند او در بهار اینجا گشایش
# 853 گهی بر صورت انگور باشد %~% درون میوهها پرنور باشد
# 854 گهی جان بخشد اندر عین بستان %~% که شیر شوق آرد سوی بستان
# 855 ز جان کن فهم تا این سر بدانی %~% که در آبست اسرار معانی
# 856 پس آنگه از بهار میوه الوان %~% شود مر نطفه در انسان وحیوان
# 857 شود مر نطفه و بنماید اسرار %~% ز حیوان میکند انسان پدیدار
# 858 از آن هر سه وزین یک چون چهارست %~% حقیقت دید مولی آشکاراست
# 859 نظر کن نطفه را در اصل آغاز %~% که آبی بود وز آبست این باز
# 860 حقیقت بود او چون گشت نطفه %~% که تا پیدا کند همچون تو تحفه
# 861 ترا چون اصل از آب منی است %~% از آنت این همه کبر و منی است
# 862 کجا یک نطفه با دریا برآید %~% کجا یک ذره با الا برآید
# 863 حقیقت همچو آبی و تو در آب %~% نظر کن تا ببینی تابش و تاب
# 864 نظر کن آب را نور حقیقت %~% که انسان داد منشور طبیعت
# 865 همه آبست اگر تو باز بینی %~% نظر کن سوی او تا راز بینی
# 866 همه آبست و آب آید جمالش %~% که اینجا مینماید هر کمالش
# 867 همه آبست وز آبیم زنده %~% چنین آمد بنزد جان بنده
# 868 همه آبست و آب از جوهر ذات %~% شتابان میرود در جان ذرات
# 869 همه آبست و آب از جوهر کل %~% روانه درتو است و تو یقین کل
# 870 همه آبست او و در شیب و بالا %~% حقیقت راه دارد سوی الا
# 871 ز شیب هر شجر بالا شود او %~% حقیقت در سوی الا شود او
# 872 نمیبینی و آن را تا نخوانی %~% از آن ما طهور اینجا ندانی
# 873 خوشی از آن اینجا زنده باشد %~% مر او را جمله ذره بنده باشد
# 874 نمیخوانی از آنش ره ندانی %~% که سر آب در خود باز دانی
PageV02P023
# 1 از آن حضرت زمستان را نظر کن %~% دل و جانت دگر زین سر خبر کن
# 2 نه باران آید از آن حضرت پاک %~% زمستان اندر اینجا بر سر خاک
# 3 حقیقت آب آن دریای بود است %~% که در اینجا حقیقت رخ نمود است
# 4 از آن حضرت بدین منزل کند را %~% شود در کوه و یخ در کوه پیدا
# 5 حقیقت سر بیچون در بهار است %~% که رنگارنگ صنع بیشمار است
# 6 حقیقت در بهار این سر بدانی %~% که موجود است در تو این معانی
# 7 نظر کن تو بدین هرچار بیچون %~% که بنماید در او نقش دگرگون
# 8 هزاران رنگها بیرون برآرد %~% گل و شمشاد بر سنگ او نگارد
# 9 هزاران رنگ گوناگون الوان %~% ز خاک مرده پیدا میکند جان
# 10 هزاران رنگ گوناگون بصحرا %~% کند از صنع خود در آب پیدا
# 11 هزاران رنگ گوناگون ابرکوه %~% برون آرد بهار و گل به انبوه
# 12 هزاران رنگ گوناگون سوی باغ %~% بر آرد او ز صنع خود ابر راغ
# 13 همه حمد و ثنایش بر دل و جان %~% همی گویند اندر پرده پنهان
# 14 ز خود اظهار میکرد اندر اینجا %~% منقش سرخ و زرد آسوده آسا
# 15 بهر رنگی که بنماید عیان او %~% بیاید سوی خورشید جهان او
# 16 همه در آفتاب عالم افروز %~% شوند اندر بهاران شاد و فیروز
# 17 چو قرص خور سوی برج حمل را %~% روانه کرد حی لم یزل را
# 18 بود خورشید نور افروز جمله %~% از آن خواهد ورا نور و نه جمله
# 19 حقیقت چونکه خورشید حقیقی %~% کند نورش ابا جمله رفیقی
# 20 سه ماه اندر جهان فصل بهار است %~% بدان این سر که از من یادگارست
# 21 در این سه ماه عالم شاد باشد %~% ز خورشید این جهان آباد باشد
# 22 در این سه ماه عالم نور گیرد %~% جهان از نور خود منشور گیرد
# 23 جهان از نور خورتابان نماید %~% درون هر شجر صد جان نماید
# 24 جهان از نور خور تابنده باشد %~% شجرها چون مه تابنده باشد
# 25 جهان چشم و چراغی باز بیند %~% که سالی اندر این سر راز بیند
# 26 چو شش مه بگذرد بر گندم و جو %~% فکنده باشد او بر جمله پرتو
# 27 شود پخته ز نور تاب خورشید %~% دگر سوی دگر دارند امید
# 28 رساند جمله را در آخر کار %~% فرو ریزد همه گلها بیکبار
# 29 حقیقت گوسپند و گاو و اشتر %~% ز حیوانهاگیاهان میخورند پر
# 30 همه در سوی نطفه باز گردند %~% ز سر عشق صاحب راز گردند
# 31 ز سر عشق هر یک در مکانی %~% حقیقت زندگی یابند وجانی
# 32 ز سر عشق در دریای بیچون %~% نماید هر یکی نقش دگرگون
# 33 ز سر عشق در دید تجلی %~% شوند پیدا بسی در دار دنیی
# 34 در این معنی که من گفتم شکی نیست %~% که پیدائی و پنهان جز یکی نیست
# 35 همه از او شود پیدا و در آب %~% نماید صورت هر چیز دریاب
# 36 از او پیدا شود در نوبهاران %~% حقیقت میوه اندر باغ و بستان
# 37 از اول باغ پر نقش و نگارست %~% نه از یک لون اینجا بیشمار است
# 38 دگر اینجا فرو ریزد بآخر %~% کند مر میوههای خوب ظاهر
# 39 از آن ناپختگی چون پخته آرد %~% بمعیار خرد آن سخته آرد
# 40 همه لذات انسانست دریاب %~% یکی اصل دگرسانست دریاب
# 41 همه اندر خورش آن را کند اکل %~% ز دیدت این بیان بشنو از این نقل
# 42 ز دیده میکند تقریر قرآن %~% و انبتنا فها حبا تو برخوان
# 43 همه از قدرت کل آشکار است %~% بهر لونی از این کل آشکار است
# 44 همه اندر نبات اینجا یقین است %~% کسی داند که کلی دوست بین است
# 45 همه از آب موجودست دریاب %~% که پیدا میشود این جمله در آب
# 46 همه از آب موجودست میدان %~% من المأ را ز سر دوست برخوان
# 47 از آن چون میندانی اصلت اینجا %~% کجا دریابد این سر گوشت اینجا
# 48 بچشم این دیدنی کلی بدانی %~% ببینی نیز گر کلی بدانی
# 49 دل پاکیزه باید کین بداند %~% وگرنه هر کسی این را نخواند
# 50 همی خوانند قرآن جمله اینجا %~% همی دانند یک اسرار اینجا
# 51 همه خوانند قرآن و ندانند %~% از آن سر قرآن ناتوانند
# 52 همه خوانند قرآن در شریعت %~% ره او میندانند از حقیقت
# 53 همه خوانند قرآن و چه سود است %~% که کس آگه از او اینجا نبود است
# 54 همه خوانند قرآن در بر دوست %~% کسی باید که باشد رهبر دوست
# 55 همه خوانند قرآن از پی راز %~% نمییابند از اسرار کل باز
# 56 همه خوانند قرآن را در اسرار %~% ولیکن سر قرآن کی پدیدار
# 57 بود کین جان ترا زین سر حقیقت %~% درون پیدا شود از دید دیدت
# 58 حقیقت گر بقرآن بنگری تو %~% بسی خوانی در این سر رهبری تو
# 59 ترا اول بباید خواند تفسیر %~% نه بحث نفس الا در بر پیر
# 60 بر پیر حقیقت خوان تو قرآن %~% بر او یاب کلی نص و برهان
# 61 بر او خوان و معنی باز دان تو %~% بر پیر حقیقت راز خوان تو
# 62 بر او خوان تو قرآن از حقیقت %~% که او پیدا کند مر دید دیدت
# 63 بر او خوان تو قرآن و زو یاب %~% کمال جمله اشیا را از او یاب
# 64 که قرآنست اصل شیئی و لاشیی %~% حقیقت ذات پاک بیشک حی
# 65 همه معنی اول تا بآخر %~% یقین در سر قرآنست ظاهر
# 66 همه معنی اول و آخر کار %~% ز قرآنت شود اینجا پدیدار
# 67 همه معنی ز قرآن باز یابی %~% ز قرآن بیشکی این راز یابی
# 68 ز قرآن این همه شرح و بیانست %~% که در وی آشکارا ونهان است
# 69 کسی نایافت اینجا سر او باز %~% مگر اینجا حقیقت صاحب راز
# 70 کجا در پیش او دریافت تحقیق %~% وز او دریافت اینجاگاه توفیق
# 71 هر آنکو طالب قرآن شود او %~% بذات پاک قرآن بگرود او
# 72 ز قرآنش همه روشن شود پاک %~% حقیقت اندر اینجا جمله در خاک
# 73 ز قرآنش همه پیدا نماید %~% در جانش ز قرآن برگشاد
# 74 ز قرآنش نماید آنچه گفتم %~% حقیقت در این معنی که سفتم
# 75 نظر میکن ز قرآن سه عنصر %~% ز من بشنو دگر معنی چون در
# 76 زنارالله چندی جای بنگر %~% بخوان اسرار آن وزوی تو مگذر
# 77 بریح صرصر چون جمله باداست %~% ولی هر یک زیک معنی فتادست
# 78 دگر الما کل شیئ تو برخوان %~% همی مال التراث از نص قرآن
# 79 حقیقت نقش ما از آب و خاکست %~% که آب و خاک از اسرار پاکست
# 80 دگر آتش ابا باد نهانی %~% از آنجا میدهد اینجا نشانی
# 81 دو از بالا دو از شیب و چهارند %~% که اینجا در حقیقت پایدارند
# 82 یقین چون باد با آتش به پیوست %~% حقیقت آب و خاک این نقشها بست
# 83 یقین جانست اندر کل هویدا %~% نداند این سخن جز مرد دانا
# 84 یقین است اینکه نقش هر چهار اوست %~% ز نور قدس گشته آشکار اوست
# 85 ز نور قدس اظهار است جانت %~% در او پیداحقیقت بر نهانت
# 86 ولیکن چون در اینها سر بدانی %~% حقیقت این بیان ظاهر بدانی
# 87 که موجود است سر ذات در کل %~% حقیقت اوست مر ذرات را کل
# 88 برون آید بهر نوعی پدیدار %~% مر او را میشناسد صاحب اسرار
# 89 زهر نوعی که اینجا رخ نماید %~% مر او را صاحب دل جان فزاید
# 90 همه ذرات در راهند پویان %~% کمال عشق را در شوق جویان
# 91 همه ذرات جویانند اینجا %~% نموده نقش از هر گونه پیدا
# 92 همه طالب ز مطلوب حقیقت %~% نظر بگشای اندر دید دیدت
# 93 خدا در جمله ذرات دیدم %~% از آتش اندر اینجا ذات دیدم
# 94 یقین چون آتش و بادست در آب %~% حقیقت آب را هم جمله دریاب
# 95 سوم صنع است ار این می ندانی %~% که میبخشد حیات جاودانی
# 96 حقیقت آینه دانم جمالش %~% همی یابم در او عکس خیالش
# 97 یکی آیینه است آب ار بدانی %~% در او پیداست سر لامکانی
# 98 یکی آیینه است از جوهر ذات %~% که میبخشد حیات جمله ذرات
# 99 یکی آیینه پنهانست و پیداست %~% چو جان عاشقان اینجا مصفاست
# 100 یکی آیینه پر نور دیدست %~% از آن پنهان کلی زو پدیدست
# 101 حقیقت مغز آب و خاک اینست %~% از این مگذر که این عین الیقین است
# 102 یقین از آب اینجاگه توان یافت %~% کسی از آب او راز نهان یافت
# 103 نه از آبی چنان کاول بگفتم %~% در اسرار در اول بسفتم
# 104 حقیقت هر چهار از آن یکی شد %~% که دل اینجا حقیقت در یکی بد
# 105 دل وجان بسته این هر چهارند %~% ولی ایشان عجب ناپایدارند
# 106 بقای صورتی اینجا زوالست %~% تو جان بشناس کآخر آن وصالست
# 107 وصال هر چهار از جان بدانی %~% بوقتی کین جهان را برفشانی
# 108 منزه کردی از ایشان بیکبار %~% کنی هر چار اینجا ناپدیدار
# 109 چو منصور این نمود اولین دید %~% حقیقت خویش در عین یقین دید
# 110 از اول آتشی درخویشتن زد %~% پس آنگه باد بیرون کرد از خود
# 111 یقین مر خاک خود برداد بر باد %~% بسوی آب اناالحق کرد او یاد
# 112 چو آخر سوی آب او باز گردید %~% بسا عنصر اینجا در نور دید
# 113 بسوی آب خاک خود در انداخت %~% عین در آب عکسی بود بشناخت
# 114 بسوی آب شد خاکش روانه %~% اناالحق زد در اینجا بی بهانه
# 115 یکی کرد از بزرگی بر سؤال این %~% که چون وجه است برگوی حال این
# 116 گر اول زد اناالحق آخر کار %~% بآتش خویشتن راکرد افکار
# 117 بآخر خاک خود بر باد داد او %~% حقیقت عشق جانان داد داد او
# 118 پس آنگه خاک خود را آب انداخت %~% اناالحق میزد و وین جای میتاخت
# 119 چراخاموش شد در آب جانش %~% بگو با من کنون سر نهانش
# 120 جوابش داد کای پاکیزه جوهر %~% نمود او چنین پاکیزه بنگر
# 121 از آن شد سوی آبش حاصل اول %~% بآتش کرد اینجاگه مبدل
# 122 دگر مر خاک را زان داد بر باد %~% که جز جانان ندارد هیچ بنیاد
# 123 بسوی آب آخر زان درون شد %~% که آب او در اینجا رهنمون شد
# 124 یقین خویشتن در آب دریافت %~% از آن در سوی او پاکیزه بشتافت
# 125 همه آلودگی در آب پالود %~% که آب روی او از آب و گل بود
# 126 حقیقت خامشی در آب باشد %~% کسی کز بحر در غرقاب باشد
# 127 درون بحر هر کو در فتاد است %~% مر او را گفتن اینجا کی دهد دست
# 128 کسی کاندربحار عشق گم شد %~% اگرچه اصل فطرت هم از آن بد
# 129 فنای قطره اندر عین دریاست %~% از آن خاموشی اینجاگاه پیداست
# 130 اگر صد چشمه وصل رود آید %~% سوی دریا شود قطره نماید
# 131 چنان یابش که اندر چشمه بانگست %~% هزاران چشمه پیشش نیم دانگست
# 132 حقیقت قطره بد منصور ازین بحر %~% بصورت زو نهان شد در بن قعر
# 133 نهان شد قطره و صورت نهان شد %~% از آن مر بحر بیخویش و فغان شد
# 134 نهان شد قطره در بحر لاهوت %~% گهر شد ناگهان در قعر لاهوت
# 135 از آن دریا که جانها میشود گم %~% من او را قطرهام در عین قلزم
# 136 جزیره دانم این دنیا از آن بحر %~% که افتادست اینجا بر سر قفر
# 137 همه اندر جزیره چون درآئیم %~% یکی نقشی از این دنیا نمائیم
# 138 دو روزی اندر این بیغوله باشیم %~% دمی شادان دمی بیغوله باشیم
# 139 نهنگ جانستان ناگه درآید %~% از این بیغوله ما آخر رباید
# 140 نمیدانم در این بیغوله ره یافت %~% که بیرون آیم از بیغوله دریافت
# 141 در این بیغوله جانم رفت از تن %~% چنان کاینجا نماند حبه ازمن
# 142 تو ای عطار زین بحر حقیقت %~% مرو بیرون تو از حد شریعت
# 143 ابی کشتی ندانی راه کردن %~% غم بیهوده اینجاگاه خوردن
# 144 دمادم در جنون تا چند گوئی %~% درون بحری و پیوند جوئی
# 145 بیک ره خویش در دریا درافکن %~% که تا بیرون جهی از ما و از من
# 146 بیک ره خویش در دریا درانداز %~% وجود خویتشن در غم تو مگداز
# 147 سلوکت بیحد و اندازه افتاد %~% که تا در قعر بحر آوازه افتاد
# 148 تو ماندستی در این بیغوله تنها %~% اسیر ودردمند وخوار و شیدا
# 149 تمامت ماهیان آهنگ کردند %~% ز بهر جان تو اندر نبردند
# 150 بخواهندت بخوردن آخر کار %~% طمع بگسل ز خود اینجا بیکبار
# 151 شهیدانی که اندر بحر مردند %~% حقیقت دان که ایشان گوی بردند
# 152 در این بحر فنا آخر مر ایشان %~% حقیقت یافتندش جوهر جان
# 153 ز ترکیب طبایع باز رستند %~% چوجوهر در بن دریا نشستند
# 154 وصال جوهر ایشان را حقیقت %~% مسلم گشت بی نقش طبیعت
# 155 کنون چون هر چهار اینجا یقین شد %~% دلت در جوهر جان پیش بین شد
# 156 دلت درجوهر جانست ساکن %~% ولی زین چار عنصر نیست ایمن
# 157 برانداز این چهار و راه خود گیر %~% که پیش از این نباشد هیچ تدبیر
# 158 دمی در سر وحدت راز گوئی %~% ابا ایشان وز ایشان بازجوئی
# 159 برانداز این چهار برگزیده %~% که در جان و دلی کلی رسیده
# 160 تو از جان و دلی واقف بدین چار %~% فتاده در کف اینجا بناچار
# 161 بسی گفتی و بهبودی ندارد %~% ابا ایشان ز کل سودی ندارد
# 162 ندارد و سود با ایشان نشستن %~% چنین بهتر کز ایشان باز رستن
# 163 ترا چون آخر کار اینچنین است %~% دلت آخر چرا در بند این است
# 164 ولیکن حق شناسی در حقیقت %~% کز ایشان گشت پیدا دید دیدت
# 165 از ایشان وصل دنیا دست دادست %~% چرا آخر دلت زینسان فتادست
# 166 دو روزی شاد باش و اصل او بین %~% از این فرعان حقیقت اصل میبین
# 167 وصال یار از اینسان آشکارست %~% ترا با قربت ایشان چکار است
# 168 وصال یار چون زیشان پدید است %~% ترا زیشان همه گفت و شنیدست
# 169 وصال یار ایشان نیز بنمای %~% دری بر رویشان هر لحظه بگشای
# 170 وصال یار شان بنمای در دید %~% یکی کن بودشان در سر توحید
# 171 وصال یارشان بنمای هر دم %~% همیگو رازشان اینجا دمادم
# 172 مرنجانشان که آخر در زوالند %~% که همچون تو یقین در قیل و قالند
# 173 تو زیشان وصل جانان یافتستی %~% حقیقت کل اعیان یافتستی
# 174 دمی در شرع میگوئی از ایشان %~% که تا زیشان کنی پیوند جانان
# 175 همه پیوند بود و بود جانند %~% در اینجا با تو ایشان همرهانند
# 176 در اینجا با تو همراهند و همراز %~% کرم کن نازشان از خود بینداز
# 177 جفا زیشان مبین کایشان اسیرند %~% اسیرانت کجای دست گیرند
# 178 جفا زیشان مبین کایشان حقیقت %~% ز دید خود اسیرند در طبیعت
# 179 بخود اینجا نه خود پیدا شدستند %~% که ایشان نیز از او شیدا شدستند
# 180 چنان اینجا گرفتار و اسیرند %~% اسیرانت کجا دست تو گیرند
# 181 ز خود کاخر فنائی هست از ایشان %~% تو نیز اینجا فنائی دست ایشان
# 182 دلا بنواز مر هر چار اینجا %~% تو خوش میدارشان ناچار اینجا
# 183 تو خوش میدار ایشان را دو روزی %~% که ایشانند هر ساعت بسوزی
# 184 نبود جوهری دیدند در تو %~% حقیقت عین توحیدند در تو
# 185 نه خوئی تو بدیشان کرده باز %~% چو ایشان دردرون پرده راز
# 186 دلا خوش باش با ایشان بهردم %~% که ایشانند اندر پرده همدم
# 187 حقیقت همدم جانند اینجا %~% از آن پیدا و پنهانند اینجا
# 188 در آتش سرکشی دیدی ز اول %~% ولی این دم شدت اینجا مبدل
# 189 حقیقت نور او با نار پیوست %~% ز گبری این زمان زنار بگسست
# 190 مسلمان شد یکی کن درنمودش %~% بفرما اندر اینجاگه سجودش
# 191 سجودش را بفرما از یقین تو %~% حقیقت مر ورا کن پیش بین تو
# 192 دگر مر باد را آزاد گردان %~% از این بیداد او را کن مسلمان
# 193 بفرما سجدهاش در بندگی باز %~% که تا آخر کند مر بندگی باز
# 194 دگر مر آب را اینجا یقینش %~% ده و اینجا بکن مر پیش بینش
# 195 مسلمانش کن و فرمای طاعت %~% بر خاک از یقین استطاعت
# 196 حقیقت خاک اینجا خود مسلمانست %~% که بیشک مر خود او اسرار جانانست
# 197 اگرچه هر چهار از اول کار %~% بسی کردند نافرمانی یار
# 198 کنون چون با تو یک دل دریقینند %~% بجز تو هیچ در عالم نبینند
# 199 کنون چون همدم عطار گشتید %~% ز خوی نفس بدبیزار گشتید
# 200 چو کافر شد مسلمان آخر کار %~% مسلمان بایدش کردن بگفتار
# 201 کنون این هر چهار و یک صفاتی %~% یکی باشند در پاکیزه ذاتی
# 202 کنون چون این چهار ای راز دیده %~% ز جان اسرار جانان بازدیده
# 203 کنون این هر چهار اندر یکی یار %~% ز بیهوده شوند اینجای بیزار
# 204 کنون هر چهار اندر یکی دید %~% یکی بینند اندر عین توحید
# 205 چنان کاول شما را درستایش %~% ز دید ذات کردم آزمایش
# 206 شما را در یکی اصلی نمودم %~% بهر معنی شما را در فزودم
# 207 شما را در یکیتان راه دادم %~% در اینجاگه دلی آگاه دادم
# 208 شما را در یکی دیدار کردم %~% حقیقت صاحب اسرار کردم
# 209 شما را در یکی سر معانی %~% بگفتم جمله اسرار نهانی
# 210 شما را در یکی بنمودهام راز %~% حقیقت بیشکی انجام و آغاز
# 211 شما را در یکی بنمودهام ذات %~% عیان اینجایگه از سر آیات
# 212 شما را میکنم واصل در آخر %~% کنم مقصودتان حاصل در آخر
# 213 شما را میکنم واصل ز اول %~% که تا اینجا نمایندش معطل
# 214 شما را میکنم واصل از آن دید %~% که تا کلی یکی گردید توحید
# 215 شما را میکنم واصل چنان من %~% نمایم اندر آخر جان جان من
# 216 شما را میکنم واصل ز دیدار %~% در آخرتان کنم من ناپدیدار
# 217 شما را میکنم واصل زحضرت %~% که تا چون من عیان یابند قربت
# 218 شما را میکنم واصل ز اشیا %~% که بود دوست از آنست پیدا
# 219 شما را میکنم واصل ز خورشید %~% که از نور تجلی هست جاوید
# 220 شما را میکنم واصل من از ماه %~% که او نوریست هم از حضرت شاه
# 221 شما را میکنم واصل زافلاک %~% که گردانست او در حضرت پاک
# 222 شما را میکنم واصل هر چار %~% ز میکائیل کوشد صاحب اسرار
# 223 شما را میکنم واصل ز جبریل %~% ز عزرائیل آنگاهی سرافیل
# 224 شما را میکنم واصل ز هر نور %~% که در ذاتند بیشک جمله مشهور
# 225 شما را میکنم واصل من از لوح %~% شما را میدهم هر لحظه صد روح
# 226 شما را میکنم واصل قلم را %~% ندانید و زنید از خود رقم را
# 227 شما را میکنم واصل من از عرش %~% حقیقت در شما دیدار هم فرش
# 228 شما را میکنم واصل ز کرسی %~% ز موجودیت اندر روح قدسی
# 229 شما را میکنم واصل ز جنت %~% که تا افتند اندر عین قربت
# 230 شما را میکنم واصل ز اعیان %~% که اصل اینست اینجاگاه جانان
# 231 حقیقت هر چهار از دید دیدست %~% مر این اسرارها از من شنیدست
# 232 حقیقت هر چهار از بود جانست %~% بدان گفتم که این سرها بدانست
# 233 حقیقت هر چهار از راز بیچون %~% نمودست از جهان بی چه و چون
# 234 حقیقت هر چهار از بود الله %~% در اینجاگه شوید از راز آگاه
# 235 حقیقت هر چهار از دید دیدار %~% ز خود گردید اینجاگاه بیزار
# 236 حقیقت هر چهار از اصل بودش %~% که اینجا اند در گفت و شنودش
# 237 یکی بینند اینجا همچو منصور %~% که تاگردید سر تا پای کل نور
# 238 یکی بینید و جز یکی ندانید %~% وگرنه عاقبت حیران بمانید
# 239 یکی بینید در اصل حقیقت %~% بیابی جمله در عین شریعت
# 240 یکی بینید چه اول چه آخر %~% که کردم من شما را راز ظاهر
# 241 یکی بینید کل اسرار جانان %~% که آخر هستشان دیدار جانان
# 242 یکی بینید اینجا جوهر خویش %~% که اینجا گاه داری رهبر خویش
# 243 چو من یکتا شوید اینجا حقیقت %~% که تا پیدا شودتان در شریعت
# 244 در این معنی که میگویم شما را %~% حقیقت مینمایمتان خدا را
# 245 در این معنی که من میگویم از اصل %~% حقیقت مینمایمتان یقین وصل
# 246 در این معنی که میگویم ز تحقیق %~% شما را میدهم در عز و توفیق
# 247 در این معنی که میگویم در اسرار %~% شما را میکنم از کل خبردار
# 248 در این معنی که میگویم عیانی %~% شما را مینمایم جان جانی
# 249 اگر در راه حق پاکیزه گردید %~% در آخر بیشکی از عشق مر دید
# 250 شما را واصلان خوانیم آخر %~% اگر تقوی شما را گشت ظاهر
# 251 یکی بینید در تقوای جانان %~% حقیقت بیشکی معنای جانان
# 252 کنون چون آشنا گشتید با ما %~% حقیقت همچو ما گردید یکتا
# 253 تو ای عطار دمزن در خدائی %~% که آمد این زمانت روشنائی
# 254 یکی کردی ابا خود چار انباز %~% کنون هستند در دید تو دمساز
# 255 یکی کردی ابا خود بود ایشان %~% نمودی در یقین معبود ایشان
# 256 یکی کردی مر ایشان را ابا خود %~% که تا نیکو شود نزد تو هر بد
# 257 حقیقت در یکی شان راه دادی %~% اشارتشان بنزد شاه دادی
# 258 حقیقت در یکی شان کل نمودی %~% ز هر معنی در ایشان گشودی
# 259 زهر معنی بدیشان راز میگوی %~% همه از ذات مولی باز میگوی
# 260 ز هر معنی که میگوئی یقین است %~% که جان تو در ایشان پیش بین است
# 261 ز یکی گوی با ایشان تو در راز %~% حجاب از پیششان کلی برانداز
# 262 ز یکی گوی با ایشان در اینجا %~% که یکی خواهند شد در جوهر لا
# 263 فنا خواهند شد آخر از آن دید %~% یکی خواهند بد در عین توحید
# 264 حقیقت اندر اینجا آخر کار %~% ز تو خواهند گشتن ناپدیدار
# 265 حقیقت راهشان بنموده باشی %~% در ایشان همی بگشوده باشی
# 266 حقیقت از تو چون گردید واصل %~% بود مقصودشان در اصل حاصل
# 267 در ایشان مر مر ایشان را حقیقت %~% نموده باشی اینجا دید دیدت
# 268 یقین مر تیغ ایشان بهر ایشانست %~% یقین مر نوش آخر قهر ایشانست
# 269 فراق اینجایگه خواهند دیدن %~% در آخر تیغ کل خواهد چشیدن
# 270 وصال اندر فراقش باز یابند %~% در آن دم با تو اینجا راز یابند
# 271 حقیقت تیغ جانان راحت جانست %~% که آخر در حقیقت دید جانانست
# 272 دم آخر زوال جسم و جانست %~% چه غم چون عاقبت عین عیانست
# 273 دم آخر بدانید رخ نمایان %~% که آن دم رخ نماید جان جانان
# 274 حقیقت وصلتان آن دم یقینست %~% که آندمتان یقین عین الیقین است
# 275 وصالست اندر آندم تا بدانی %~% بخود اینجایگه در شک بمانی
# 276 وصالست اندر آن دم در یکی باز %~% یقین یابند آندم بیشکی باز
# 277 حقیقت وصلتان آندم میسر %~% شود کز خود برون آئید بردر
# 278 حقیقت وصلتان آندم فنایست %~% در آن عین فنا بیشک بقایست
# 279 حقیقت وصلتان در ذات باشد %~% شما را بیشکی آیات باشد
# 280 در آندم باز بیند آن نظر پاک %~% نباشد این زمان هم آب و هم خاک
# 281 نه آتش نامتان باشد نه خود باد %~% حقیقت جان جان باشید آباد
# 282 حقیقت جان جان آندم بیابند %~% درون کل در آن لحظه شتابند
# 283 حقیقت جان جان یابید در دید %~% فنا گردید اندر قرب توحید
# 284 حقیقت جان جان گردید در کل %~% نباشد بعد از آنتان رنج و هم ذل
# 285 حقیقت جان جان کردند در بود %~% که در عین ازل تقدیر این بود
# 286 قلم بنوشته بر لوح این بیانها %~% حقیقت در ازل هر جان جانها
# 287 قلم بنوشت بر لوح آنچه او گفت %~% چنین بود و چنین کرد و چنین گفت
# 288 قلم بنوشت اینجا باز بینید %~% کسانی کاندر اینجا راز بینید
# 289 قلم بنوشت اینجا سر اسرار %~% که تا خود می چه آید زان پدیدار
# 290 قلم بنوشت بر ذرات عالم %~% از آن بنماید او سر دمادم
# 291 قلم بنوشت اندر اصل فطرت %~% یکی در بعد و دیگر عین قربت
# 292 قلم بنوشت و غافل مینداند %~% که هم لوح و قلم این سر بخواند
# 293 قلم رفتست هر کس را از آن دید %~% یکی اندر بقا یک عین تقلید
# 294 قلم رفتست و میآید دمادم %~% قضا بر جان فرزندان آدم
# 295 دمادم مینماید سر بیچون %~% در این دنیا حقیقت بیچه و چون
# 296 دمادم مینماید راز ما یار %~% در این دنیا همی آید پدیدار
# 297 دمادم مینماید آنچه خواهد %~% قضای رفته را بیشک نکاهد
# 298 دمادم مینماید سر اسرار %~% نمیداند کسی کل آخر کار
# 299 قضای رفته را تدبیر مرگست %~% در آخر تا بدانی زانکه ترکست
# 300 قضای رفته را گردن نهادیم %~% ز سر از عشق ما و من نهادیم
# 301 قضای رفته را تسلیم گشتیم %~% از آن بی ترسو خوف و بیم گشتیم
# 302 قضای رفته را تدبیر اینست %~% که عطار از حقیقت پیش بینست
# 303 قضای رفتست و اکنون چاره آنست %~% که تسلیمیم و جان اندر عیانست
# 304 قضا رفتست و ما تسلیم یاریم %~% فتاده این زمان در پای داریم
# 305 قضا رفتست و من از پیش دیدم %~% ز بی خویشی همان در خویش دیدم
# 306 قضا رفتست و اکنون بر سرم باز %~% که هستم در حقیقت صاحب راز
# 307 قضا رفتست و کشتن خواهد آن دوست %~% برون آور مرا زین نقش در پوست
# 308 چو تسلیم قضایم هم تو دانی %~% مرا بنموده راز نهانی
# 309 چو تسلیم قضای تو شدستم %~% در آخر هم تو گیر ای دوست دستم
# 310 بکش عطار را تا چند گویم %~% توئی پیوند و من در گفتگویم
# 311 حقیقت از تو دارم زندگانی %~% مرا بخشیده تو رایگانی
# 312 منم منصور تو در سر اسرار %~% ز هر نوعی ز ذات تو خبردار
# 313 خبر دارم ز بود و رفته بود %~% مرا عشق تو اینجاگاه بنمود
# 314 مرا عشق تو گفت این راز اینجا %~% که ای عطار سر درباز اینجا
# 315 مرا عشق تو گفت و من شنیدم %~% حقیقت آن یقین از پیش دیدم
# 316 مرا عشق تو اینجا دستگیر است %~% اگر نه دل در این صورت اسیراست
# 317 مرا عشق تو عقل اینجا برانداخت %~% حقیقت آب را بر آذر انداخت
# 318 مرا عشق تو اینجا کرد آباد %~% که خاکم داد اینجاگاه بر باد
# 319 مرا عشق تو این هرچار یک کرد %~% کز این هر چار اینجا گشتهام فرد
# 320 یکی میبینم از عشق تو هر چار %~% چو من ایشان شده در تو گرفتار
# 321 یکی میبینم از عشقت عیانست %~% که این هر چار در ذاتت نهانست
# 322 یکی میبینم و هر چار رفتست %~% حقیقت جسم وجان این بار رفتست
# 323 یکی میبینم از عشقت سراسر %~% که خواهد رفت در عشقت مرا سر
# 324 ز عشقت آنچنان واصل شدستم %~% که ذات تو عیان حاصل شدستم
# 325 منم این لحظه فارغ دل نشسته %~% میان عاشقان فارغ نشسته
# 326 همه اندر طلب من دید مطلوب %~% عیان دارم ترا ای جان محبوب
# 327 همه اندر طلب من عاشق تو %~% در این سر فنا من لایق تو
# 328 همه اندر طلب من کل رسیده %~% حجاب بی نشانت را بدیده
# 329 همه اندر طلب من دیده رازت %~% ز شیب افتاه اینجا از فرازت
# 330 همه اندر طلب ای جان جمله %~% توئی جان و یقین جانان جمله
# 331 همه اندر طلب در عشق پویان %~% ترا اینجایگه در عشق جویان
# 332 تو معشوقی و جمله عاشق تو %~% ولی تا خود که باشد عاشق تو
# 333 تو معشوقی و کس کامی ندیده %~% در اینجاگه سرانجامی ندیده
# 334 تو معشوقی و جلمه در طلب دوست %~% توئی اینجایگه بیشک سبب دوست
# 335 تو معشوقی و جویان تو عشاق %~% همه گردند کلی گرد آفاق
# 336 تو معشوقی و سالک در ره تو %~% که تا ناگه رسد بر درگه تو
# 337 تو معشوقی و محبوب جهانی %~% میان جان و دل اینجا عیانی
# 338 تو معشوقی و عاشق در غم و رنج %~% ندیده مر ترا در اندرون گنج
# 339 تو معشوقی و عاشق بر تو سودا %~% ترا اینجا همی جوید بهر جا
# 340 تو معشوقی و عاشق در فنایست %~% همی جوید یقین دید بقایست
# 341 تو معشوقی و عاشق مانده خسته %~% در اینجا تن نزار و دل شکسته
# 342 تو معشوقی و عاشق خوار و مجروح %~% توئی در جسم ودر دل قوت روح
# 343 تو معشوقی و عشاقت طلبکار %~% شده گردان تو درعین پرگار
# 344 تو معشوقی و عاشق رهنمائی %~% درون خانه و درگشائی
# 345 تو معشوقی و بنمائی ره ای دوست %~% کنی عشاق را سر آگه ای دوست
# 346 تو معشوقی که بنمائی حقیقت %~% هر آنکس را که خواهی دید دیدت
# 347 تو معشوقی که کلی را بسوزی %~% در آن دم کآتش عشقت فروزی
# 348 کسی کو طالب راز تو باشد %~% در این سر دوست و سرباز تو باشد
# 349 کسی کو طالب راز تو گشتست %~% دودیده همچو تیراز خویش گشتست
# 350 کسی کو طالبت آمد در این راز %~% نمودی مر ورا انجام و آغاز
# 351 منم اینجا ترا ای راز دیده %~% در این جایم ترا من باز دیده
# 352 چنان در جان من بنموده راز %~% که میگوئی ز عشقم خویش را باز
# 353 چو عیسی من کنون در پای دارم %~% چو منصورت در این سر پایدارم
# 354 یقین سوی فلک امید دارد %~% مقام چارمین خورشید دارد
# 355 چنان در چارمین حیران بماندست %~% که کلی دست از خود برفشاندست
# 356 سمای چارمش چون منزل آمد %~% ز خورشید رخت او واصل آمد
# 357 اگرچه بود عیسی روح پاکت %~% خدا مانده ز آب و دید خاکت
# 358 نهانش بودش و نی بیشکی باد %~% حقیقت روح خود را کرده آباد
# 359 ز بود تو چنان نابود بوده %~% که با تو گفته و وز تو شنوده
# 360 حقیقت کرده اینجا پایداری %~% در آن منزل فرماند بزاری
# 361 بیک سوزن که کردی آن حسابش %~% حقیقت بود آن سوزن حجابش
# 362 بیک سوزن بماند اندر ره تو %~% نشسته همچنان بر درگه تو
# 363 بیک سوزن مر او را داشتی باز %~% ندیده همچنانت سر آغاز
# 364 بیک سوزن مر او را خسته کردی %~% درش از بهر این بربسته کردی
# 365 چو یک سوزن حجابست اندر این راه %~% که یارد گشت از عشق تو آگاه
# 366 چو یک سوزن حجابست اندر این سر %~% که یارد یافت دیدار توظاهر
# 367 چو یک سوزن حجاب سالکان است %~% حقیقت دید تو سر نهانست
# 368 چو یک سوزن بود اینجا حجابی %~% که یارد کرد اینجاگه عتابی
# 369 مگر آنکو بجان و سر نماند %~% بیک سوزن در این ره درنماند
# 370 بیک سوزن اگر مانی تو در راه %~% کجا آنجا رسی در حضرت شاه
# 371 بیک سوزن اگر مانی تو در راز %~% نیابی روی جانان را دگر باز
# 372 در این ره من بجان و تن نماندم %~% چو عیسی من بیک سوزن نماندم
# 373 در این ره سوزنی بدجان حقیقت %~% فنا گردم در این دریای دیدت
# 374 شکستم سوزن خود را در این بحر %~% فرو انداختستم اندر این قهر
# 375 شکستم سوزن خود تا بدانم %~% چو عیسی سوی چارم می ندانم
# 376 شکستم سوزن و رشته گسستم %~% حقیقت نیست گشتم تا که هستم
# 377 شکستم سوزن اندر عشقبازی %~% که دانستم نباشد عشق بازی
# 378 شکستم سوزن و آزاد ماندم %~% ز دید دید تو آباد ماندم
# 379 شکستم سوزن و فارغ شدم من %~% در این اسرارها بالغ شدم من
# 380 چو موسی سوی طورم هر نفس باز %~% روم در حضرت اینجا از قبس باز
# 381 چو موسی صاحب اسرار عشقم %~% از آن پیوسته در تکرار عشقم
# 382 چو موسی صاحب اسرار جانم %~% که دایم در دم عین العیانم
# 383 چو موسی من در اینجا راز دیدم %~% بطور عشق جانان باز دیدم
# 384 چو موسی دم زدم در نزد عشاق %~% فکندم دمدمه در کل آفاق
# 385 چو موسی دم زدم از دید دلدار %~% شدم در دید عشقش ناپدیدار
# 386 چو موسی دم زدم اینجا یقین من %~% که چون موسی بدم کل پیش بین من
# 387 چو موسی دم زدم زان سر بیچون %~% خدا را دیدم اینجاگاه بیچون
# 388 چو موسی دم زدم در دید وحدت %~% مرا بخشید جانان عین قربت
# 389 چو موسی یافتم سر نهانی %~% همه مکشوف کردم در معانی
# 390 چو موسی یافتم اسرار عشاق %~% بدیدم در عیان دیدار عشاق
# 391 چو موسی صاحب سر نهانم %~% از آن پیوسته در عین العیانم
# 392 چو موسی صاحب اسرار طورم %~% از آن پیوسته چون او غرق نورم
# 393 مرا نور حقیقت پیش بین شد %~% دل و جانم از آن کلی یقین شد
# 394 مرا نور حقیقت راه بنمود %~% درونم دید روی شاه بنمود
# 395 مرا نور حقیقت هست در جان %~% از آنم گفته مر اسرار پنهان
# 396 مرا نور حقیقت راهبر شد %~% دل و جانم از آن کل باخبر شد
# 397 مرا نور حقیقت روی بنمود %~% حقیقت جان ودل دیدم که او بود
# 398 مرا نور حقیقت در درونست %~% بسوی کائناتم رهنمونست
# 399 مرا نور حقیقت راز گفتست %~% همه اسرارهایم باز گفتست
# 400 مرا نور حقیقت هست در دل %~% از آنم در همه مشهور حاصل
# 401 مرا نور حقیقت در نهادست %~% در گنجینه معنی گشادست
# 402 که اینجاگه شدم بیشک عیان یار %~% مرا نور حقیقت کرد اسرار
# 403 مرا نور حقیقت کرد واصل %~% که تا یکی شد اینجا جان و هم دل
# 404 مرا پیر حقیقت پیش بین کرد %~% که تا ظلمت برفت و ماندهام فرد
# 405 مرا نور حقیقت گفت سرباز %~% همه اسرار گفت و سر من باز
# 406 مرا نور حقیقت محو آورد %~% که تا ظلمت برفت و ماندهام فرد
# 407 کنون در نور عشقم وز الهی %~% نمیگنجد برم لهو و مناهی
# 408 کنون در نور عشقم فرد مانده %~% در آخر شادم و بی درد مانده
# 409 کنون در نور عشقم سالک کل %~% که خواهم گشت آخر هالک کل
# 410 کنون در نور عشقم سر بیچون %~% فکنده خود منم در هفت گردون
# 411 کنون در نور عشقم در یکی ذات %~% یکی را کردهام در نورذرات
# 412 کنون در نور عشقم سر بریده %~% که خواهم گشت در کل سر بریده
# 413 کنون در نور عشقم در فنا من %~% ز نورش دیدهام بیشک بقا من
# 414 کنون در نور عشقم ذات جمله %~% که هستم بیشکی ذرات جمله
# 415 کنون در نور یارم دید کرده %~% برافکنده حجاب هفت پرده
# 416 مرا در نور اینجا کرد واصل %~% که شد نور حقیقت جان و هم دل
# 417 دل و جان نور شد تا راز او یافت %~% همی انجام را آغاز او یافت
# 418 دل و جان نور شد در انبیا کل %~% کزیشان دید اینجا او بقا کل
# 419 دل و جان نور شد در ذات پیوست %~% از آنش این زمان در ذات دل هست
# 420 دل و جان نور معنی در گرفتست %~% حقیقت شیب و بام و در گرفتست
# 421 دل و جان نور ذات لایزالست %~% از آن اندر تجلی جلالست
# 422 دل و جان نور در تجلی نور دارد %~% از آن ایندم دم منصور دارد
# 423 دل و جان نور در تجلی واصل اوست %~% که میدانند کاینجا جملگی اوست
# 424 دل و جان نور در تجلی ناپدیدند %~% که در نور حقیقت کل رسیدند
# 425 دل و جان نور در تجلی یافت اعیان %~% دلم جان گشت و جانم گشت جانان
# 426 دل و جان نور در تجلی وصالست %~% حقیقت در یکی دیدار حالست
# 427 دل و جان نور راز میجویند مردم %~% از آن نور تجلی را دمادم
# 428 دل و جان راز میگویند در خویش %~% که دیدستند سرها مر دو از پیش
# 429 دل و جان راز میگویند از دید %~% که بیچونست و در یکیست توحید
# 430 دل و جان راز میگویند از یار %~% وصال خویش میجویند از یار
# 431 دل و جان رازها گفتند سرباز %~% از آن عطار اینجا گشت سرباز
# 432 دل و جان هردو با عطار یارند %~% ز دیدار حقیقی بیقرارند
# 433 دل و جان هردودیدارست تحقیق %~% که اندر سر اسرارست تحقیق
# 434 دل و جان در فنا کل بود گشتند %~% کسی دیدند از آن معبود گشتند
# 435 دل و جان در فنا دیدند اعیان %~% از آن اندر فنا گشتند جانان
# 436 دل و جان هر دو جانند و کس نیست %~% یکی اندر یکی و پیش و پس نیست
# 437 یکی اندر یکی دیدند اینجا %~% شدند اندر یکی ذرات شیدا
# 438 حقیقت جان و دل در سر جانان %~% ندانستند خود را راز پنهان
# 439 دل و جان هر یکی معشوق دیدند %~% چو پیر عشق در جانان رسیدند
# 440 چو جانان رخ نمود و آشنا کرد %~% مر ایشان را در اینجاگه فنا کرد
# 441 چو جانان رخ نمود و دید بنمود %~% یکی دیدار در توحید بنمود
# 442 چو جانان در یک بد جان و دل دو %~% یکی گشتند اینجاگاه هر دو
# 443 دوئی برداشتندش از میانه %~% یکی گشتند ازوی جاودانه
# 444 یکی شد بود اشیا ازعیانی %~% ز پرده رخ نمود اینجا نهانی
# 445 ز پرده رخ نمود و راز برداشت %~% نمیدانست جان او را ببرداشت
# 446 ز پرده رخ نمود اول عیان او %~% اگر در پرده شد اینجا عیان او
# 447 ز پرده رخ نمود و راز برگفت %~% همه با عاشق سرباز برگفت
# 448 ز پرده رخ نمود اندر نهانی %~% دگر تا در نهان گوید معانی
# 449 ز پرده رخ نماید او دمادم %~% نهد بر ریش مر بیچاره مرهم
# 450 دوای دردمندان را شفا شد %~% نمیدانم که در پرده چرا شد
# 451 دمادم آنچنان عطار رخ را %~% نماید در عیان عشق او را
# 452 دمادم رخ نماید بیچه و چون %~% دگر از پرده کل آید به بیرون
# 453 نه اندردست عشاقست آن ماه %~% که رخ را مینماید گاه بیگاه
# 454 کسی کاندر سلوک راه باشد %~% یقین از ماه خود آگاه باشد
# 455 کسی کان ماه دید اینجا یقین باز %~% شد اینجا در یقین او پیش بین باز
# 456 کسی کان ماه دید اندر دل و جان %~% یقین دریافت رهبر در دل و جان
# 457 دمی غائب مشو از پرده دل %~% که ناگه بینی آن گم کرده دل
# 458 چو بردارد ز رخ می پرده خورشید %~% که مر ذرات را او نور جاوید
# 459 کند در خود کشد چون قطره دریا %~% کند اسرارها او را هویدا
# 460 دلا خورشید جان از دست مگذار %~% دمادم سوی روی او نظر دار
PageV02P024
# 1 دلا خورشید جان میبین دمادم %~% که نور اوست با نور تو همدم
# 2 دلا خورشید جان را گوش میدار %~% مشو بی عشق دل با هوش میدار
# 3 دلا خورشید جان خواهی حقیقت %~% ز نور او خبرداری حقیقت
# 4 دلا خورشید جان داری درونت %~% که نور او شد اینجا رهنمونت
# 5 دلا خورشید جان داری بدیدار %~% هم اندر نور او شد ناپدیدار
# 6 دلا خورشید جان داری تو در بر %~% حقیقت اوست سوی ذات رهبر
# 7 دلا خورشید جان داری یقینست %~% که او اندر درونت یاربین است
# 8 دلا خورشید جان داری در اسرار %~% دمی او را یقین ازدست مگذار
# 9 ترا خورشید جان چون هست حاصل %~% ازو یک لحظه دل پیوند بگسل
# 10 ترا خورشید جان چون ره نمودست %~% ترا از جان جان آگه نمودست
# 11 دمی غافل مباش ازنور او تو %~% ازو میگوی و غیر او مجو تو
# 12 دمی غافل مباش از دید جانت %~% که او آمد درون راز نهانت
# 13 یقین جان تو خورشیدست ای دل %~% کز او مقصودها کردی بحاصل
# 14 از او مقصود حاصل کرده تو %~% وگر چه در درون پرده تو
# 15 همت خورشید گرد پرده آمد %~% طلبکار تو ای گم کرده آمده
# 16 تو او گم کرده بودی بازدیدی %~% از آن هر دم هزاران راز دیدی
# 17 بنور او بدیدی نور او را %~% که نور اوست مر بین نور او را
# 18 از او مگذر وز او بین سر اسرار %~% که تا هر دو یکی باشند در اسرار
# 19 دلا داری وصال اکنون چه گوئی %~% که جان با تست جانان تو مجوئی
# 20 حقیقت نور جانت از ذات بنگر %~% که درد تست او درمانت بنگر
# 21 حقیقت نور او بنگردمادم %~% که از کل میدمد در عین این دم
# 22 وصال اینجاست منگر از وصالت %~% که بهر اینست اینجا قیل و قالت
# 23 وصال اینجاست آنکو باز بیند %~% ز جان و دل حقیقت راز بیند
# 24 یکی وصلست و چندینی طلبکار %~% حقیقت نیست چیزی جز رخ یار
# 25 یکی وصلست اینجا رخ نموده %~% نمییابند کلی درگشوده
# 26 یکی وصلست اگر داری تو دیده %~% دلا در وصل جانان در رسیده
# 27 دلا در وصل جانانی بمانده %~% چرا در وصل حیرانی بمانده
# 28 چرا در وصل حیرانی نکوئی %~% که در وصل حقیقت بود اوئی
# 29 چرا در وصل با او برنیائی %~% که این در را بیک ره برگشائی
# 30 وصالت دمبدم اینجا فراقست %~% از آن پیوستهات در اشتیاقست
# 31 وصالت هست اینجاگاه اعیان %~% مشوبر هر صفت اینجا دگر سان
# 32 طبایع را خبر کردم ز اسرار %~% تو نیز اینجایگه کردم خبردار
# 33 خبر دادم شما را دمبدم من %~% یکی کردم شما را در عدم من
# 34 شما را آنچنان واصل بکردم %~% که نقش اینجا شما نقاش کردم
# 35 چو نقاش ازلتان رخ نمودست %~% شما را مر دمی پاسخ نمودست
# 36 شما را رخ نمود اینجای نقاش %~% همی گوید شما را رازها فاش
# 37 شما را رخ نمود اینجای جانان %~% بگفت اسرارهاتان جمله اعیان
# 38 نه چندین رازهاتان گفت سرباز %~% نمود اینجا بیان انجام وآغاز
# 39 شما در وصل اینجا اصل دیده %~% ز دید او بکام دل رسیده
# 40 ز دیدش مگذرید و راز بینید %~% رخ دلدار در خود باز بینید
# 41 ز دیدش مگذر ای جان تا بدانی %~% که دید اوست در تو زان عیانی
# 42 حقیقت نور تو از نور ذاتست %~% طبایع مر ترا عین صفاتست
# 43 طبایع پرده گرد تو بسته %~% که ایشانند شاگرد تو بسته
# 44 حقیقت هر چهارت هست شاگرد %~% ببسته پرده بنگر گرد برگرد
# 45 ز شاگردان خود آگاه میباش %~% ولیکن از درون با شاه میباش
# 46 ز شاگردان نظر کن راز بیچون %~% که ایشانند نور هفت گردون
# 47 ز شاگردان نظر کن خویش بنگر %~% ترا بنهاده سر در پیش بنگر
# 48 ز شاگردان نظر کن تا بدانی %~% که از ایشان حقیقت بازدانی
# 49 ز شاگردان نظر کن راز بنگر %~% همی انجام وهم آغاز بنگر
# 50 ز شاگردان نظر کن هفت گردون %~% حقیقت بعد از آن مر راز بیچون
# 51 ز شاگردان نظر کن نه فلک تو %~% نظر کن بعد از آن را یک بیک تو
# 52 ز شاگردان نظر کن تا چه بینی %~% تو ایشان بین اگر صاحب یقینی
# 53 ز شاگردان نظر کن ذات الله %~% که از ایشان بری در ذات حق راه
# 54 ز شاگردان نظر کن نور خورشید %~% که آن نوری تو هم پیوسته جاوید
# 55 ز شاگردان نظر کن نور مه تو %~% که تا بینی در اینجا نور شه تو
# 56 ز شاگردان نظر کن مشتری هان %~% ز هر کوکب که یابی بگذری هان
# 57 ز شاگردان نظر کن عرش و انجم %~% که هفت افلاک نزد عرش شد گم
# 58 ز شاگردان نظر کن فرش بنگر %~% تو فرش اینجا بزیر عرش بنگر
# 59 ز شاگردان نظر کن بعد از آن لوح %~% که تا سر یابی اینجاگاه و صد روح
# 60 ز شاگردان نظر کن در قلم باز %~% قلم زن هرچه میخواهی رقم باز
# 61 ز شاگردان نظر کن نور و جنت %~% ز کرسی یاب بیشک عین قربت
# 62 ز شاگردان نظر کن سوی بالا %~% نظر کن بعد از آن در دید الا
# 63 ز شاگردان نظر کن جبرئیلت %~% که از حضرت همین آرد دلیلت
# 64 ز شاگردان نظر کن سر یزدان %~% ز میکائیل وجه رزق بستان
# 65 ز شاگردان نظر کن سر آن نور %~% که اسرافیل در تو میدمد صور
# 66 ز شاگردان نظر کن نور پاکت %~% که عزرائیل گرداند هلاکت
# 67 در آخر قربت بیچون بیابی %~% بگویم مر ترا که چون بیابی
# 68 دلا مگذر ز خود این لحظه در خویش %~% نظر کن بی حجاب این جمله در پیش
# 69 همه در پیش تست و تو ندانی %~% ز من اکنون همه سرباز دانی
# 70 کنونت میکنم واصل که جانم %~% که راز جملگی از دوست دانم
# 71 کنونت میکنم واصل ز دیدار %~% دلا اکنون قلم در سر نگهدار
# 72 نیم جان باتو میگویم کنون راز %~% که بستم در تو مر این پرده را باز
# 73 منت این پرده بستم تا بدانی %~% که آخر مر مرا اینجا بدانی
# 74 حقیقت رازدان و کرد کل دم %~% چو تو من نیز اندر پنج و چارم
# 75 از آن حضرت منم اینجا نمودار %~% حقیقت یافتستم سر اسرار
# 76 از آن حضرت بسوی تو رسیده %~% جمال خویشتن در تو بدیده
# 77 دلا من باتو اینجا همدمم هان %~% که میگویم ابا تو راز و برهان
# 78 دلا من با تو کلی راز گویم %~% نمود سر با تو باز گویم
# 79 بمن کن هر زمانی تو نظر باز %~% ز من دریاب اینجاگه خبرباز
# 80 ز من بین راز بیچون و چگویم %~% گه میگویم ترا و رهنمونم
# 81 همه در خویش میکن سیر ای دل %~% که مقصود تو اینجا هست حاصل
# 82 همه مقصود تو اینجاست دریاب %~% نه پنهانی یقین پیداست دریاب
# 83 تو مقصود خود از من کن بحاصل %~% که من دیدارم و همراز مشکل
# 84 از این پرده که در گرد تو بستست %~% بسی ذرات اینجا از تو مستست
# 85 زهستی گرد تو یک پرده بستم %~% ابا تو اندر این خلوت نشستم
# 86 ابا تو اندر این خلوت ندیمم %~% نمیبینی که با تو هم مقیمم
# 87 زمانی از تو فارغ من نبودم %~% ابا تو گفتم و وز تو شنودم
# 88 منم با تو دمادم راز پرداز %~% منم انجام تو و انجام وآغاز
# 89 نظر کن دل که تو بود منی پاک %~% ولیکن پرده بستم تا کنم خاک
# 90 توئی آیینه بیچون اسرار %~% جمال بی نشان از تو پدیدار
# 91 توئی آیینه لطف الهی %~% گرفته نورت ازمه تا بماهی
# 92 توئی آیینه خورشید جانها %~% همه اندر تو پیدا گشته اینجا
# 93 توئی آیینه افلاک و انجم %~% همه در تست اینجاگه دلاگم
# 94 توئی آیینه صنع ازنمودار %~% بتو پیدا شده اینجایگه یار
# 95 ز اصلکل توئی آیینه ذات %~% بگردت بسته نزد جمله ذرات
# 96 ز اصل کل تو موجودی همیشه %~% که اندر ذات کل بودی همیشه
# 97 حدیث دوست دارم دل در اینجا %~% که بود من توئی حاصل در اینجا
# 98 کنون راهت نمودم تا بدانی %~% دگر در ذرهها حیران بمانی
# 99 مشو حیران ز شاگردان صورت %~% که ایشانت همه باید ضرورت
# 100 حقیقت راه یچون کرده ایشان %~% زده بر گردت اینجا پرده ایشان
# 101 بگردت پرده عزت ببسته %~% بنزد تو ابا عزت نشسته
# 102 از آن عزت سوی تو آمده باز %~% در آخر پیش بر کردند جانباز
# 103 در این پرده توانی یافت دیدار %~% که ایشانند اندر پرده اسرار
# 104 درین پرده نمائی ره سوی ما %~% به بیرون گر شوی در پرده یکتا
# 105 در این پرده نمایم رازها من %~% دهم زین پرده هم آوازها من
# 106 در این پرده هزاران پرده دارم %~% ترا هم پرده و هم پرده دارم
# 107 در این پرده بسی کردم تماشا %~% که بنمودم عیان اینجایگه لا
# 108 در این پرده که میبینی مبین پیش %~% چو من داری حقیقت بیشکی خویش
# 109 منت همراه اینجا رهنمایم %~% منت این پرده از رخ برگشایم
# 110 درون پرده ما را طلبکار %~% کنونت آمدم اینجا پدیدار
# 111 درون پردهام من با تو بنگر %~% ز دید من دلا اینجا تو برخور
# 112 درون پردهام من سر جانان %~% ترا بنمودهام بنگر کنون هان
# 113 درون پرده در تو بی نشانم %~% چنانم سر معنی میفشانم
# 114 درون پرده ای دل در اینجا %~% که تا یکی شوی در دیدن ما
# 115 منم جان از نمودار تجلی %~% که با تو همدمم در عین دنیی
# 116 منم جان و همه در من بدیدند %~% ز من گویند هم از من شنیدند
# 117 منم جان نفخه ذات و بدان تو %~% بجز من در دو عالم می ندان تو
# 118 منم جان جوهری بندم در اسرار %~% عجائب جوهریام ناپدیدار
# 119 منم جان پرتو ذات ار بدانی %~% درونت گفتهام راز نهانی
# 120 منم جان در همه آفاق گشته %~% بدید تو چنین مشتاق گشته
# 121 منم جان عاشق تو گشته ایدل %~% که تا همچون خودت اینجای واصل
# 122 منم جان و کنم ای دل ترا من %~% یقین واصل ابی چون و چرا من
# 123 منم بر تو شده عاشق در اینجا %~% ز بهرتست ای دل شور و غوغا
# 124 ز بهر تست ای دل این همه راز %~% که میگویم ترا اینجایگه باز
# 125 منم بر تو شده عاشق دمادم %~% از آن حضرت دهم پرتو دمادم
# 126 منم عاشق توئی معشوق در دید %~% ز تو دیده خود اندر عین توحید
# 127 منم عاشق توئی معشوق اسرار %~% ز تو شد مرمرا اینجا رخ یار
# 128 منم عاشق توئی معشوق بیچون %~% منم با تو نهان در هفت گردون
# 129 منم عاشق توئی جان ودل من %~% شده از هر دو عالم حاصل من
# 130 دو عالم در تو بنهاد است دریاب %~% یقین ای دل دمادم هم خبر یاب
# 131 دو عالم در تو پنهانست آخر %~% از آن این پرده اینجاگشته ظاهر
# 132 دو عالم شد طفیلت درحقیقت %~% از آن بنمودهام دیدار دیدت
# 133 دوعالم در تو موجودست تحقیق %~% تو یاری مر جمال یار توفیق
# 134 منم یار تو تو یارمنی دوست %~% حقیقت هر دو بی مغزیم و یک پوست
# 135 حقیقت اصل ما از کردگارست %~% که ما را در درون پروردگارست
# 136 دو روزی کاندر این منزل فتادیم %~% حقیقت اندر این منزل فتادیم
# 137 دو روزی کاندر این منزل مقیمیم %~% در این پرده ابا هم ما ندیمیم
# 138 دو روزی کاندر این منزلگه یار %~% سزد گر هر دو باشیم آگه یار
# 139 دو روزی کاندر این منزل نهانیم %~% ز دید ذات بیچون در عیانیم
# 140 در این منزل حقیقت یار باشیم %~% ز وصل دوست بر خوردار باشیم
# 141 در این منزل حقیقت یار بینیم %~% دمادم اندر این خلوت گزینیم
# 142 در این منزل منم تو تو منی من %~% من و تو هردو از دیدار روشن
# 143 در این منزل وصال یار داریم %~% دو روزی کاندر این ده کار داریم
# 144 در این منزل وصال جان جانهاست %~% حقیقت بر من و تو هر دو پیداست
# 145 در این منزل در آخر چون فنائیم %~% حقیقت هر دو در بود خدائیم
# 146 دو همرازیم از آن حضرت رسیده %~% جمال دوست هرگه او شنیده
# 147 دو همرازیم از آن حضرت در اینجا %~% رسیده باز دیده جال مولای
# 148 دو همرازیم ما در قرب اعزاز %~% وصال دوست را درهمدگر باز
# 149 بدیده زان نمود خویش هر دو %~% یکی هستیم اینجا هم من و تو
# 150 کسی اینجا از آن حضرت ندیدست %~% همه جانها در اینجا ناپدیدست
# 151 من و تو در یکی این دم وصالیم %~% ز ماضی درگذشته عین حالیم
# 152 من و تو هردو از نور تجلی %~% حقیقت مستقیم و عین دینی
# 153 در این دنیا که مائیم این زمان دوست %~% یقین دانیم کاینجاگه همه اوست
# 154 من و تو این زمان در حضرت یار %~% رسیدستیم اندر قربت یار
# 155 کنون اصل دگر ماندست ای دل %~% که تا مقصود کل آید بحاصل
# 156 کنون اصل دگر اینجاست ما را %~% کز آن اصلست این درخواست ما را
# 157 من و تو هر دو در اصلیم تحقیق %~% بیا تا هر دو زان یابیم توفیق
# 158 چو چیزی نیست جز این اصل اینجا %~% بیا تا هر دو خود زان وصل اینجا
# 159 منور خود کنیم از بود احمد(ص) %~% که تا گردیم منصور و مؤید
# 160 اگرچه من که جانم در بر تو %~% حقیقت هستیم ای دل رهبر تو
# 161 یکی را دیدم اینجا هست روشن %~% نمایم مر ترا دل بشنو از من
# 162 ز سر تا پای اکنون گوش کن زود %~% مر این حلقه تو اندر گوش کن زود
# 163 وصالی دارم و دل از همه به %~% بخواهم تا نمایم مر ترا خه
# 164 وصال مصطفی اینجاست ای دل %~% ترا و من همه پیداست ای دل
# 165 وصال مصطفی ماراست دیدار %~% شدیم آخر حقیقت ناپدیدار
# 166 وصال مصطفی ماراست دریاب %~% بیا تا نگذریمش ما از این باب
# 167 وصال مصطفی دیدار دیدست %~% ز وصلش مر مرا دیدار دیداست
# 168 حقیقت من که جانم بشنو ای دل %~% وصال او از آنم گشته حاصل
# 169 حقیقت من که جان اولینم %~% حقیقت دیده و سر پیش بینم
# 170 بگشتم در همه کون و مکان باز %~% نظر کردم عیان انجام و آغاز
# 171 همه کون و مکان گردیدهام من %~% که صاحب درد و صاحب دیدهام من
# 172 همه کون و مکانم زیر پایست %~% مرا در لامکان پیوسته جایست
# 173 مکان و لامکانم هست روشن %~% که باشم دائما در هفت گلشن
# 174 مکان و لامکانم آشکاراست %~% بهرجائی مرا دیدار یار است
# 175 بهرجائی که بینی من بوم آن %~% حقیقت کرد ما را ماه تابان
# 176 همه جائی است عکس پرتو من %~% که هر خانه ز من گشتست روشن
# 177 همه جائی منم اینجا نهانی %~% یقین یکیام اندر کامرانی
# 178 حقیقت جسم بسیارست و هر یک %~% در او ام جمله جانهای بیشک
# 179 یکیام جمله اندر بود من هست %~% درون نقشها باشم ز پیوست
# 180 از آن حضرت چو در آدم رسیدم %~% دم خود در دم آدم دمیدم
# 181 از آن حضرت شدمدرجسم آدم %~% که آن دم دارم اینجاگه در این دم
# 182 دم آدم ز من روشن نمودست %~% از آنش جان من از من نمودست
# 183 دم آدم ز من تحقیق جان یافت %~% حقیقت از من اینجاگه نشان یافت
# 184 نبد پندار آدم تا من از وی %~% شدم اجسامش اندر هر رگ و پی
# 185 چواندر آدم ای دل راه دیدم %~% ترا اینجایگه ناگاه دیدم
# 186 تو ره دیدی نشانش کرده بودی %~% حقیقت منزل و در پرده بودی
# 187 در این منزل رسیده بودی اینجا %~% درون پرده بودی باز تنها
# 188 نه جانت بود نی اسم حقیقت %~% درون پرده دیدی در طبیعت
# 189 ترا این چار طبع اینجا بناچار %~% در اینجا کرده بودندت گرفتار
# 190 گرفتار بلا بودی یقین تو %~% نبودی اندر اینجا پیش بین تو
# 191 نمیدانستی اینجاگه چپ از راست %~% بدین تاریکنا بودی تو در خواست
# 192 نه ره میبینی اندر چه فتاده %~% در این دام بلا ناگه فتاده
# 193 چو من در تو رسیدم نزد آدم %~% ترا دیدم در آنجاگاه محرم
# 194 تراکردم نظر ای دل در اینجا %~% فروماندم از این مشکل در اینجا
# 195 حقیقت جسم آدم بود از گل %~% فتاده همچو او در عز و در ذل
# 196 فتاه دیدم آدم زار و مسکین %~% میان مکه و طایف دگر بین
# 197 من از آن حضرت بیچون الله %~% چو آدم یافتم اینجا بناگاه
# 198 همی فرمان از آن حضرت درآمد %~% مرا از لامکان این مژده آمد
# 199 که هان ای روح گردنده در افلاک %~% کنون شو این زمان در صورت پاک
# 200 کنون شو این زمان در سوی صورت %~% کز این صورت بیابی تو حضورت
# 201 کنون شو این زمان نزدیک ای دل %~% که مقصود تو شد اینجای حاصل
# 202 کنون شو این زمان تا جان نمائی %~% درون پرده تو پنهان نمائی
# 203 مقام تست این صورت درون شو %~% حقیقت روح امشب راز بین شو
# 204 مقام تست این خاک اندر اینجا %~% درون رو زود و روح پاک بنما
# 205 مقام تست اینجاگه جمالت %~% که اینجاگاه خواهد بد وصالت
# 206 مقام تست اینجا کن قراری %~% یقین درجزو خود میکن نظاری
# 207 مقام تست اینجا باش شادان %~% در اینجا یاب هم پیدا و پنهان
# 208 مقام تست این صورت حقیقت %~% نظر کن هم نما این دید دیدت
# 209 مقام تست این صورت ز اسرار %~% در اینجاگه شوی از دل خبردار
# 210 مقام تست جان اندر مقامی %~% درون رو زانکه اینجاگه تمامی
# 211 در این صورت فرو شو تا تو باشی %~% پس آنگاهی بما یکتا بباشی
# 212 در این صورت ابا تو راز گویم %~% حقیقت سر خود را بازگویم
# 213 در این صورت ترا اعزاز بخشم %~% ز بود خویش عز و ناز بخشم
# 214 در این صورت ترا اینجاست کاری %~% در این صورت مرایابی تو باری
# 215 در این صورت کنم روشن ترا راز %~% ببینی تو بما انجام و آغاز
# 216 در این آیینه ما کن نظر تو %~% که خواهی یافتم از ما خبر تو
# 217 ز من بشنو که من آمرزگارم %~% ترا اینجایگه پروردگارم
# 218 منم پروردگار تو که روحی %~% دهم اینجا ترا فتح و فتوحی
# 219 کنون در صورت آدم لقا شو %~% در این صورت کنون دیدار ما شو
# 220 کنون در صورت آدم یکی باش %~% دوئی منگر در این جاگه یکی باش
# 221 شکست بردار وین پرده میندیش %~% نظر میکن در اینجاگاه از خویش
# 222 منم در تو توئی از من حقیقت %~% شده در جسم او روشن حقیقت
# 223 یقینت اندر اینجا هست نوری %~% کز آن نورت رسد هر دم حضوری
# 224 حقیقت نور ما بشناس ای جان %~% درون دل ببین آن نور تابان
# 225 بدان آن نور و در وی پیش بین شو %~% درون پرده در عین یقین شو
# 226 درون پرده بنگر راز ما را %~% همی دون در یقین آغاز ما را
# 227 من ای دل دادم آدم را حقیقت %~% شدم در جسم او سوی طبیعت
# 228 یکی نوری در آن موجود دیدم %~% که آن نور از حقیقت بود دیدم
# 229 یکی نوری بد از اسرار اعیان %~% که میتابید از پیدا و پنهان
# 230 حقیقت بود نوری از سوی ذات %~% فروزان گشته اندر جمله ذرات
# 231 حقیقت نور سر لامکان بود %~% که در آدم رهش از من نهان بود
# 232 حقیقت نور ذات ای دل بدیدم %~% درون آدم اینجا آرمیدم
# 233 تودر اینجا بدی ای دل یقین هان %~% ترا دیدم درون پرده مرجان
# 234 بهم پیوسته گشتیم از نمودار %~% ترا دیدم شدی از خواب بیدار
# 235 شدی بیداردل ازخواب غفلت %~% که بردی از نفس غرقاب غفلت
# 236 شدی بیدار از من در سوی نور %~% بمن نزدیک گشتی ای ز دل زود
# 237 مرادیدی و میبشناختی راز %~% ز من دیدی حقیقت عزت و ناز
# 238 منم اعیان ذات و راز دیدم %~% ترا بشناختم چون باز دیدم
# 239 تو بودی آینه من نور در تو %~% حقیقت در یکی نه نور در تو
# 240 تو چون بیدار گشتی ازعیانی %~% منت بودم همه راز نهانی
# 241 منت اینجایگه آگاه کردم %~% حقیقت این دمت کل شاه کردم
# 242 مرا بسیار سردادست دادار %~% دلا بشنو که تا گردی خبردار
# 243 چو از حضرت در اینجا دیدهام تو %~% ز ذرات جهان بگزیدهام تو
# 244 ترا بگزیدهام در کل دنیا %~% ترا دیدم عیان سر هویدا
# 245 نظر دارد بمن جانان که جانم %~% کنون اندر تو من عین العیانم
# 246 نظر در هر دو دارد تا بدانی %~% حقیقت آن نظر از لامکانی
# 247 بود ما را دلا بشنو تو قصه %~% برون آر این زمان از خویش غصه
# 248 برون کن غصه از خود تا بیابی %~% بهرجانب چرا چندین شتابی
# 249 توئی دل من ترا دارم در اینجا %~% حقیقت بین که دلدارم در اینجا
# 250 توئی و من کنون هستمت دلدار %~% ز من این دم ز جانان شو خبردار
# 251 چو من گفتم در این اسرار رازت %~% بهر نوعی بخواهم گفت بازت
# 252 یکی اصلم از آن حضرت در اینجا %~% بگویم با تو زان قربت دراینجا
# 253 تو سالک هم منم اینجای سالک %~% حقیقت زندهام اندر ممالک
# 254 تو سالک من ترا سالک شدم بیش %~% کنون واصل شدم ازتو شدم پیش
# 255 تو این دم سالکی در پرده مانده %~% ابا صورت کنون افسرده مانده
# 256 تو این دم سالکی و راز دیده %~% جمال من در اینجا باز دیده
# 257 تو این دم سالکی در راه جانان %~% نه کلی همی آگاه جانان
# 258 تو این دم سالکی در پرده راز %~% ندیدستی حقیقت سر کل باز
# 259 تو این دم سالکی تادر یقینت %~% ببینی باز سر اولینت
# 260 تو این دم سالکی واصل شوی کل %~% مراد جاودان حاصل کنی کل
# 261 توئی سالک کنون با من سفر کن %~% ز بود من کنون در من سفر کن
# 262 توئی سالک بمن بین سربیچون %~% که بنمایم ترا کل بیچه و چون
# 263 توئی سالک بگویم با تو آخر %~% حقیقت ذات رحمانست ظاهر
# 264 توئی سالک منت در بود آدم %~% حقیقت در بر مقصود آدم
# 265 توئی سالک حقیقت اصل یابی %~% ز من در عاقبت تو وصل یابی
# 266 وصال یار اینجاگه نه بازیست %~% که هر لحظه هزاران عشقبازیست
# 267 وصال یار پیداست و ره نیست %~% حقیقت می ز کویش هیچ ره نیست
# 268 بدو یکیست وصل جاودانی %~% کسی کو یافت اصل زندگانی
# 269 کسی کاندر وصال امید دارد %~% حقیقت او دلی جاوید دارد
# 270 چو خورشیدش همی روشن بود دل %~% شود مقصود او در عشق حاصل
# 271 حقیقت اندر اینجا آخر کار %~% وصال دوست میآید پدیدار
# 272 وصال دوست از جان میتوان یافت %~% ز جان اینجای جانان میتوان یافت
# 273 اگر جانان طلبکاری ز جان یافت %~% ز جان پرسید آنگه جان جان یافت
# 274 ز جان پرس و ز جان بین راز بشنو %~% بدین گفتار پر معنی تو بگرو
# 275 ز جان پرس و ز جان واصل شو اینجا %~% که جان کردست جانان حاصل اینجا
# 276 ز جان پرس از حقیقت تا بگوید %~% دوای دل حقیقت جان بجوید
# 277 ز جان بشنو که تا آخر ز جان است %~% مرا مقصود جان عین العیان است
# 278 ز جان بشنو که جان آمد خبردار %~% دلا میگویمت از جان خبردار
# 279 حقیقت قصه جان بس درازاست %~% بشیب افتاده از زیر فرازاست
# 280 حقیقت قصه جان بس عزیز است %~% یقین در وی همی بسیار چیز است
# 281 کنون از جان و دل گفتار باقیست %~% که خواهم گفت از آن اسرار باقیست
# 282 کنون از جان و دل خواهی شنودن %~% تو آخر جان و دل مر ذات بودن
# 283 سخن از جان و دل میگویمت باز %~% که جان ودل یقین شد صاحب راز
# 284 سخن از جان ودل چون می برآید %~% حقیقت مر دل وجانها رباید
# 285 سخن از جان ودل عطار بشنفت %~% در اینجا عاقبت با سالکان گفت
# 286 سخن از جان و دل گوید حقیقت %~% از آن شد جان و دل بیشک طبیعت
# 287 سخن از جان و دل گویم دمادم %~% که این دم یافتیمت بود آدم
# 288 سخن از جان ودل بیرون نهادم %~% حقیقت در بر بیچون نهادم
# 289 سخن از جان ودل میگویمت باز %~% که از جان دل آمد سر این راز
# 290 سخن چون جان کند تقریر با دل %~% مراد اندر حقیقت جمله حاصل
# 291 سخن چون جان بگوید با دل اینجا %~% شود مقصود کلی حاصل اینجا
# 292 سخن جان گفت و چندی دل شنیدست %~% ولیکن دل حقیقت آن ندیدست
# 293 سخن جان گفت هم چندی بگوید %~% دوای دل همین جاگه بگوید
# 294 سخن جان گوید و دل بشنود باز %~% در این گفتار بیچون بگرود باز
# 295 سخن جان گوید از دیدار گوید %~% حقیقت بادل بیدار گوید
# 296 دل بیدار دارد گوش با جان %~% حقیقت زآنکه دارد سر جانان
# 297 دل بیدار هرگز مینمیرد %~% که ازجان این بیانها یاد گیرد
# 298 دل بیدار کی غافل شود زین %~% که امیدش یقین حاصل شود زین
# 299 دل بیدار جان با دیده یار است %~% مر او را اندر اینجا دید یار است
# 300 دل بیدار اینجا راز جانش %~% همی گوید حقیقت در نهانش
# 301 دل بیدار جان میگویدش باز %~% درون پرده زان میگویدش راز
# 302 دل بیدار از جان میستاند %~% همی منشور عشقش باز خواند
# 303 ابا ذرات تا ایشان بدانند %~% حقیقت سر عشق از جان بدانند
# 304 حقیقت جان خبردارست از دل %~% دل از جان میکند مقصود حاصل
# 305 حقیقت جان خبردارست از آن راز %~% از آن بادل دهد اینجا خبرباز
# 306 کجا گشتست اندر گرد آفاق %~% حقیقت جانست اندر جملگی طاق
# 307 همه جانست و دل گر باز بینی %~% یکی اصلست اگراین راز بینی
# 308 همه جان و دلست اندر حقیقت %~% یکی پرده است بسته این طبیعت
# 309 همه جان و دل است ار می بدانی %~% نمیداند کس این راز نهانی
# 310 همه جانست و دل اندر بدیدار %~% در آخر جان شده ازدل خبردار
# 311 همه جانست و جانان سر جانست %~% حقیقت دوست اندر جان عیانست
# 312 همه جانست و جانان واقف جان %~% حقیقت اوست اینجا واصف جان
# 313 همه جانست و جانان راز گوید %~% ابا جان دل ز جان می راز جوید
# 314 همه جانست و جانان آفتابست %~% حقیقت جان برش چون ماهتابست
# 315 همه جانست و جانان رخ نموده %~% حقیقت نور جان هر دم فزوده
# 316 همه جانست وجانان آشکارست %~% حقیقت جان یقین دیدار یارست
# 317 همه جانست و جانان در بر جانست %~% در اینجاگاه او مر رهبر جانست
# 318 ز جانان گشت مشتق جان طبیعت %~% وطن گاه عیانش شد حقیقت
# 319 ز جانان گر خبرداری توجان بین %~% درون جان تو جانان را عیان بین
# 320 سخن ازجان شنو اکنون تو ای دل %~% که تا می باز دانی راز مشکل
# 321 سخن ازجان شنو کو باز گوید %~% ترا اسرار کلی راز جوید
# 322 ز جان هر کو خبردار است اینجا %~% چو دل در راز بیدار است اینجا
# 323 بسی جان دادگان در دل رسیدند %~% کمال جان جانان میندیدند
# 324 طلب کردند اول دل در اینجا %~% که تا یابند راز مشکل اینجا
# 325 طلب کردند دل تا باز جویند %~% حقیقت از دل اینجا راز جویند
# 326 چو اندر قربت دل راه بردند %~% ز دل در جان رهی ناگاه بردند
# 327 ز دل در جان نظر کردند آخر %~% که جان پنهان شد و دل گشت ظاهر
# 328 ز ظاهر میتوان دیدن یقین چیز %~% ولیکن مینداند هر کسی نیز
# 329 که ازجان وصل جانان میتوان یافت %~% یقین منصور از این راز نهان یافت
# 330 کسی کز جان حقیقت جست اسرار %~% حقیقت رخ نمودش بیشکی باز
# 331 خب راز جان بپرس و زو یقین بین %~% تو جان را دید راز اولین بین
# 332 قل الروح است من امر از سوی ذات %~% دمیده نفخه اندر جمله ذرات
# 333 قل الروحست ازدیدار بیچون %~% نموده روی در دل بیچه و چون
# 334 قل الروح است سر ذات دیده %~% حقیقت عین مر آیات دیده
# 335 قل الروحست عاشق داند این راز %~% که اودیدست این معنی سرباز
# 336 قل الروح ار در این جا باز بینی %~% حقیقت جان تو هر راز بینی
# 337 قل الروح از بدانی آخر کار %~% حجابت او براندازد بیکبار
# 338 قل الروح ار بدانی وصل یابی %~% که او اصل است هم زو وصل یابی
# 339 قل الروح ار بدانی زنده گردی %~% درون جزوو کل تابنده گردی
# 340 قل الروح ار بدانی دید یارست %~% که بنموده رخ اینجا پنج و چارست
# 341 قل الروح از بیابی در درونت %~% حقیقت او کند مر رهنمونت
# 342 قل الروح ار بیابی در جهان تو %~% یکی گرداندت اندر مکان تو
# 343 قل الروح ار بدانی در همه جا %~% کند در آخر کارت چو یکتا
# 344 قل الروح ار بدانی مر توانی %~% که میگوید ترا کل معانی
# 345 قل الروحست اینجا در دمیده %~% در این دم در دم واصل رسیده
# 346 قل الروح است در دل آشکاره %~% حقیقت خود بخود در حق نظاره
# 347 کسی کین سر بداند جان شود او %~% اگر راز نهان مینشنود او
# 348 حقیقت جانست اینجا نفخه ذات %~% مزین کرده اینجا جمله ذرات
# 349 حقیقت پرده او جسم آمد %~% خدا بود و در اینجا اسم آمد
# 350 در این بیت ار توانی راه بردن %~% رهی زینجا بسوی شاه بردن
# 351 ولیکن ظاهرست احکام صورت %~% ز دل وز جان بباید گفت نورت
# 352 کز اینجا میبتابد روشنائی %~% رسیم آنگاه در عین خدائی
# 353 سخن بسیار گفتیم از حقیقت %~% ولیکن راز بیچون در شریعت
# 354 توان دانست تا یکی شود دید %~% حقیقت جسم و جان در سر توحید
# 355 سخن قانون عقل آمد در این راه %~% چنین پرداخت اینجا بیشکی شاه
# 356 نمود جملگی در جسم آمد %~% همه بیدار دید اسم آمد
# 357 یکایک را همی تقریر کردن %~% ز شرع و دید جان تفسیر کردن
# 358 سخن ز اندازه گر بسیار گفتیم %~% حقیقت بیشکی با یار گفتیم
# 359 سخن چون جملگی از دید یار است %~% ولیکن از معانی بیشمار است
# 360 بصبر اینجا شود مقصود حاصل %~% حقیقت دل شود از روح واصل
# 361 دگر جسم از دلش امید یابد %~% که تا جان دید دید دید یابد
# 362 دل و جان آشنای کردگارست %~% بنزد عاشقان دیدار یارست
# 363 کنون تن دل کن و دل کن یقین جان %~% کز این معنی بیابی سر جانان
# 364 دلت آیینه سر جلالست %~% ولیکن جان یقین عین وصالست
# 365 دلت آیینه شد تا جان نماید %~% ز جان آنکه رخ جانان نماید
# 366 دلت آیینه شد از دید صورت %~% میاور سوی او دیگر کدورت
# 367 دلت آیینه سر تجلی است %~% کز این آیینهات امروز پیداست
# 368 دلت را داد زنده همچو عیسی %~% که تا گردد حقیقت آن مصفا
# 369 ترا عیسی درون دل نشسته %~% بتقوی از طبیعت باز رسته
# 370 ترا عیسی جان در آسمانست %~% بچارم در چنین شرح و بیانست
# 371 ترا عیسی جان باید نظر داشت %~% که او اینجا و آنجا را خبر داشت
# 372 دمادم گوش کن در عیسی جان %~% که خواهد کردن او را ذات و برهان
# 373 ز عیسی بشنوی اسرار آن دید %~% که در جام حقیقت جان جان دید
# 374 چهارم آسمان دل مصفاست %~% حقیقت منزل و مأوای عیسی است
# 375 در اینجا عین جان بازماندست %~% که اندر شوق صاحب راز ماندست
# 376 از آن ره سوی عیسی برده تو %~% حققت زنده ور نه مرده تو
# 377 اگر در محنت عیسی رسیدی %~% حقیقت ذات در چارم بدیدی
# 378 از آن عیسی بچارم باز ماندست %~% که اندر شوق صاحب راز ماندست
# 379 یقین در چار طبع خود تو بنگر %~% که چارم آسمانست ودو منگر
# 380 در این چارم سما در سوزن جسم %~% بمانده لاجرم در صورت اسم
# 381 ولی چون رازدار آمد چه باکست %~% که عیسی مصفا ذات پاکست
# 382 نه او از باب پیدا شد حقیقت %~% که مریم بکر بود و بی طبیعت
# 383 در این معنی بسی شرح است بسیار %~% ولیکن میرود کآرد پدیدار
# 384 سخن تا آخری آید سرانجام %~% بیابد در یقین آغاز و انجام
# 385 خبرداری که عیسی جمله دیدست %~% ابا تو گفته و سر ناپدیدست
# 386 حقیقت عزلتی جسته ز دنیا %~% چو روح القدس او رسته ز دنیا
# 387 از آن دنیا رها کردست از دید %~% که اینجا یافتست او سر توحید
# 388 از آن دنیا رها کردست آن ماه %~% که مکشوفست او را حضرت شاه
# 389 از آن دنیا رها کرده ز عزلت %~% که اینجا دید بیشک سر قربت
# 390 در آن منزل که او آگاه او شد %~% حقیقت جمله او رادید و او بد
# 391 در آن منزل چو روح الله بنشست %~% حقیقت روح شد الله پیوست
# 392 در آن منزل وصالش روی بنمود %~% تو پنداری حجابش سوزنی بود
# 393 درآن منزل که عیسی دارد اکنون %~% بر آن برگ کاهی هست گردون
# 394 در آن منزل وصال عاشقانست %~% کسی کین یافت اینجا عاشق آنست
# 395 در آن منزل اگر ره برده باز %~% برو زینجا و این پرده برانداز
# 396 در آن منزل وصال اندر وصالست %~% حقیقت کل تجلی جلالست
# 397 در آن منزل هر آنکس کو خبر یافت %~% چو عطار اندر اینجا در نظر یافت
# 398 نظر کن باز تا منزل ببینی %~% ز جان بنگر یقین تا دل ببینی
# 399 نظر کن باز اندر منزل جان %~% که دل خوانند او را جمله مردان
# 400 نظر کن دل که دل مأوای عیسی است %~% حقیقت عیسی جانت در آنجاست
# 401 نظر کن در دل و عیسی تو بنگر %~% ز عیسی جوی ذات و زو تو مگذر
# 402 نظر کن در دل عیسی یقین بین %~% مر او را اندر اینجا پیش بین بین
# 403 نظر کن در دل و عیسی تو بشناس %~% که عیسی جانست جان اینجا تو بشناس
# 404 بمنزلگاه دل دارد وطن او %~% حقیقت دید جان خویشتن او
# 405 چنان واصل بود در منزل دل %~% که یکسانست او را راه و منزل
# 406 در اینجا راز اشیا بازدیدست %~% حقیقت ذات یکتا بازدیدست
# 407 در اینجا ذات کل او را عیانست %~% ز چارم مر ورا سر نهانست
# 408 حقیقت سالک اینجاگه بیندیش %~% که عیسی داری اینجاگاه در پیش
# 409 ترا عیسی حقیقت بیش باشد %~% که در هر کار پیش اندیش باشد
# 410 ز عیسی غافلی ای بیوفا تو %~% از آن اینجا نداری این صفا تو
# 411 ز عیسی غافلی تو در شب و روز %~% از آن از وی نمیگردی تو پیروز
# 412 بچشم اول جمال او نظر کن %~% همه ذرات از عیسی خبر کن
# 413 ز عیسی غافلی او را ندیده %~% کنون بگشای اینجا گاه دیده
# 414 بچشم دل توانی دید عیسی %~% که تا یابی تو دید دید عیسی
# 415 همه ذرات با عیسی ابرراز %~% ولی عیسی در اینجاگاه میتاز
# 416 نمییابند از آن غافل بماندند %~% چنین اینجای بیحاصل بماندند
# 417 دل اینجا این زمان اسرار عیسی %~% حقیقت مر ورا گشته است پیدا
# 418 وصال جان بخواهد یافت تحقیق %~% که تا جانست جان را هست توفیق
# 419 چو عیسی در درون پرده باشد %~% چرا ذرات او گم کرده باشد
# 420 چو عیسی همچو خورشید است تابان %~% درون پرده چارم شده جان
# 421 حقیقت با دل اینجاگه سخن گفت %~% دل آن اسرار دیگر باز بشنفت
# 422 رها کردیم اول قصه جان %~% که بادل رازها میگفت پنهان
# 423 کنون بر سوی آن سرباز کردیم %~% در آن اسرار صاحب راز کردیم
# 424 حقیقت قصه جان سر جان بود %~% که میگفت او ابا دل باز بشنود
# 425 توئی جان و توئی دل تا بدانی %~% اباتست این همه راز نهانی
# 426 حقیقت قصه دل گوش کن تو %~% از این معنی دلت بیهوش کن تو
# 427 از آن دم گفت جان بادل یقین باز %~% حقیقت سر خود را در یقین باز
# 428 که من چون سوی آدم آمدم باز %~% حقیقت دیدم او را صاحب راز
# 429 تو بودی در درون من از برونت %~% نظر کردم شدم سوی درونت
# 430 چودیدم دل یکی نوری ترا من %~% که دیدم نور را سوی لقا من
# 431 حقیقت نور پاک مصطفی بود %~% که نورش بیشکی نور خدا بود
# 432 نظر کردم و درآن نور حقیقت %~% که میتابید در تو در طبیعت
# 433 منور بودپرده از جمالت %~% سوی پرده فکنده اتصالت
# 434 منور گشته دیدم چشمت ای دل %~% ترا آن نور اینجاهست حاصل
# 435 نظر کن نور احمد در درونت %~% دلا تا هست اینجا رهنمونت
# 436 بدان نور محمد(ص) راز دریاب %~% همی انجام با آغاز دریاب
# 437 چونور مصطفایت رهنمونست %~% ترا این دم کنون عزت فزونست
# 438 از آن حضرت بپرسیدم چنین باز %~% که نور کیست با این عز و اعزاز
# 439 نمیدانستم اول نور جانان %~% که تا آمد مرا منشور جانان
# 440 حقیقت جان تو هم این نور داری %~% از او این عز و این منشور داری
# 441 تو داری نور اندر دل یقین است %~% که نور رحمة للعالمین است
# 442 از آن حضرت بپرسیدم چنین باز %~% که نور چیست با این عزت و ناز
# 443 ندا آمد که نور احمد ماست %~% که اندر دل ترا این لحظه پیداست
# 444 تو داری نور احمد جان و دل هم %~% نظر کن اندر این نورت دمادم
# 445 که نور ماست لیکن اسم دریافت %~% حقیقت هم دل و هم جسم دریافت
# 446 حقیقت دل ابا تن گفت این راز %~% ترا این یافت از دل عاقبت باز
# 447 حقیقت نور احمد در دل و جانست %~% درون جمله چون خورشید رخشانست
# 448 دلا اکنون از این پندار گشتی %~% ز نور دوست برخوردار گشتی
# 449 ظهورت تا بطون این نور دارد %~% حقیقت در ره این منشور دارد
# 450 همه ذرات اکنون راز دیدند %~% که مر نور محمد باز دیدند
# 451 که ای ذرات ای دل گوش کردند %~% چو تو این دم از این می نوش کردند
# 452 حقیقت جملگی دریافته این %~% گمانشان شد یقین اینجایگه زین
# 453 دل وجان مر دو نور مصطفایست %~% از آن این پرتو عز و بقایست
# 454 ولکین ای دل اکنون راز دیدی %~% یقین نور محمد باز دیدی
# 455 کنون گر واصل این نور گشتی %~% حقیقت همدم منصور گشتی
# 456 نظر یک دم مگردان هان از این نور %~% که واصل شد یقین زین نور منصور
# 457 همه ذرات عالم نوراو شد %~% از آن هر مدبر شرعش نکو شد
# 458 حقیقت هر که اندر شرع آمد %~% ز نورش در یقین بی فرع آمد
# 459 حقیقت هر که شرع او بیابد %~% همه اسرارها نیکو بیابد
# 460 حقیقت شرع او شد راحت جان %~% از آن دل یافت اینجا ذوق جانان
# 461 جوابی داد جان بادل چنین گفت %~% حقیقت او ابا جان در یقین گفت
# 462 که ای جان خوب گفتی این بیان باز %~% بدانستم ز تو من این یقین باز
# 463 من و تو این زمان هر دو یکیایم %~% یقین دیدار جانان بیشکیایم
# 464 من و تو این زمانیم از نمودار %~% حقیقت هر دو گشته صاحب اسرار
# 465 من و تو این زمان دیدار یاریم %~% در این خلوت حقیقت پایداریم
# 466 من و تو این زمان هستیم تا یار %~% حقیقت نقطهایم و عین پرگار
# 467 تو زان حضرت بر ما چون رسیدی %~% جمال خویشتن در من بدیدی
# 468 مرا دیدی و در من بی نشانی %~% تو درمن این زمان راز نهانی
# 469 توئی جان من این دم سوی جانان %~% که اندر خلوتی در کوی جانان
# 470 توئی این دم از آندم آمده باز %~% حقیقت مر مرائی صاحب راز
# 471 توئی این دم مرا بیچون نموده %~% کمال من در اینجاگه فزوده
# 472 توئی ایندم از آندم کل خبردار %~% مرا کردی یقین از خواب بیدار
# 473 مرا بیدار کردی این زمان تو %~% نمودی رازم اینجاگاه جان تو
# 474 مرا بیدار کردستی ز دیدت %~% منم این لحظه کل اعیان دیدت
# 475 مرا بیدار کردستی تو از خواب %~% وگر بودم من اندر بحر غرقاب
# 476 مرا بیدار کردستی ز صورت %~% که تا دریافتم عین حضورت
# 477 مرا بیدار کردستی کنون تو %~% ندارم هیچکس جز رهنمون تو
# 478 مرا بیدار کردستی تو از دوست %~% وگرنه مبتلا بودم در این پوست
# 479 مرا بیدار کردستی تو از دید %~% وگرنه بودم اندر عین تقلید
# 480 مرا بیدار کردی آخر کار %~% وگرنه بودم اینجاگه گرفتار
# 481 مرا بیدار کردی از دم خویش %~% مرا بنهاده کل مرهم خویش
# 482 در اینجاگه یقین افتاده بودم %~% یقین دیوانه ودل ساده بودم
# 483 در اینجا من بدست چار انباز %~% بدم اینجایگه در سوز و در ساز
# 484 در اینجاگه بدم من چون بزندان %~% توام زینجا رهائی ده هم از جان
# 485 چو مرغی اندر این دام بلا من %~% بدم اینجا گرفتار قضا من
# 486 در اینجاگه شب و روز از غم دوست %~% بدم سوزان حقیقت در سوی پوست
# 487 در اینجاگه یقین من دور بودم %~% ز نور عشق من مهجور بودم
# 488 چو مرغی در قفس محبوس مانده %~% درون پردهام مدروس مانده
# 489 چو مرغی مانده اینجا زار و مسکین %~% نبودم اندر اینجا هیچ ره بین
# 490 چنان در غم بدم در سال و در ماه %~% نمیبردم یقین در وصل تو راه
# 491 چنان در غم بدم مسیکن و حیران %~% نمیدانستم این ره سویت ای جان
# 492 چنان در غم بدم در دست این چار %~% فرومانده اسیر اینجا بناچار
# 493 چنان در غم بدم از دست ایشان %~% که دائم بود اندر غم پریشان
# 494 چنان محبوس بودم جان در این تن %~% ولیکن هم یقین میدیدهام من
# 495 حقیقت نور احمد در درونم %~% که او بد اندر اینجا رهنمونم
# 496 وگر نور تو میدیدم بتحقیق %~% که آخر یافتم هم از تو توفیق
# 497 ولیکن قصه میگویم برت باز %~% که هستی بیشکی تو صاحب راز
# 498 من بیچاره در زندان صورت %~% دمادم میرسید از تو حضورت
# 499 چرا لیکن نمیگفتی مرا باز %~% حقیقت تا شوم من صاحب راز
# 500 طلب میکردمت اینجا یقین من %~% گهی در عشق و گه در کفر و دین من
# 501 تو میدانی که بر من می چه رفتست %~% که تاگوشت کنون رزت نهفتست
# 502 تو میدانی که هستی صاحب راز %~% که دیدستم رخت اینجایگه باز
# 503 تو میدانی مرا درد نهانی %~% نمیداند کسی باری تو دانی
# 504 تو میدانی که من دیدم بلایت %~% که تادیدم در آخر من لقایت
# 505 تو میدانی مرا تامن که چونم %~% فتاده اندر این دریای خونم
# 506 از آن حضرت خبردارم کنون من %~% بدین منزل رسیدم باز چون من
# 507 خبردارم کنون زان حضرت پاک %~% که اینجا آمدم اندر سوی خاک
# 508 از آن حضرت مرا چون ذات بیچون %~% حقیقت ره نمود از هفت گردون
# 509 ره سیر فنا کردم از اینجا %~% رسیدم بار دیگر من در اینجا
# 510 ره سیر فنا کردم از آن دید %~% جدا ماندم نهان از عین توحید
# 511 ره سیر فنا کردم ز دیدار %~% فتادم ناگهان اندر ره یار
# 512 ره سیر فنا کردم در این دور %~% فتادم ناگهان اندر ره دور
# 513 ره سیر فنا کردم زحضرت %~% جداگشتم یقین از سیر قربت
# 514 ره سیر فنا کردم از آن ذات %~% رسیدم من در اینجا سوی ذرات
# 515 ره سیر فنا کردم حقیقت %~% رسیدم ناگهان سوی طبیعت
# 516 جدا ماندم یقین از حضرت پاک %~% رسیدم در یقین تا منزل خاک
# 517 سوی خاک آمدم این لحظه دانم %~% که پیدا میشود راز نهانم
# 518 سوی خاک آمدم از سوی افلاک %~% بدیدم صورتی در حقه خاک
# 519 سوی خاک آمدم تا راز بینم %~% وطن گاه فنا را باز بینم
# 520 سوی خاک آمدم من نور مطلق %~% روان گشته من از حضرت حق
# 521 سوی خاک آمدم اینجا بتحقیق %~% که تا یارم چه خواهد داد توفیق
# 522 نظر کردم من اندر منزل خاک %~% در اینجا باز دیدم حضرت پاک
# 523 از آن منزل بدین منزل رسیدم %~% در اینجا گرد جانان ناپدیدم
# 524 نبود بود گشتم من در اسرار %~% نهان بودم ولی در عین اظهار
# 525 حقیقت محو بودم اندر اینجا %~% فنا گشته از آن نور مصفا
# 526 طلبکار عیان یار بودم %~% از آن حضرت ندائی میشنوم
# 527 از آن حضرت ندا آمد بگوشم %~% که حیران گشت اینجا عقل و هوشم
# 528 ندا آمد بر من از سوی ذات %~% که هان شو این زمان در سوی ذرات
# 529 ندا آمد بر من از سوی دوست %~% که ای مغز این زمان شو در سوی پوست
# 530 ندا آمد که ای دل در سوی دل %~% درون شو تا شود راز تو حاصل
# 531 نظر کردم در آن دم راز دیدم %~% خود اندر سوی صورت باز دیدم
# 532 نهان دیدم خود اندر قالبی من %~% بنور من شده اینجای روشن
# 533 بنور خویش اینجا یافتم خویش %~% ولیکن چون حجابی یافتم بیش
# 534 حجابی یافتم چون پرده بر در %~% درون او هزاران انجم و خور
# 535 عجب جائی بدیدم خوب و دلکش %~% یکی در خاک و باد وآب و آتش
# 536 چنانش جذب کردم آندم اینجا %~% همه ذرات دیدم پر ز غوغا
# 537 حجاب آمد برم زینجا حقیقت %~% گرفتار آمدم من در طبیعت
# 538 در اینجا سالها در انتظارم %~% ضعیف و خسته و مجروح و زارم
# 539 چنان در قید بودم مانده اینجا %~% غریب و بی نوا و زار و تنها
# 540 خبردارم که نور پاک دیدم %~% عیان خویش در خاک دیدم
# 541 عیان خویتشن دیدم در اینجا %~% میان دمدمه در شور و غوغا
# 542 یکی نوری درون خویش دیدم %~% کزان من جملگی در پیش دیدم
# 543 نظر کردم درون و هم برونم %~% بدیدم خویش را دیدار چونم
# 544 ندیدم هیچ جز چارم طبایع %~% فروماندم در این صنع و صنایع
# 545 اگرچه منزلت خوش بود و ناخوش %~% شدم ازخاک و باد و آب وآتش
# 546 نه هم جنسم بدید و سرکشانید %~% بهر جائیم سرگردان دوانید
# 547 دمی در شیب و یک دم سوی بالا %~% شوم چون باز بینم جای بر جای
# 548 دمی در صومعه در راز باشم %~% دمی از عشق در پرواز باشم
# 549 دمی اندر خراباتم نشسته %~% دمی اندر مناجاتم شکسته
# 550 دمی گریانم از شوق وصالش %~% که میبینم برون نور جمالش
# 551 در این خلوتسرای و منزل خاک %~% فروماندستم از دیدار افلاک
# 552 مرا چون عقل اینجا یار آمد %~% تماشایم در این پرگار آمد
PageV02P025
# 1 در این پرگار گردانم عجائب %~% تماشا میکنم نفس غرائب
# 2 در این پرگار در اندوه ودردم %~% بمانده اندر این پرگارم فردم
# 3 در این پرگار گردانم چو پرگار %~% طلبکارم بهرجائی رخ یار
# 4 در این پرگار گردانم بسر بر %~% نمییابم کسی را یار و رهبر
# 5 تماشا میکنم از هر کناری %~% همی جویم ز بهر خویش یاری
# 6 تماشا میکنم در بود و نابود %~% مگر جائی بیابم عین مقصود
# 7 تماشا میکنم چرخ فلک را %~% نظاره میکنم آن یک بیک را
# 8 تماشا کردم اینجا هر چه دیدم %~% چو سودی زان چو مقصودی ندیدم
# 9 تماشا کردم اندر تنگنائی %~% بهردم یافتم آنجا بلائی
# 10 بسی اندیشه بیهوده کردم %~% بسی زانجا رسید از خویش دردم
# 11 بی کردم بهر سوئی نگاهی %~% که باشم تا توانم برد راهی
# 12 بسی در خاک و خون آغشته گشتم %~% چو شیب و عین بالا در نوشتم
# 13 نبردم هیچ ره در سوی جانان %~% که تا این دم ترا من یافتم جان
# 14 چنین بد قصه من تابدانی %~% دوای درد من اینجا تو دانی
# 15 دوائی کو کنون و ره نمایم %~% در این پرده حقیقت در گشایم
# 16 از این پرده مرا بیرون فکن تن %~% که تا بیرون جهم از ما و از من
# 17 از این پرده چنانم زار مانده %~% حقیقت عاشق و بی یار مانده
# 18 از این پرده چنانم در بلا من %~% که میخواهی دگر باره فنا من
# 19 فنا میخوانم از صورت حقیقت %~% که بیرون آیم از عین طبیعت
# 20 فنا میخواهم از این زندگانی %~% مراد من بر آوردن تو دانی
# 21 فنا میخواهم و کل کن فنایم %~% تو جانا باز خر در این بلایم
# 22 فنا میخواهم و بیرونم آور %~% تو جانا اندر این حالت غمم خور
# 23 تو غم خور زانکه غمخواری ندارم %~% بجز تو هیچکس یاری ندارم
# 24 تو غمخور زانکه دردم را دوائی %~% در این منزل مرا تو آشنائی
# 25 تو غم خور زانکه اینجایم گرفتار %~% مرا جانا از این صورت برون آر
# 26 تو غم خور تا مرا اینجا رسانی %~% که ره در سوی آن منزل تو دانی
# 27 تو دانی راه بردن ماه اینجا %~% که دیدستی حقیقت شاه اینجا
# 28 تو میدانی ره و کوی حقیقت %~% اگرچه مانده سوی طبیعت
# 29 تو اینجاگه حقیقت دید یاری %~% مرا اینجایگه چون غمگساری
# 30 بتو شادم که تو اسرار یاری %~% در اینجاگه مرا شادان تو داری
# 31 بتو شادم حقیقت جان در آخر %~% که مقصودم کنی اینجا تو ظاهر
# 32 کنون زین تنگنای حادثاتم %~% برون کن تا رسانی سوی ذاتم
# 33 نه چندانم در اینجا فکر و یارست %~% که اندیشه دمادم بیشمارست
# 34 از اول تا بآخر اندر اینجای %~% مرادر کل بد ای جان مانده در پای
# 35 نظر در سوی اشیا کردم از سیر %~% عجب گردانست کردم این همه دیر
# 36 در این دیرم مثال بت پرستان %~% بمانده من نه کافر نی مسلمان
# 37 بی جستم ز مردم دوستداری %~% ندیدم از کسی امیدواری
# 38 چودیدم دشمنم بودند ایشان %~% حقیقت هم طبیعت گرچه خویشان
# 39 بود اینجا که با ایشان مقیمم %~% وزایشان این زمان در خوف و بیمم
# 40 بسی کردم طلب از هر کسی باز %~% شنفتم من ز هر کس خود بسی راز
# 41 همه تقلید بود و هیچ تحقیق %~% ندید از هیچکس الا که توفیق
# 42 در آخر گر مرا اینجا نمائی %~% غم از من بیشکی اینجا ربائی
# 43 نظر چون میکنم در خویش اینجا %~% چو میبینم یقین در پیش اینجا
# 44 هدایت مر مرا زین سر نور است %~% که دائم مر مرا از وی حضورست
# 45 از این نورم حقیقت روشنائیست %~% که مر تحقیق این نور خدائی است
# 46 براه شرع این نورم هدایت %~% از اول بود بسیاری سعادت
# 47 در آخر نیز هم دانستهام من %~% کز این نورم شود اسرار روشن
# 48 اگر خورشید میبینم از این نور %~% یکی در تست از او افتاده تن دور
# 49 اگرخود ماه میبینم از این است %~% که گردان اندر این چرخ برین است
# 50 همه کوکب از این نورست دائم %~% که در آفاق مشهورست دائم
# 51 وگر عرش است و کرسی هم بود این %~% حقیقت هم قلم با لوح شد این
# 52 مزین چه بهشت و کرسی و عرش %~% ملایک هرچه اعیانست در فرش
# 53 از این نورند من تحقیق دیدم %~% حقیقت من از این توفیق دیدم
# 54 کنون این نور پاک مصطفایست %~% که ما را اندر اینجا رهنمایست
# 55 ولی ای جان مرا اسرار برگوی %~% حقیقت قصه از یار برگوی
# 56 رهائی باشدت اینجا مراهان %~% بگو با من حقیقت شرع و برهان
# 57 جوابش داد جان آن لحظه کایدل %~% ترا مقصود خواهد بود حاصل
# 58 کنون چون دید نور مصطفائی %~% حقیقت بیشکی اندر لقائی
# 59 از این نورت رهائی باشد اینجا %~% ترا عین خدائی باشد اینجا
# 60 از این نورت همه کامی برآید %~% ترا این تنگنا آخر سرآید
# 61 از این نورت بود در آخر کار %~% حقیقت بیشکی دیدار اسرار
# 62 از این نورت رهائی باشد از غم %~% ترا شادی رساند او دمادم
# 63 از این نورت لقای جاودانست %~% که مر این برتر از کون و مکانست
# 64 از این نورت بسی شادی رسد دوست %~% برون آرد ترا و هم من از پوست
# 65 از این نورست ما را هردو امید %~% لقا زین نور خواهد بود جاوید
# 66 ازاین نورست بیشک هر چه بینی %~% دلا اکنون تو در عین الیقینی
# 67 از این نورست بیشک آسمانها %~% حقیقت تا بدانی جسم و جانها
# 68 از این نورست ماه و چرخ و انجم %~% همه در نور اینجاگه شده گم
# 69 از این نورست عرش و فرش و کرسی %~% حقیقت اینست پیش از نور قدسی
# 70 از این نورست بیشک انبیا بین %~% درون خویش ایشان مصطفی بین
# 71 از این نورست بیشک هرچه باشد %~% بجز این نور مر چیزی نباشد
# 72 از این نور است آدم تا بدانی %~% از این نورست هر شرح و معانی
# 73 از این نورست نوح و پور آذر %~% تو از این نور یک لحظه بمگذر
# 74 از این نورست اسحق گزیده %~% هم اسمیعیل و یعقوب این بدیده
# 75 از این نورست موسی بر سر طور %~% حقیقت مانده واله او از این نور
# 76 از این نورست مر ایوب و یونس %~% که این نورست در هر چیز مونس
# 77 از این نورست بیشک مر سلیمان %~% حقیقت انبیا را مر چنین دان
# 78 دلاگر راز گویم شرح اینست %~% که این نورت عیان عین الیقین است
# 79 حقیقت این بود رهبردر اینجا %~% دلا اکنون تو می ره بر در اینجا
# 80 بیابی کام خود زین نور مطلق %~% که این نور است ذات جاودان حق
# 81 تمامت انبیا زین نور بودند %~% از آن اندر جهان مشهور بودند
# 82 از این مقصود حاصل میشود باز %~% که این نور است هم انجام وآغاز
# 83 حقیقت نور الا الله باشد %~% دگر هر کس کز این آگاه باشد
# 84 دلا زین نور اینجا ره بر اینجا %~% که این نورست کین جا جمله پیدا
# 85 دلا این نور عین لامکان است %~% که با ما این زمان اندر مکان است
# 86 دلا این نور اینجا دید شاه است %~% همه ذرات را پشت و پناه است
# 87 دلا این نور اندر آخر کار %~% حجاب از پیش بردارد بیکبار
# 88 دلا این نور بنماید یقین ذات %~% کند روشن چو خود مر عین ذرات
# 89 همه ذرات از این آید منور %~% حقیقت جان شوند اینجای یکسر
# 90 همه جانها ازاین نورست تابان %~% که در آفاق مشهورست میدان
# 91 همه جانها از این اندر خروش است %~% که این دریا حقیقت چشم و گوش است
# 92 همه جانها بدین باشد سرافراز %~% حقیقت اوست اینجا صاحب راز
# 93 از این مقصود ما حاصل شد اینجا %~% که این نورست اندر کل اشیا
# 94 ره ما آخر کارست از او راست %~% که اندر ره حقیقت روشنی خاست
# 95 مزین شد ره ما آخر کار %~% از او یابیم هر دو عین دیدار
# 96 وطنگاه ازل زین نور یابیم %~% در آخر چون سوی منزل شتابیم
# 97 دگر ای دل ره دور و درازست %~% گهی شیبست و گه گاهی فرازست
# 98 بسی رفتند و در ره باز ماندند %~% نه در بالا که در چه باز ماندند
# 99 بسی رفتند و در اینجا رسیدند %~% جمال یار آخر باز دیدند
# 100 بسی رفتند در راه حقیقت %~% شدند از نور آگاه شریعت
# 101 نه بازی باشد این ره تا بدانی %~% که تا خود را بمنزل در رسانی
# 102 ببازی نیست راه عشق کردن %~% کسی باید که داند راه بردن
# 103 ببازی نیست راه عشق جانان %~% کسی باید که بیشک پی برد آن
# 104 ببازی نیست هان این ره ببازی %~% نیابی دوست تا خود در نبازی
# 105 رهی دور است و منزل ناپدیدست %~% که آخر کارت ای دل ناپدیدست
# 106 رهی دور است و راه عاشقانست %~% کسی کاینجا فنا شد عاشق آنست
# 107 رهی دور است پر خوف و خطر بین %~% گهی خود زیر و گاهی بر زبر بین
# 108 در این ره صد هزاران جان چو کاهست %~% در آخر نیست غم چون جان تباه است
# 109 در این ره عاشقی باید یگانه %~% که در یکی بود او جاودانه
# 110 در این ره عاشقی باید سرافراز %~% که در یکی شوند انجام و آغاز
# 111 در این ره عاشقی باید صفائی %~% که یکی گردد اینجا درخدائی
# 112 در این ره عاشقی باید صفاکش %~% که یکی بیند اینجا پنج با شش
# 113 در این ره عاشقی باید پر اسرار %~% که در یکی بیابد او رخ یار
# 114 در این ره عاشقی باید که در دید %~% یکی بیند همه در سر توحید
# 115 در این ره عاشقی باید که در ذات %~% یکی گردند اینجا جمله ذرات
# 116 در آخر دل یکی دیدار یابی %~% همه اینجایگه مر یار یابی
# 117 در آخردل همه دیدار جانانست %~% همه اینجایگه انوار جانانست
# 118 در آخر دل همه عین الیقین است %~% یکی هم آسمانها و زمین است
# 119 در آخر در حقیقت جمله الله %~% بود بیشک بیابی حضرت شاه
# 120 در آخر دل من و تو باز کردیم %~% ز یکی اندر اینجا راز کردیم
# 121 ز یکی لاشوم در دید الا %~% در اول بازدان این راز یکتا
# 122 مرو بیرون هم اندر اندرون یاب %~% توقف کن تو اینجاگاه و مشتاب
# 123 در اینجا آن حقیقت دان عیانست %~% هم اینجا و هم آنجابی نشانست
# 124 در اینجا راز اینجا گشت حاصل %~% چنین بین تا تو باشی جملگی دل
# 125 در اینجا سر آنجا آشکارست %~% در آنجا دید یکتا آشکارست
# 126 دلا در پرده بین این سر پنهان %~% که در اینجاست این شرح و بیان هان
# 127 از آنت کردم آگاه حقیقت %~% که جز حق نیست در راه حقیقت
# 128 بجز حق نیست اینجا جملگی اوست %~% یکی بین دل در این چه مغز و چه پوست
# 129 بجز یکی نیابی آخر کار %~% حجاب این پردهات از پیش بردار
# 130 حجاب این پردهات از خود برافکن %~% که تا اسرارت آید جمله روشن
# 131 بجز حق نیست چه آخر چه اول %~% مباش اینجا دلا آخر معطل
# 132 منت گفتم کنون خود چشم کن باز %~% که اندرتست هم انجام و آغاز
# 133 بتو پیداست جسم من هم اینجا %~% که شد اسرار کلت روشن اینجا
# 134 بتو پیداست اشیا و ملایک %~% اگرچه واصلی میباش سالک
# 135 هر آنکس کز نمود من شد آگاه %~% همین جا باز بیند او رخ شاه
# 136 دلا مستقبل حالن تو آنست %~% که دیدار بقا در آن جهانست
# 137 ولی اینجا درون پرده پیداست %~% جمال بی نشانی هم هویداست
# 138 جمال یار پیدا هست اینجا %~% بنقد اینجا مده از دست او را
# 139 بنقد اینجا وصال دوست دریاب %~% حقیقت مغز خود در پوست دریاب
# 140 بنقد اینجا مده دلدار از دست %~% چو وصلت بیشکی اینجایگه هست
# 141 بنقد او را غنیمت دان تو جانان %~% درون پرده او را بین تو پنهان
# 142 بنقد او را مده ازدست زنهار %~% درون پرده میبین روی دلدار
# 143 بنقد اینجا غنیمت دان تو امروز %~% که دیدی در درون دیدار پیروز
# 144 بنقد او را غنیمت دان تو اکنون %~% مرو از خویشتن یک لحظه بیرون
# 145 مرو بیرون غنیمت دان تو این ذات %~% که نورش روشنائی یافت ذرات
# 146 مرو بیرون و او را بین دمادم %~% که پیوستست با من اندر این دم
# 147 کنون چون هر دو در عین وصالیم %~% ز وصل دوست اندر اتصالیم
# 148 کنون چون دیده در دیدار هستیم %~% حقیقت صاحب اسرار هستیم
# 149 کنون چون هر دو دیدستیم اعیان %~% در اینجاگاه بیشک روی جانان
# 150 کنون چون هر دوباره باز دیدیم %~% در اینجا صاحب هر راز دیدیم
# 151 در این خلوتسرای لامکانی %~% بهم باشیم اینجاگه عیانی
# 152 از اینجا وصلت اعیانست اعیان %~% در این خلوت همی یابیم پنهان
# 153 در اینجا وصل جانانست دیدار %~% بهم بینیم اینجاگه نمودار
# 154 دلا اکنون چو وصل اینجاست پیدا %~% بباید رفتنت در سوی دریا
# 155 دلا اکنون قراری گیر در خود %~% تو چون رسته شدی از نیک و از بد
# 156 وصال اینجاست تا آنجا روی باز %~% سزد گر می دگر این بشنوی باز
# 157 وصال اینجاست بر خور از وصالش %~% نظر کن در درون نور جلالش
# 158 وصال اینجاست وز انسان بدیدست %~% که اینجا بیشکی جانان بدیدست
# 159 کسانی در پی فردا نشسته %~% در اینجاگه دل اندر وصل بسته
# 160 بامیدی که فردا یار یابند %~% حقیقت بیشکی دلدار یابند
# 161 کجا فردا که امروز است حاصل %~% جز امروزش نبیند مرد واصل
# 162 دل اندر بند فردا چند داری %~% چوامروزت یقین دلدار داری
# 163 دل اندر بند فردابسته تو %~% از آن نادان همیشه خسته تو
# 164 دل اندر بند فردا میندانی %~% که فردا بیشکی حیران بمانی
# 165 برو اصل یقین امروز فرداست %~% که جانان سر بسر کلی هویداست
# 166 ز فردا بگذر و امروز بنگر %~% ز وصل دوست تو امروز برخور
# 167 ز فردا بگذر و امروز او بین %~% چو جمله اوست مر جمله نکو بین
# 168 ز فردا بگذر و امروز دریاب %~% توقف کن دمی در عشق مشتاب
# 169 ز فردا چند گوئی وصل امروز %~% ترا دادست اینجا خویش میسوز
# 170 ز فردا چند گوئی آخر ای دل %~% که امروز است هر مقصود حاصل
# 171 ز فردا چند گوئی زانکه فردا %~% هنوزت نیست پخته دیگ سودا
# 172 ز فردا چند گوئی دل حقیقت %~% که امروزست پیدا دید دیدت
# 173 ز فردا چند گوئی دل یقین یاب %~% تو مر امروز درخود پیش بین یاب
# 174 ز فردا چند گوئی دل ببین راز %~% درون خویشتن عین الیقین ساز
# 175 منه دل سوی فردا زانکه اینجا %~% نه بندد دل حقیقت سوی فردا
# 176 کسی کو واصل هر دو جهان است %~% ورا امروز کل عین العیان است
# 177 اگر امروز یابی وصل جانان %~% همی فردا تو باشی بیشکی آن
# 178 اگر امروز وصلت میدهد دست %~% نباید دل سوی فردا ترا بست
# 179 اگر امروز وصل یار یابی %~% چرا ای دل سوی فردا شتابی
# 180 در این وصل اربیابی دید جانان %~% یکی گردی تو در توحید جانان
# 181 در این وصل اربیابی روی آن ماه %~% ز نی بالای نه قبه تو خرگاه
# 182 حقیقت اندر اینجا آشنائیست %~% یقین مر سالکان را روشنائیست
# 183 حقیقت اندر اینجا دید دیدست %~% عیان چون یار در گفت و شنیدست
# 184 تو بر امید فردائی زهی ریش %~% که اندر خود فکندستی تو تشویش
# 185 تو بر امید فردائی که بینی %~% همی ترسم که مر چیزی نبینی
# 186 ترا امروز باید وصل دیدن %~% حقیقت اندر اینجا اصل دیدن
# 187 ترا تا سوی فرداهست امید %~% حقیقت همچو خواهی ماند جاوید
# 188 گرت امروز وصل آید بدیدار %~% شوی از بود کل خود ناپدیدار
# 189 یقین اینست چندانی که گویم %~% جز اینجا وصل خود چیزی نجویم
# 190 اگرچه گفتگو آخر رسیدست %~% مرا آخر وصال اینجا بدیداست
# 191 مر امروز امید وصالست %~% دل من در تجلی جمالست
# 192 مرا امروز چون جانان بدیدست %~% همیشه جان و دل اندر مزید است
# 193 مرا امروز چون جانان هویداست %~% بنقدم شاد چون فردا نه پیداست
# 194 مرا امروز چون جان رخ نمودست %~% زیانم جملگی امید سوداست
# 195 به نقد امروز دارم دلستانم %~% بنقد اکون مراد دل ستانم
# 196 بنقد امروز با جانان برآیم %~% چه از آن بیشکی کز جان برآیم
# 197 هر آنکو نقد را کز دست نگذاشت %~% در اینجاگه وصال او خبر داشت
# 198 هرآنکو نقد خود اینجا بیابد %~% همان بیشک یقین فردا بیابد
# 199 بنقد امروز دستی برفشانیم %~% که نقد امروز در روی جهانیم
# 200 بنقد امروز کام اینجاست پیدا %~% جمال جان جان در دل هویدا
# 201 بنقد امروز از او آسوده گردیم %~% چه از آن کاندر این کل سوده گردیم
# 202 بنقد امروز میبینیم دلدار %~% بحمدالله ز وصل او خبردار
# 203 بنقد امروز کامی زو ستانیم %~% ز وصلش دمبدم کامی برانیم
# 204 ز وصلش جان و دل در شادمانی است %~% وصال ما کنون در زندگانی است
# 205 ز وصلش این زمان عطار او شد %~% که بیشک اندر این عالم خود او بد
# 206 ز وصلش این زمان اندر یکیام %~% حقیقت مر جمالش بیشکیام
# 207 زهی اسرار ما اسراردان کیست %~% که دریابد که اینجا جان جان کیست
# 208 زهی اسرار ما ننموده هر کس %~% جمال خویشتن خود یافت می بس
# 209 زهی اسرار ما اعیان عشاق %~% فکنده دمدمه در کل آفاق
# 210 زهی اسرار ما اسرار منصور %~% درون جان ما دیدار منصور
# 211 زهی اسرار ما از وی بدیدار %~% بجان و سرشدم او را خریدار
# 212 زهی اسرار ما اعیان نموده %~% در ذرات عالم برگشوده
# 213 درون سالکان زو گشته پرنور %~% رسیده هر کسی را سر منصور
# 214 درون ساکان زین گشته آباد %~% بآخر ذرهها زین گشته دلشاد
# 215 درون سالکان کین راز بیند %~% حقیقت یار خود را باز بیند
# 216 حقیقت اینکه با آخر رسیده است %~% در اواعیان کل اینجا بدیدست
# 217 حقیقت ختم برمنصور باشد %~% سراسر بیشکی پر نور باشد
# 218 حقیقت گفتگو اینجا بسی شد %~% اگرچه اصل از نکته یکی بد
# 219 حقیقت عقل و عشق آمیزش آمد %~% حقیقت عشق آخر داد بستد
# 220 حقیقت عشق آخر جان جان یافت %~% یقین مر عقل را راز نهان یافت
# 221 حقیقت عشق اینجاگه یکی دید %~% ولیکن عقل بیشک اندکی دید
# 222 بهمت عقل اگرچه بس بلند است %~% همیشه گفت او در چون و چند است
# 223 سخن پیوسته از تقلید گوید %~% ولیکن عشق کل از دید گوید
# 224 سخن از عقل دائم نقل باشد %~% ولیکن این بیان از عقل باشد
# 225 بیان ما همه از عشق یار است %~% در آن اسرارهائی بیشمار است
# 226 بیان ما همه از عشق جانانست %~% حقیقت در یکی اسرار اعیانست
# 227 بیان ما یقین عاقل نداند %~% وگر داند بکل حیران بماند
# 228 بیان ما همه از لامکانست %~% یقین در وی حقیقت جان جانست
# 229 یقین ما نداند جز که عاشق %~% که باشد در بیان عشق صادق
# 230 بیان ما نداند مر کسی باز %~% مگر آنکس که دارد چشم جان باز
# 231 بیان ما نداند جز یکی بین %~% که باشد در یکیاش کفر یا دین
# 232 اگر کافر شوی در عشق دلدار %~% حقیقت باز یابی سر اسرار
# 233 اگر کافر شوی در عشق جانان %~% ببینی جان جان اینجا تو اعیان
# 234 اگر کافر شوی این سر بیابی %~% باخر جان جان ظاهر بیابی
# 235 اگر کافر شوی در عشق آن ماه %~% بیابی ناگهان آن ماه خرگاه
# 236 اگر کافر شوی از عشق محبوب %~% اگرچه طالبی گردی تو مطلوب
# 237 اگر کافر شوی در آخرکار %~% براندازی حجاب از خود بیکبار
# 238 اگر کافر شوی باشی مسلمان %~% چو گر این سر نمییابی تو نادان
# 239 اگر کافر شوی آخر بدانی %~% ولیکن در یقین حیران بمانی
# 240 اگر کافر شوی مانند منصور %~% بشرع اینجا شوی در کفر مشهور
# 241 اگر کافر شوی چون او یکی تو %~% خدا در بت ببینی بیشکی تو
# 242 اگر کافر شوی در عین مستی %~% تو چندی اندر اینجا بت پرستی
# 243 اگر کافر شوی اینجا زتحقیق %~% بیابی آخر کارت تو توفیق
# 244 اگر کافر شوی چو شیخ صنعان %~% تو گردی عاقبت درکل مسلمان
# 245 اگر کافر شوی اسرار بینی %~% اگرچه با بتی زنار بینی
# 246 توئی کافر ولیکن بیخبر تو %~% نمیبینی بت خود در نظر تو
# 247 توئی کافر بتی داری تودر چین %~% نظر بگشا بت خود در نظر بین
# 248 بت خود بین اگرچه کافری تو %~% که بیشک در ره و هم رهبری تو
# 249 بت خود بین که گر خود بازیابی %~% بسوی بت پرست خود شتابی
# 250 بت خود بین و بنگر بت پرستت %~% چرادر دیر دل غافل شدستت
# 251 بت خود بین که او را سجده کردی %~% چوحکم از تست این لا بت پرستی
# 252 بتی داری تو اندر دیر مانده %~% ز بهر این بت اندر سیر مانده
# 253 بتی داری و بت را سجده میکن %~% که پیدا نیست این بت را سر و بن
# 254 چنان این سر بیان گفته خوانیم %~% که بیشک بت پرست عشقشانیم
# 255 بت ما زاده دیرست و گردون %~% که از دور فنا رخ کرد بیرون
# 256 بت ما زاده دیر فنایست %~% که با ما اندر اینجا آشنایست
# 257 بت ما زاده پنج و چهار است %~% مر او را در جهان دیدار یار است
# 258 بت تو صورتست و عین معنی %~% که بنمودست رخ در جمله دنیی
# 259 بت ما سر عشق لایزالست %~% که اینجاگاه در عین وصالست
# 260 بت ما جملگی اسرار دیدست %~% در اینجاگه عیان یار دیدست
# 261 بت ما نی چو آن بتها بیجانست %~% که هم جان دارد و هم دید جانانست
# 262 بت ما جان جان اینجا بدیدست %~% ابا او در عیان گفت و شنیدست
# 263 بت ما یافت جان جان حقیقت %~% برون شد بیشک از عین طبیعت
# 264 بت ما یافت جانان اندر اینجا %~% ابا او شد در آخر عین یکتا
# 265 بت ما یافت اینجا سر بیچون %~% ز دلدار خود او کل بیچه و چون
# 266 بت ما یافت اینجا کامرانی %~% حقیقت دید سر لامکانی
# 267 بت ما یافت در آخر هدایت %~% ز یار خویشتن عین سعادت
# 268 بت ما با دلست و عین جانست %~% حقیقت دیده اینجا جان بیانست
# 269 بت ما در نمودار یقین است %~% که او رادر عیان عین الیقین است
# 270 بت ما در یقین دم از یقین زد %~% ز کفر خود رقم بر عین دین زد
# 271 بت ما در فنا آغاز و انجام %~% یکی دیدست اینجاگه سرانجام
# 272 بت ما در فنا لامکانست %~% ورا اسرار جانان کل عیانست
# 273 بت ما در فنا توحید دارد %~% یکی ذاتست و او آن دید دارد
# 274 بت ما شاه را بشناخت آخر %~% یقین خود در فناانداخت آخر
# 275 بت ما در حقیقت راه دارد %~% در آن عین فنا مر شاه دارد
# 276 بت ما دیر خود بر جای بگذاشت %~% ببام دیر شد کز خود خبر داشت
# 277 بت ما این زمان در لا هویداست %~% بنزد عاشقان پنهان و پیداست
# 278 بت ما در یقین جانست و جانان %~% از آن چون جانست او پیدا و پنهان
# 279 بت ما این زمان در عین لاهوست %~% اگرچه در بیان گفت یا گوست
# 280 درون جزو و کل بیشک چو همراه %~% حقیقت بود کل با حضرت شاه
# 281 ببام دیر او در سیر افتاد %~% از آن اینجایگه بی غیر افتاد
# 282 ببام دیر شد بهر تماشار %~% مر او را سر درآنجا گشت پیدا
# 283 ببام دیر شد تا بام بیند %~% در اینجاگاه از خود کام بیند
# 284 ببام دیر چون او منکشف شد %~% دگر آن راز در کل متصف شد
# 285 ببام دیر شد دریافت او راز %~% حقیقت در عیان انجام و آغاز
# 286 ببام دیر شد بالای گردون %~% نظر کردست کل در بیچه و چون
# 287 ببام دیر خود را کل فنا دید %~% وصال شاه در عین بقا دید
# 288 ببام دیر اکنون در وصال است %~% که کلی در تجلی جلال است
# 289 ببام دیر اکنون راز دیدست %~% که وصل شاه اینجا باز دیدست
# 290 ببام دیر اکنون بیجهاتست %~% ز یکی در یکی اعیان ذاتست
# 291 ببام دیر در اشیا نظر کرد %~% همه اشیا چو خود را راهبر کرد
# 292 ببام دیر در اشیا یکی دید %~% خدا را در همه او بیشکی دید
# 293 ببام دیر از حق گشت واصل %~% همه مقصودش اینجا گشت حاصل
# 294 ببام دیر در نور تجلاست %~% که ذاتش در درون جمله پیداست
# 295 ببام دیر اعیانش کماهی است %~% که بیشکی این زمان سر الهی است
# 296 گمان برداشت کاینجاگه بقا یافت %~% که خود اینجایگه سر خدا یافت
# 297 گمان برداشت چون اندر یکی دید %~% حقیقت جملگی بد سر توحید
# 298 گمان برداشت چون خود را نهان داشت %~% در اینجا بود خود را جان جان یافت
# 299 گمان برداشت اندر بیگمانی %~% نظر کرد اندر او سر معانی
# 300 گمان برداشت اندر آخر کار %~% معانی محو کرد اینجا بیکبار
# 301 گمان برداشت کلی در فنا شد %~% در آن حضرت بکلی در بقا شد
# 302 گمان برداشت او در ذات بیچون %~% برش چون ارزنی شد هفت گردون
# 303 گمان برداشت تا خود را فنا یافت %~% از آنجا بیشکی خود را خدا یافت
# 304 حقیقت وصل جانان اندر اینجاست %~% یکی دان کز یکی جمله هویداست
# 305 چو اندر بیخودی در نیک و بد شد %~% درآن عین فنا کلی احد شد
# 306 احد شد بیزمان و بی مکان او %~% یقین شد بیشکی کل جان جان او
# 307 احد شد تا ز یک آگاه آمد %~% حقیقت نور الا الله آمد
# 308 فنا شد تا بیان اندر فنا شد %~% مرا اسرارها در خود بقا شد
# 309 فنا شد تا بیان اندر فنا یافت %~% همه اسرارها در خود بقا یافت
# 310 فنا شد در یقین مانند منصور %~% یکی خود دید او در جملگی نور
# 311 فنا شد تا عیانش ذات آمد %~% حقیقت درعیان آیات آمد
# 312 یکی شد تا یکی اندر خدائی %~% حقیقت یافت او اندر جدائی
# 313 یکی دید اندر اینجا عین پرگار %~% همه از وی بدید او ناپدیدار
# 314 یکی دید اندر اینجا جان و دل دید %~% حقیقت ریح و ما و آب و گل دید
# 315 همه اندر یکی یکی نمودار %~% همه عین یکی در عین پرگار
# 316 همه اندر یکی یکی نموده %~% یکی را از یکی یکی فزوده
# 317 همه اندر یکی اسرار رفته %~% همه در دید کلی یار رفته
# 318 همه اندر یکی چه آب و آتش %~% حقیقت باد و آب اینجا شده خوش
# 319 حقیقت هر چهار اینجا شده یار %~% حقیقت هم نهان و هم پدیدار
# 320 حقیقت هر چهار اینجا فنا بود %~% در آن عین فنا دید بقا بود
# 321 حقیقت بود حق نابود کی شد %~% بوقتی کین همه دیدار حی شد
# 322 حقیقت بود حق پنهان نماند %~% مر این معنی بجز واصل نداند
# 323 حقیقت بود حق اینجا هویداست %~% اگر مرد رهی پنهان و پیداست
# 324 حقیقت چیست بود بود دیدت %~% یقین را جان و دل معبود دیدت
# 325 حقیقت چیست اینجا دوست دریافت %~% یقین آن مغز اندر پوست دریافت
# 326 حقیقت چیست اینجا جان جان دید %~% درون خویشتن آنجا عیان دید
# 327 حقیقت چیست سالک اندر آخر %~% که او دلدار بیند عین ظاهر
# 328 حقیقت چیست سالک اندر این راه %~% که درخود بیند اینجاگاه او شاه
# 329 حقیقت چیست سالک را در این دید %~% که در خود بیند او اسرار توحید
# 330 حقیقت چیست سالک را در این راز %~% که بیند در درون انجام وآغاز
# 331 حقیقت چیست سالک در همه چیز %~% که درخود یابد اینجاگه همه نیز
# 332 حقیقت چیست سالک را در این اصل %~% که هم پیش از فنا در یابد این وصل
# 333 در این دیر فنا سالک حقیقت %~% یکی بیند در آن یکی طبیعت
# 334 در این بودفنا کل بود گردد %~% بآخر در عیان معبود گردد
# 335 حقیقت جملگی در تک و تابند %~% که تا این سر بآخر باز یابند
# 336 حقیقت جملگی در گفت وگویند %~% که تا این سر بآخر باز جویند
# 337 حقیقت جملگی در دید دیدند %~% ولی این سر بکلی مرندیدند
# 338 یقین میدان که هر کو آخر کار %~% مر این رازش نیاید آخر کار
# 339 سخن اندر یقین میگفت خواهم %~% در اسرار اینجا سفت خواهم
# 340 سخن اندر حقیقت دست دادست %~% که دلدارم براندر بر نهادست
# 341 سخن اندر حقیقت کل عیانست %~% که در هر بیت صد راز نهانست
# 342 سخن اندر حقیقت میرود دوست %~% که تا بینی یقین هم مغز و هم پوست
# 343 سخن اندر حقیقت میرود یار %~% که تا کلی یقین آید پدیدار
# 344 سخن اندر حقیقت میرود جان %~% که تا پیدا نماید جمله جانان
# 345 سخن اندر حقیقت میرود دل %~% که تا منصور آن آید بحاصل
# 346 سخن اندر حقیقت رفت صورت %~% در آن نور تجلی حضورت
# 347 سخن اندر حقیقت رفت اینجا %~% که اینجا هست و آنجا نیز پیدا
# 348 سخن اندر حقیقت رفت در بت %~% ز صورت تا یکی بینی تولابت
# 349 سخن اندر حقیقت رفت دیدار %~% که تا یکی شود اندر نمودار
# 350 سخن اندر حقیقت رفت اعیان %~% که تا یکی شوی در عین جانان
# 351 سخن اندر یکی خواهم نمودن %~% حقیقت تا بآخر آن تو بودن
# 352 سخن اندر یکی میگویمت باز %~% حقیقت اندر اینجا جمله را باز
# 353 سخن اندر یکی میگویمت کل %~% که تا آخر شوی بیرون تو از ذل
# 354 سخن اندر یکی گفتند مردان %~% ولیکن با حقیقت دان تو نادان
# 355 سخن اندر یکی گفتست منصور %~% ازآن جاوید شد در عشق مشهور
# 356 سخن اندر یکی گفت و نهان شد %~% در آن عین نهانی جان جان شد
# 357 سخن اندر یکی گفت او ابر دار %~% که در یکی خدا بودش خبردار
# 358 سخن اندر یکی گفت از ازل باز %~% ابی غیر اندر اینجا بی خلل باز
# 359 سخن اندر یکی گفت از حقیقت %~% که یکی بود با عین طبیعت
# 360 سخن اندر یکی تا جاودان گفت %~% حقیقت خویشتن را جان جان گفت
# 361 سخن اندر یکی دیدار دارد %~% کسی کو همچو خود او یار دارد
# 362 سخن او گفت در سر اناالحق %~% حقیقت او خبردار است از حق
# 363 سخن او گفت با ذرات عالم %~% از او گویند خود مردان دمادم
# 364 سخن از دید حق گفتست بیشک %~% که او دیدست در خود بیشکی یک
# 365 یکی بد تا سخن گفت آشکاره %~% اگرچه بود او کردند پاره
# 366 یکی بد تا سخن گفت و سرافراخت %~% نمود صورت او از چه برافراخت
# 367 یکی بد تا سخن گفت و لقا دید %~% فنا اندر بقا دید و خدا دید
# 368 سخن گفت و نشانش بی نشان شد %~% از آن در بی نشانی کل عیان شد
# 369 سخن اندر یکی گفت و یکی یافت %~% حقیقت خویش جانان بیشکی یافت
# 370 در این سر بت پرست آمد زاول %~% بآخر کرد بت اینجامبدل
# 371 بت خود اول آمد دوست دار او %~% بآخر کرد بت بر سوی دار او
# 372 بت خود را در اول سجده میکرد %~% بآخر گشت اینجا در عیان فرد
# 373 بت خود را حقیقت کرد بردار %~% ز سر کل یقین بهر نمودار
# 374 بت خود را بریدش دست و پا او %~% همه ذرات کردش رهنما او
# 375 بت خود را بسوزانید در نار %~% که تا صورت نماید عین پرگار
# 376 بت خود اندر آخر او فنا کرد %~% حقیقت در فنا بت را بقا کرد
# 377 حقیقت بت پرستی را برانداخت %~% از آن این بت در اینجاگه برانداخت
# 378 که سری بود بهر عاشقان را %~% که در بازند مهر جسم و جان را
# 379 بت او عاشق کون و مکان بود %~% نه چون بتهای دیگر جان جان بود
# 380 بت او عاشق دیدار او شد %~% ابا او عاقبت بر دار او شد
# 381 بت او عاشق دلدار آمد %~% از آن او با عیان بردار آمد
# 382 بت او رهنمای عاشقانست %~% از آتش سجده کردن بهر آنست
# 383 بت او سر دیگر داشت بیچون %~% که محو کل شد اینجا بیچه و چون
# 384 حقیقت این سخن با عاشقانست %~% که بت سوزی ز سر رهروانست
# 385 ز بهر تست ای زندیق این راه %~% نگشتی یک نفس صدیق این راه
# 386 دمادم وصل اینجا مینمایم %~% بهر تحقیقت اینجا میفزایم
# 387 نمیگویم بت خود دوست میدار %~% ولیکن اندر او بنگر تودلدار
# 388 سخن بسیار گفتم از عیانت %~% دمی اندر نشان بی نشانت
# 389 حقیقت چون سر این سر نداری %~% که میدانم که این بت دوستداری
# 390 کجا باشی تو چون منصور حلاج %~% که گردی بر سر حلاج جان تاج
# 391 کجا باشی تو چون او در حقیقت %~% که از جان دوست میداری طبیعت
# 392 کجا چون او توانی خویش در باخت %~% که همچون او کسی این راز بشناخت
# 393 کجا چون او توانی یافت بیچون %~% که افتادستی اندر این چه و چون
# 394 حقیقت تا چه و چونست در تو %~% یقین این راز بیرونست در تو
# 395 حقیقت تا چه و چونست در دل %~% نگردد مر ترا مقصود حاصل
# 396 حقیقت تا چه و چونست در جان %~% نخواهی دید اینجا روی جانان
# 397 حقیقت تا چه و چونست در راز %~% ثواب آن نیندازد ز تو باز
# 398 ولیکن زین معانی هر نفس من %~% که در تکرار گردانمت روشن
# 399 حقیقت این بیان خویش گویم %~% نه از کس جز که این از خویش گویم
# 400 مرا این سرابا خویش است نه باکس %~% که من کشتن همی خواهم مرا بس
# 401 در این سر من یقین هستم خبردار %~% که میخواهم که چون منصور بردار
# 402 کشد معشوقم اینجا در بر خلق %~% که سوزانم یقین زنار با دلق
# 403 حقیقت بت پرست عشقم اینجا %~% که افتادستم اندر شور و غوغا
# 404 حقیقت آنچه میگویم که هستم %~% کنون در آخرش بت میپرستم
# 405 حقیقت بت پرست آشنایم %~% که میدانم که در آخر فنایم
# 406 حقیقت بت پرست لاابالم %~% که میدانم که در عین وصالم
# 407 حقیقت بت پرست عاشقانم %~% در اینجا رهنمائی رهروانم
# 408 حقیقت بت پرست دیر مینا %~% منم اینجایگه درعین بینا
# 409 حقیقت بت پرستم در شریعت %~% در اینجا میزنم دم درحقیقت
# 410 حقیقت بت پرستم در خرابات %~% رها کردم بیکباره خرافات
# 411 حقیقت بت پرستم در جهان من %~% دو روزی کاندر این منزل عیان من
# 412 حقیقت در بت و زنار باشم %~% ز زهد و زرق من بیزار باشم
# 413 حقیقت من ز زهد خویش بیزار %~% شدستم بسته همچو پیر زنار
# 414 حقیقت پیر ما ترساست آخر %~% غم چون بت پرست ما است آخر
# 415 حقیقت پیر ما ترسای عشقست %~% در این سر فتنه غوغای عشقست
# 416 حقیقت پیر ما ترسای دیر است %~% در این منزل که اینجا عین سیر است
# 417 حقیقت پیر ما ترسا شد از دین %~% که اندر دیر شد در عشق سر بین
# 418 حقیقت پیر ما ترسا شد از جان %~% در او بت روی بنمودست پنهان
# 419 حقیقت عین جانان بت پرستست %~% ز عشق بت عیان در بت نشستست
# 420 حقیقت دوست میدارد بت اینجا %~% که در بت میکند او شور وغوغا
# 421 حقیقت دوست میدارد بت از دل %~% که در بت یافت او مقصود حاصل
# 422 حقیقت دوست میدار بت از جان %~% در او بت روی بنمودست اعیان
# 423 حقیقت دوست میدارد بت از دوست %~% که بت چون بازبینی صورت اوست
# 424 حقیقت دوست دارد بت حقیقت %~% که در بت مینماید او شریعت
# 425 حقیقت دوست دارد بت در اینجا %~% که اندر شرع دارد او مصفا
# 426 حقیقت دوست دارد بت ز اعیان %~% که اندر شرع کردش سجده آن
# 427 حقیقت دوست دارد بت که در راز %~% بت خود سجده اینجا کرد او باز
# 428 چو شاه بت پرستان جهانست %~% حقیقت سجدهاش در بت از آنست
# 429 چو شاه بت پرستانست دلدار %~% از آن بت سجده را کردست مر یار
# 430 که بت را یافت اینجاگاه بیچون %~% حقیقت در نمود اینجایگه چون
# 431 مر او را گشت روشن سر خویشش %~% که جز بت نیست چیزی پنج یا شش
# 432 حقیقت او ز بت پیدا نمودست %~% ز بت او را همه گفت و شنودست
# 433 همه صاحبدلان راز دیده %~% که این سر را بداینجا باز دیده
# 434 حقیقت یافتندش سر دلدار %~% از این اسرار ایشانند خبردار
# 435 از این اسرار کلت دید اینجا %~% حقیقت میکنندش فاش او را
# 436 حقیقت سجده در پیش خداوند %~% از آن کردند کین بت بود پیوند
# 437 بدین بت میتوان دیدن جمالش %~% که این بت هست عین اتصالش
# 438 بدین بت میتوان دیدن رخ یار %~% کز او پیداست اینجا پاسخ یار
# 439 بدین بت میتوانی یافت جانان %~% که اندر بت شدست از عشق پنهان
# 440 بدین بت میتوانی زو خبر یافت %~% بدین بت مییقین اندر نظر یافت
# 441 بدین بت میتوان معشوق دیدن %~% که اینجا در وصال او رسیدن
# 442 بدین بت میتوان دیدار او دید %~% از آن بت جملگی اسرار او دید
# 443 از این بت روشنست آفاق بنگر %~% درون او حقیقت طاق بنگر
# 444 از آن بت روشن آمد آفرینش %~% از این بت یاب بیشک نور بینش
# 445 از این بت سالکان راز پرداز %~% حقیقت راه کل کردند در باز
# 446 از این بت هر که واصل شد در اینجا %~% یقین مقصود حاصل شد در اینجا
# 447 از این بت هر که اعیان دید ناگاه %~% در اینجاگاه بیشک او رخ شاه
# 448 در این بت دید اینجا سجده آورد %~% درون او مصفا دید از فرد
# 449 در این بت هر که اینجا راز یابد %~% در این بت روی جانان باز یابد
# 450 در این بت روی جانانست پیدا %~% یقین خورید تابانست پیدا
# 451 در این بت ماه چرخ لامکانست %~% نه تنهائی که کل عین العیانست
# 452 در این بت آفتابی رخ نمودست %~% که با ذرات در گفت و شنودست
# 453 در این بت آفتابی کل هویداست %~% کز او این آفرینش جمله پیداست
# 454 در این بت آفتابی دلستانست %~% ز بت پیدا شده اندر جهانست
# 455 در این بت آفتاب لایزالست %~% کسی کو یافت در عین وصالست
# 456 کسی کو یافت بیشک سجدهاش کرد %~% بآخر همچو او شد در جهان فرد
# 457 حقیقت سجده کرد و روی او دید %~% چو خود را در وصال روی او دید
# 458 وصال روی او هرگز نیابد %~% مگر آنکو سوی سجده شتابد
# 459 وصال روی او دریاب اینجا %~% دمادم سجدل میکن مر او را
# 460 اگر سجده کنی در پیش رویش %~% یکی نه پیش غیری نیست سویش
PageV02P026
# 1 اگر سجده کنی مانند عطار %~% ببینی بت پرست خویش دیدار
# 2 ببینی بت پرستی خویش اینجا %~% تو برداری حجاب از پیش اینجا
# 3 ببینی بت پرست خویش در خویش %~% حجاب این جات او بردارد از پیش
# 4 ببینی بت پرست مر وجودی %~% کنی او را دمادم تو سجودی
# 5 سجود بت پرست خویشتن کن %~% نمی گویم تو سجده جان و تن کن
# 6 سجود بت پرست لامکانی %~% بکن اینجا که تو او را بدانی
# 7 سجود بت پرست اینجاست دریاب %~% حقیقت دید او پیداست دریاب
# 8 سجود او کن و دریاب اصلش %~% در اینجاگاه کل دریاب وصلش
# 9 سجود او کن و دیدار او بین %~% وجود خویشتن اسرار او بین
# 10 توئی بت او حقیقت بت پرستست %~% چو امروز اودرون خویش مستست
# 11 توئی بت سجده کن او را دمادم %~% که بنمودست رخ در عین عالم
# 12 سجود او کن از راه شریعت %~% که بنمودست اینجاگاه دیدت
# 13 سجود او کن اویت ره نماید %~% جمال خویش کل ناگه نماید
# 14 سجود او کن اندر زندگانی %~% که اندر زندگی او را بدانی
# 15 چه به باشد ترا دیدن از این راز %~% که بنماید دراو اینجا نظر باز
# 16 اگر بنمایدت ناگه جمالش %~% تو خود یابی حقیقت اتصالش
# 17 تو و او هر دو یکی در یک آمد %~% حقیقت در یکی کل بیشک آمد
# 18 تو و او در جلال لایزالی %~% حقیقت تو از او اندر جلالی
# 19 مرا او را سجده کن در شرع تحقیق %~% که از وی بازیابی عز و توفیق
# 20 مر او را سجده کن در شرع بیشک %~% که او اصلست و تو خود فرع بیشک
# 21 تو این دم صورتی او جان جان است %~% که در تو راز پیدا و نهانست
# 22 چنان کن سجده اندر پیش رویش %~% که یکی بینی اینجا جمله سویش
# 23 چنان کن سجده در دیدار جانان %~% که او را بیشکی یابی تو اعیان
# 24 چنان کن سجده پیش روی دلدار %~% که در یکی شوی با او نمودار
# 25 چنان کن سجده پیش روی آن ماه %~% که بینی در یکی مر جملگی شاه
# 26 چنان کن سجده پیش روی خورشید %~% که دریکی توئی تا عین جاوید
# 27 ببازی نیست اینجا دیدن یار %~% کسی کاینجا بود از وی خبردار
# 28 نبیند غیر او در هیچ بابی %~% حقیقت نشنود جزوی خطابی
# 29 نبیند غیر او در هیچ دیدار %~% ببازی نیست اینجا دیدن یار
# 30 نبیند غیر او در هیچ دیدار %~% که جمله اوست بیشک در نمودار
# 31 نبیند غیر او در کل دنیا %~% یکی بیند همه دیدارمولی
# 32 همه دیدار جانانست دریاب %~% درون خویش خورشید جهانتاب
# 33 جهان از نور رویش پر ضیایست %~% حقیقت نور با نور آشنایست
# 34 جهان از نور رویش روشن آمد %~% حقیقت سر او در گلشن آمد
# 35 در این صورت نمودارست جانان %~% حقیقت چون مه و خورشید تابان
# 36 در این صورت نمودارست دریافت %~% که خود در خود حقیقت خود خبر یافت
# 37 در این صورت همه مردان آفاق %~% از او در وی یقین گشتند مشتاق
# 38 در این صورت همه رویش بدیدند %~% اگرچه جمله در وی ناپدیدند
# 39 در این صورت چو بنماید جمالت %~% حقیقت در جهان نور جلالست
# 40 در این صورت تو دیدارش بیابی %~% مگو ور نه تو بردارش بیابی
# 41 نمود صورت او بیشکی راز %~% کند از خویشتن در خویش پرواز
# 42 نمیشاید بگفتن راز جانان %~% بجز با صاحب دردی به پنهان
# 43 اگر تو صاحب درد و بقائی %~% در اینجاگاه باید آشنائی
# 44 در اینجاگاه سر کار بنگر %~% نظر کن دید دید یار بنگر
# 45 مگو با هیچکس تو راز پنهان %~% وگرنه بر سرت چون گوی و چوگان
# 46 کند گردان در این میدان افلاک %~% بزاری آنگهی در زیر اینخاک
# 47 کند پنهان چون عطار خدا بین %~% مگو ورنه سرت از تن جدا بین
# 48 حقیقت من در اینجا صاحب اسرار %~% شدم اینجا ز دید او خبردار
# 49 چو دانستم که اینجا آشنائی است %~% مرا این روشنی دید خدائی است
# 50 دم سر اناالحق را زدم من %~% از او مر کام جانم بستدم من
# 51 مرا گفتست رازم فاش کردی %~% تو نقشی دید خود نقاش کردی
# 52 تو از دیدارمائی صورتی فاش %~% کجا هرگز توانی گشت نقاش
# 53 مرا از عقل اینجا کرد افگار %~% که تاگشتم ابر او عاشق زار
# 54 بسی در عقل اول راز دیدم %~% که با او عاقبت را باز دیدم
# 55 چو عشق آمد بشد عقل از تنم باز %~% بدیدم راز کلی روشنم باز
# 56 حقیقت راز جانان فاش دیدم %~% یقین نقش خود نقاش دیدم
# 57 حقیقت نقش خود دیدم عیان فاش %~% درون خویشتن مر دید نقاش 
# 58 حقیقت فاش کردم روی جانان %~% همه ذرات را در کوی جانان
# 59 حقیقت سر بیچون هر که گفتت %~% چو من او بیشک از جانان شنفتت
# 60 دمی کآندم بگوید با همه راز %~% چو من گردد یقین در دوست سرباز
# 61 حقیقت فاش کردم دید دیدار %~% همه ذرات را کردم خبردار
# 62 حقیقت فاش کردم تا بدانند %~% نوشتم تا همه عالم بخوانند
# 63 چنین نیکو بود اما بتقلید %~% حقیقت از حقیقت کی توان دید
# 64 کسی بیند که این سر فاش گفتست %~% حقیقت خویشتن نقاش گفتست
# 65 کسانی کاندر این راهند زحمت %~% کنندش از نمود خویش لعنت
# 66 کنندش لعنت اینجاگاه از یار %~% چو منصورش در اینجاگاه بردار
# 67 کنندش لعنت اندر زندگانی %~% دهندش زحمت اندر زندگانی
# 68 کنندش لعنت اینجاگه دمادم %~% یکی بیند نه بنید هیچ محرم
# 69 چو بشناسد حقیقت سر این راه %~% که لعنت میکند او را عیان شاه
# 70 حقیقت لعنت دلدار نیکوست %~% اگر باشد در این پندار نیکوست
# 71 حقیقت چون کند دلدار لعنت %~% حقیقت به بود بیشک ز زحمت
# 72 اگر مر لعنت جانان کنی نوش %~% کنی رحمت بیکباره فراموش
PageV02P027
# 1 یکی پرسید از ابلیس ناگاه %~% که چونی این زمان با لعنت شاه
# 2 که شاهت میکند لعنت دمادم %~% چرا سجده نکردی بهر آدم
# 3 ترا آن سجده میبایست کردن %~% بر جانان همی تسلیم کردن
# 4 نهادن تا ترا رحمت فزودی %~% در این سر نی ترا لعنت نمودی
# 5 کنون در لعنتی تو بازمانده %~% از آن قربت تو بی اغراض مانده
# 6 کنون در لعنتی افتاده مسکین %~% ضعیف و ناتوان و خوار و مسکین
# 7 کنون در لعنتی در حضرت دوست %~% شدی بیرون زمغز و مانده در پوست
# 8 کنون در لعنتی بیچاره مانده %~% از آن حضرت بکل آواره مانده
# 9 کنون از لعنتی افتاده تو خوار %~% بزیر پای مردم همچو نشخوار
# 10 کنون در لعنتی و ناتوانی %~% که ره در سوی آن حضرت ندانی
# 11 کنون در لعنتی اندر جدائی %~% نداری هیچ با او آشنائی
# 12 کنون در لعنتی در دار دنیا %~% که آخر دوزخی در سوی عقبی
# 13 کنون در لعنتی و رانده بر خویش %~% نمیدیدی تو این سر را خود از پیش
# 14 کنون در لعنتی و ره ندانی %~% بمانده خوار و رسوای جهانی
# 15 کنون در لعنتی تا در قیامت %~% چه خواهی یافت در روز ندامت
# 16 چرا سجده نکردی اندر آن دم %~% که گشتی این زمان رسوای عالم
# 17 چرا سجده نکردی آدم اینجا %~% که دمدم یافتی لعنت در اینجا
# 18 چرا سجده نکردی در عیان تو %~% که رسوا مانده اندر جهان تو
# 19 چرا سجده نکردی تا شدی خوار %~% نبردی آن زمان فرمان جبار
# 20 که تا این دم تو طوق لعنت یار %~% در این لعنت کنون افتاده زار
# 21 چه سر بد تا که آن سجده نکردی %~% که تا این دم تو در اندوه و دردی
# 22 چه سر بد ای عزازیلم در این راز %~% که تا من همچو تو تا دریابم این باز
PageV02P028
# 1 جوابش داد آن دم پیر رهبر %~% که گر تو میندانی خود بر این در
# 2 چرا در لعنت ما باز ماندی %~% از آن اینجایگه بی راز ماندی
# 3 تونادانی منم دانای اسرار %~% کنون میگویمت از سر خبردار
# 4 حقیقت من که ابلیس لعینم %~% میان خلق اکنون بدترینم
# 5 ترا میگویم اسرار نهانم %~% که میگوئی که رسوای جهانم
# 6 حقیقت سجده آدم نکردم %~% در آن دم دوست را فرمان نبردم
# 7 نبردم دوست را فرمان در آن دم %~% نکردم سجده را در عشق آدم
# 8 نکردم سجده را آدم در آنجا %~% که میدانستم این سر آندم آنجا
# 9 که چون بر لوح کلی راز دیدم %~% در آنجا لعنت خودباز دیدم
# 10 چو خواندم لوح اندر آخر کار %~% حقیقت کرده بد لعنت مرا یار
# 11 در اول لعنتم چون کرده بد او %~% بهرزه دانم اینجا گفت با گو
# 12 در اول لعنت من کرده بد دوست %~% چه غم دارم چو میدانم همه اوست
# 13 در اول لعنتم کردست محبوب %~% بآخر دارمش امید مطلوب
# 14 بجویم لعنت او را دمادم %~% چه غم دارم ز فرزندان آدم
# 15 مرا میباید اینجا لعنت یار %~% که بیزارم همی از رحمت یار
# 16 مرا میباید اینجا لعنت او %~% که اندر لعنتم در قربت او
# 17 مرا میباید اینجا لعنت از دید %~% که در لعنت یکی دیدم ز توحید
# 18 خطاب لعنتم درگوش ماندست %~% از آن دم این دمم بیهوش ماندست
# 19 خطاب لعنتم یار است در دل %~% وز آن لعنت مرا مقصود حاصل
# 20 خطاب لعنت یاراست در جان %~% مرا چه غم ز لعنت بایدم آن
# 21 خطاب لعنت او در دل و جانست %~% مرا هر لحظه صد اسرار پنهانست
# 22 خطاب لعنت جانان مرا هست %~% خطایم باید اینجاگاه پیوست
# 23 مرا چه غم از این رنج و عذابست %~% که در جانم نمودار خطابست
# 24 مرا چه غم اگر آید عذابم %~% دمادم آید از جانان خطابم
# 25 مرا چه غم که جانان راندم از پیش %~% که میبینم رخ دلدار در پیش
# 26 مرا چه غم که جانان کرد لعنت %~% که در لعنت مرا اعیانست حضرت
# 27 خطاب دوست دارم در عیان من %~% ازآن نندیشم از خلق جهان من
# 28 خطاب دوست دارم در نهان من %~% کجا اندیشم از آه و فغان من
# 29 خطاب دوست دارم من در اینجا %~% کجا اندیشم از فریاد اینها
# 30 چو او دارم در اینجاگاه بیچون %~% نکردم یک دم از لعنت دگرگون
# 31 خطاب دوست دارم تا ابد من %~% از آن اینجا کنم پیوسته بد من
# 32 خطاب دوست دارم من دمادم %~% که من لعنت ترا آرم دمادم
# 33 من از لعنت نگردم تا قیامت %~% کنم خلق جهان را من ندامت
# 34 من از لعنت نگردم تا ابد باز %~% که در لعنت حقیقت دیدهام راز
# 35 من از لعنت نگردم تا بآخر %~% کجا دانم ز لعنتهای ظاهر
# 36 من از لعنت نگردم گرد هر کس %~% چو من در لعنتم لعنت مرا بس
# 37 من از لعنت نمود دوستدارم %~% از اول کل سجود دوست آرم
# 38 من از لعنت در آن ساعت که از نوح %~% نظر کردم مرا آمد از آن روح
# 39 در آن دم چون بدیدم سر جانان %~% نیندیشم دمی یک لحظه از آن
# 40 در آن دم هر سه یارانم در این کار %~% پناه خویش بردن نزد جبار
# 41 در آن دم مر مرا گفتند کآخر %~% اگر خواهد شدن این سر بظاهر
# 42 در آن دمشان جواب هر سه دادم %~% که من این لعنت اینجاگه نهادم
# 43 در آن دم من نبودم زین خبردار %~% تو ای صاحب سؤال از این خبردار
# 44 من این سر را بگفتم نزد ایشان %~% که تا ایشان نمانند این پریشان
# 45 هر آنچه حکم پاک کردگار است %~% مرا باحکم یزدانم چکار است
# 46 هر آنچه حکم او رفتست از اول %~% که یارد کرد حکم او مبدل
# 47 هر آنچه حکم او رفتست از پیش %~% قضای رفته چون بردارم از خویش
# 48 هر آنچه حکم او رفتست خواهد %~% ز حکم او جوی اینجا نکاهد
# 49 قضای رفته حکم کردگار است %~% در این معنی قضاها بیشمار است
# 50 قضای رفته چون تقدیر جانانست %~% مرا ازحکم او اینجا چه تاوانست
# 51 قضای رفته دیگر مینیاید %~% گره کو بسته اینجاگه گشاید
# 52 قضا رفتست و من تسلیم اویم %~% نباشد ترس از هر گفتگویم
# 53 قلم رفتست بر ذرات عالم %~% چو بر من نیز بد فرزند آدم
# 54 قلم رفتست و بنوشتست هر راز %~% مرا بنموده اینجاگاه او راز
# 55 چو من اینجایگه اعیان بدیدم %~% نمود رازها زانسان بدیدم
# 56 حقیقت بر سر هر یک قضایست %~% ز حکم دوست بیچون و چرایست
# 57 حقیقت هر که آمد سوی دنیا %~% قضا رفتست بروی تا بعقبی
# 58 همه ذرات عالم در قضایند %~% فتاده همچو من سوی بلایند
# 59 همه ذرات عالم راز بنوشت %~% پس آنگه خاک آدم باز بسرشت
# 60 همه ذرات را در سر این راز %~% حقیقت لعنتی آمد بمن باز
# 61 چو من آدم ز جنت افکنیدم %~% که راز آدم اینجا باز دیدم
# 62 سبب من بودم از اسرار بیچون %~% که آدم آمد از جنات بیرون
# 63 سبب من باشم اندر هر بلائی %~% چو بر هر کس رود اینجا قضائی
# 64 سبب من باشم و دیگر نباشد %~% در این سرها چو من رهبر نباشد
# 65 سبب من باشم اندر عشق جانان %~% درون جسمها من مانده پنهان
# 66 سبب من باشم اندر نزد هر کس %~% تو ای صاحب سؤال این نکتهات بس
# 67 که جمله اوست تا ما را نبینی %~% مکن لعنت اگر صاحب یقینی
# 68 مکن لعنت وگرخود میکنی تو %~% یقین میدان که برخود میکنی تو
# 69 مکن لعنت که لعنت برخودت شد %~% که میدانی که لعنت برخودت بد
# 70 منم اینجا درون جمله عالم %~% بخود لعنت کند اینجا دمادم
# 71 بخود لعنت کنند این جمله دونان %~% حقیقت مرمرا اینجا چه از آن
# 72 بخود لعنت کنند و میندانند %~% اگر یابند جز حیران بمانند
# 73 بخود لعنت کنند اینجا نه بر من %~% حقیقت چو منم اینجای بر تن
# 74 بخود لعنت کنند اینجای ایشان %~% که اینجاگه منم یکتای ایشان
# 75 حقیقت کردگار هر دو عالم %~% بمن دادست فرزندان آدم
# 76 مرا بر جسم ایشان راهبر کرد %~% وزایشانم در اینجا خیر وشر کرد
# 77 حقیقت شر ز من بنموده دادار %~% که سری کآید از ایشان بدیدار
# 78 همه از من بود کایشان بدانند %~% حقیقت مر بدی از حق ندانند
# 79 همه بدها ز من آید بدیدار %~% منم در چشم ایشان ناپدیدار
# 80 همه بدها ز من باشد یکایک %~% که هر کس را نمایم راز بیشک
# 81 مرا پروردگار از بهر این راز %~% حقیقت کرد اندر جسم من باز
# 82 بمن گفتست و راز جمله دانم %~% که من اینجایگه راز نهانم
# 83 بمن گفتست و ما را وعده دادست %~% دلم ازوعده دلدار شاداست
# 84 دلم از وعده او شاد آمد %~% از آن جانم زغم آزاد آمد
# 85 دلم از وعده او در یقین است %~% که وعده مرمرا تا یوم دین است
# 86 دلم از وعده او پایدار است %~% اگرچه جانم اندر زیر بار است
# 87 دلم ازوعده او دارد امید %~% که بخشایش کند جانم بجاوید
# 88 کنون اندر امید وعده ماندم %~% که میگوید که او از خویش راندم
# 89 حقیقت هست اینست هرکه خواندست %~% ولیکن او ز درگاهم نرانده است
# 90 حقیقت هست لعنت آخر کار %~% مرا رحمت کند آخر بیکبار
# 91 حقیقت جان جانها لعنتم کرد %~% ولیکن آخر اینجا رحمتم کرد
# 92 تمامت انبیا را دیدهام من %~% محمد از همه بگزیدهام من
# 93 حقیقت راز من احمد بدانست %~% که او را سر از سر کن فکانست
# 94 محمد(ص) دید اسرارم عیانی %~% مرا گفتست او راز نهانی
# 95 مرا او داندو دیگر ندانند %~% که این بیچارگان رهبر چه دانند
# 96 منم امروز راز یار دیده %~% ورا امروز احمد برگزیده
# 97 حقیقت قصهام دور و درازست %~% که جانانم حقیقت کارساز است
# 98 حقیقت کارها دلدار سازد %~% مرا در آخر کار او نوازد
# 99 نوازد آخر کارم بیک ره %~% بیامرزد ز دیدار خودم شه
# 100 یقین دانم که اندر آخرکار %~% بیامرزد مرا دانای اسرار
# 101 حقیقت من دراینجا راز اویم %~% درون جملگی در گفتگویم
# 102 حقیقت جان جان دریافتستم %~% در این خانه یقین دریافتستم
# 103 در رحمت گشتادست اندر اینجا %~% از آن جانم یقین شادست اینجا
# 104 همه تقدیر نیکی و بد از اوست %~% یقین چون یفعل الله گفت از اوست
# 105 از آن ای صاحبم اینجا باسرار %~% بکردم عین گستاخی بیکبار
# 106 که او دانای اسرار نهانست %~% مرا امروز در کلی عیانست
# 107 بیک دم میروم از غرب تا شرق %~% درون جملگی ماننده برق
# 108 چو برقم من شتابان سوی ذرات %~% حقیقت هم گذر دارم سوی ذات
# 109 گذر دارم در آن حضرت دمادم %~% همی یابم یقین قربت دمادم
# 110 از آن قربت خبردارم ز هر راز %~% در اینجا مینمایم صاحب راز
# 111 نه در شر پایدارم لیک در خیر %~% حقیقت دارم وهم میکنم سیر
# 112 حقیقت بوداشیا دیدهام من %~% سراپای فلک گردیدهام من
# 113 همه ملک من است اکنون سراسر %~% حقیقت جمله دنیا تو بنگر
# 114 همه ملک من است دنیای غدار %~% بنزد همت من ناپدیدار
# 115 بنزد همتم دنیا چو کاهی است %~% که دنیا در بر عقبی چو راهی است
# 116 همه دنیا بنزد من خرابی است %~% همی نزدیک عقل همچو خوابی است
# 117 همه در خواب غفلت خفته بینم %~% وجود جملگی آشفته بینم
# 118 همه اینجایگه درخورد و خوابند %~% حقیقت خفته در عین سرابند
# 119 مرا دنیا مسلم شد بیکبار %~% که یک یک میکنم از خواب بیدار
# 120 چو میبینم که راه حق نوردند %~% ز دوزخ ذره اینجا نترسند
# 121 ره بدشان نمایم آخر کار %~% که تااندر بدی آیند گرفتار
# 122 حقیقت هرچه در دنیا خوشی است %~% بنزد راه بینان ناخوشی است
# 123 حقیقت کفر و فسق ودزدی و خون %~% همه کار من است اینجای بیچون
# 124 حقیقت سالکان را ره شناسم %~% در این معنی از ایشان میهراسم
# 125 چو میدانم که ایشان در صفاتند %~% حقیقت در یقین خاصان ذاتند
# 126 شناسای منند ایشان بیکبار %~% ز قرآنند کل از من خبردار
# 127 عدوی ناکسانم من نه ایشان %~% چنین حق یقین گفته ز قرآن
# 128 من از ایشان گریزان گشته چون سگ %~% دلی اندازم اندر دام هر رگ
# 129 یکی کو دوستدار عین دنیاست %~% حقیقت فارغ از اسرار عقباست
# 130 من او را میکنم هر لحظه در پی %~% که تا اندر بلایش افکنم وی
# 131 حقیقت گر همه مرد یقین است %~% که در آخر در اینجا پیش بین است
# 132 من او را وسوسه در خاطر آرم %~% بدنیا مرورا از دین برآرم
# 133 کنم او را وساوس دم بدم من %~% اگر مرد است اینجاگاه اگر زن
# 134 کنم امروز رسوا آخر کار %~% حقیقت پرده بردارم بیکبار
# 135 از او تا خوار گردانم ز خویشش %~% بلای دیگر آرم من به پیشش
# 136 کسی کاینجا خبردارست از من %~% حقیقت بگذرد از ما و از من
# 137 کند طاعت دمادم اندر اینجا %~% در آن جان و دل دارد مصفا
# 138 اگرچه سوی او دمدم شتابم %~% درون پرده او ره نیابم
# 139 همه جا راه دارم جز که در دل %~% مرا اینجا شدست این راز مشکل
# 140 نظر گاه خداوند است آنجا %~% نیارم کرد آنجاگاه غوغا
# 141 ولی آنکس که دل دارد سوی من %~% شود تاریک او را قلب روشن
# 142 نهد دل در سوی دنیا بیکبار %~% شوم با او حقیقت مشفق ویار
# 143 دهم او را براه بد یقینش %~% براندازم بیک ره نور و بینش
# 144 سوی تاریک دان آرمش از آن نور %~% کنم او را ببد در جمله مشهور
# 145 جهان تاریک و من نور جهانم %~% ببد کردن که مشهور جهانم
# 146 هر آنکو در پی ملک من آمد %~% حقیقت خوار در جان و تن آمد
# 147 هر آنکو ترک من داد از حقیقت %~% سپرد اینجاگه راز شریعت
# 148 درون جان و دل را بر صفا یافت %~% یقین صدر عالم مصطفی یافت
# 149 مرا احمد در اینجا راز دان دید %~% حقیقت در همه خلق جهان دید
# 150 سؤالی کرد از من رهبر کل %~% که چونی این زمان در عین این ذل
# 151 چگونه اوفتادی در بلایت %~% چنین بد رفته آنجا در قضایت
# 152 حقیقت امت من را میازار %~% حقیقت راه حق چندین نگهدار
# 153 اباخلقش در اینجا بیوفائی %~% مکن بیحد که ترسم آشنائی
# 154 حقیقت آشنای دوست گشتی %~% بدی در مغز اکنون پوست گشتی
# 155 یقین داری ز اسرار حقیقت %~% کنون افتاده در سوی طبیعت
# 156 ترا از بهر این سر آفریدند %~% در این دنیات آخر آوریدند
# 157 ترا آنجاست ملک و مال و اسباب %~% درون جملگی هستی خبریاب
# 158 ز بهر حق مکن چندین بدی تو %~% که در اول عجب نیکو بدی تو
# 159 اگرچه سرکشی کردی در اول %~% ترا حق کرد در آخر مبدل
# 160 ولیکن آخر کارت یقین است %~% که حق آمرزگار کفر و دین است
# 161 بدی کمتر کن و نیکی وفا کن %~% نکوئی خاص از بهر خداکن
# 162 جوابی دادم آندم صدر دین را %~% که ای عین العیان مر پیش بین را
# 163 حقیقت راز من اینجا تو دانی %~% که بیشک بر تمامت کامرانی
# 164 مرا دانی تو ای سید که چونم %~% فتاده اندر این دریای خونم
# 165 جدایم این زمان از عین محبوب %~% اگرچه طالبم هستی تو مطلوب
# 166 تو میدانی حقیت راز جمله %~% توئی انجام و هم آغاز جمله
# 167 حبیب الله و بیچون و چرائی %~% سزد گر مرمرا راهی نمائی
# 168 تو میدانی که من حق میشناسم %~% حقیقت هم تو مطلق میشناسم
# 169 بنزد خلق ابلیس لعینم %~% تو میدانی که من جز جان نبینم
# 170 حقیقت این بیان اکنون که گفتی %~% تو ای جوهر مر این در را که سفتی
# 171 یقین پنهان مکن گر راز دانی %~% که بیشک هم تو در من باز دانی
# 172 خدای تو مرا کرده بلعنت %~% بتو دارم همی امید رحمت
# 173 خدای تو یقین دانم حقیقت %~% که بنمودی رخ از بهر شریعت
# 174 خدای من ترا کل دانم اینجا %~% ولیکن نزد تونادانم اینجا
# 175 مرا یک مشکل است این رازبگشای %~% مرا آن راز اینجاگاه بنمای
# 176 بمعنی و بصورت تو خدائی %~% حقیقت از همه عیبی جدائی
# 177 اگر بگشائیم مشکل در آخر %~% مرا اسرار گردانی تو ظاهر
# 178 بگو تا آخر کارم چگونست %~% که نفس من در اینجاگه زبونست
# 179 زبونم کرده در نزد دنیا %~% بآخر چیست رازم نزد عقبا
# 180 حقیقت کردم اینجاگاه شاها %~% تراگستاخی اکنون جان پناها
# 181 جواب من بده تو آخر کار %~% مرا این پرده را برگیر یکبار
# 182 بگو تاجاودانم هست راحت %~% و یا باشم همه در عین زحمت
# 183 تو میدانی که در توحق شناسم %~% نه همچون دیگرانت ناسپاسم
# 184 عزازیلت سگ درگاه آمد %~% کنونت کمترین در راه آمد
# 185 جوابم داد آن سلطان بینش %~% که این دم ملکت آمد آفرینش
# 186 همه دنیا ز تست امروز معروف %~% تو داری از من اینجا امر معروف
# 187 همه دنیا بدست تست آخر %~% توئی بر خیلیان امروز سرور
# 188 اگرچه نور بودی اول کار %~% کنون در کار ما هستی گرفتار
# 189 در این دنیا فتادستی یقین تو %~% چو در من آمدی کل پیش بین تو
# 190 ره ما یافتی در آشنائی %~% حقیقت این زمانت روشنائی
# 191 به از اول دهم اینجا تو ابلیس %~% اگرچه هست اینجا مکر و تلبیس
# 192 حقیقت آنچه حق خواهد کند آن %~% ولیکن لعنتی هستی ز قرآن
# 193 نماند لعنت اوجاودانه %~% دو روزی لعنتی اندر زمانه
# 194 ترا ابریست اندر پیش خورشید %~% نخواهد تاتار ماند تاریکیت جاوید
# 195 حقیقت ابر اینجاگه نماند %~% که نیکی و بدی در ره نماند
# 196 ترا توفیق خواهد بود آخر %~% مرا این کرد سید حکم ظاهر
# 197 کنون از عهد آدم تا بدین دم %~% تماشا کردم اندر خلق عالم
# 198 تماشا آنچه من کردم در اعیان %~% ندیدست و نبیند هیچکس آن
# 199 در اول دیده غم در آخر کار %~% مرا سید خبردارم خبردار
# 200 ز حق گردد کنونم در ره او %~% بماند خاک راه درگه او
# 201 اگر لعنت کنندم امت دوست %~% چنان دانم که لعنت رحمت اوست
# 202 کنون تسلیم راه مصطفایم %~% مر او را کمترین خاک پایم
# 203 حقیقت من نیم کل مصطفایست %~% که او بیشک حقیقت مر خدایست
# 204 بد و نیکست از درگاه یزدان %~% که باشم من کنون آگاه جانان
# 205 زهی ابلیس جانان باز دیده %~% که از احمد در اینجا راز دیده
# 206 زهی ابلیس کاندر آخر کار %~% حقیقت از محمد شد خبردار
# 207 زهی ابلیس کاینجا راز گفتی %~% حقیقت سر بیچون بازگفتی
# 208 زهی ابلیس کاینجا آشنا شد %~% که پیغامبر مراو را رهنما شد
# 209 زهی ابلیس درجانان ندیده %~% بآخر در سوی جانان رسیده
# 210 خبرداری خبرداری خبردار %~% ترا بستود اینجا گاه عطار
# 211 زهی عاشق که عشق یار داری %~% که اندر عاقبت دیدار داری
# 212 زهی عاشق که اعیان جهانی %~% که داری سر اسرار معانی
# 213 زهی عاشق که گفتی این سخن باز %~% در آخر تو ابا پیر کهن ساز
# 214 سخن نیکو نمودی در حقیقت %~% تو و چه دوست اما در شریعت
# 215 سخن در شرع گفتی نیک یا بد %~% ندیدی در میان بیشک تو مر خود
# 216 ندیدی خویش را جز عین لعنت %~% که آخر یافتی مر عین قربت
# 217 در آخر رحمتست و غم چه داری %~% که در لعنت در اینجا پایداری
# 218 در آخر رحمتست از رب دادار %~% که رحمت نیز خواهد کرد دلدار
# 219 نمیداند کسی اسرارت اینجا %~% نمیبیند کسی دیدارت اینجا
# 220 همه در گفتگوئی تو فتاده %~% یقین در جستجوئی تو فتاده
# 221 زهی اندر خطاب حق تعالی %~% بمانده خوار اندر دار دنیا
# 222 ترا این همتست ای راز دیده %~% که راز مصطفائی کل شنیده
# 223 حقیقت حق شناس و خود شناسی %~% که در اعیان احمد باسپاسی
# 224 از آن دیدار داری آخر کار %~% که بر خود داشتی لعنت بیکبار
# 225 چو سر جمله دیدستی تو از پیش %~% نهادی لعنت اندرگردن خویش
# 226 چو سر جمله مر دانی حقیقت %~% درونی با همه اندر طبیعت
# 227 یقین را انبیا کل دیده تو %~% که صاحب درد و صاحب دیده تو
# 228 یقین چون صاحب دردی در اینجا %~% بلعنت مانده تو مردی در اینجا
# 229 یقین چون صاحب درد و دوائی %~% ز جانان یافته کل آشنائی
# 230 شناسائی و خود در عین لعنت %~% رها کرده در اینجاگاه قربت
# 231 شناسای خود و هر دو جهانی %~% که داری بیشکی راز نهانی
# 232 شناسای خودی در عین دنیا %~% که برگردن نهادستی ز مولا
# 233 تو طوق لعنت جانان در اینجا %~% شده در جزو و کل در عین غوغا
# 234 همه حیران تو تا خود چه چیزی %~% بخواری درفتاده از عزیزی
# 235 همه حیران تو تو در همه یار %~% حقیقت عین شادی تو بیکبار
# 236 اگر شادی است اینجاگاه ازتست %~% کسی داند که او آگاه از تست
# 237 وگر هم غم بود از زندگانی %~% زمانم در حقیقت هم تو دانی
# 238 اگر خوفست در وی آخر کار %~% قلم رفتست از بیچون ستار
# 239 ولیکن در میان هستی بهانه %~% که این ابلیس کرد اندر زمانه
# 240 چو خود دادی تو انصاف از بر یار %~% حقیقت نقش آوردی پدیدار
# 241 همه لعنت بسوی خویش بردی %~% همه خوردند صاف اینجا تو دردی
# 242 گرفتار همه اندر بلائی %~% چنان کاینجا که کلی آشنائی
PageV02P029
# 1 یکی پرسید از منصور کابلیس %~% که دائم هست اندر عین تلبیس
# 2 بدی جمله از او آمد پدیدار %~% از این سر باشد اینجا او خبردار
# 3 همه زشتی عالم زو عیانست %~% که اینجا بیشکی دون جهانست
# 4 چگوئی بهر او ای راز دیده %~% چنان کاینجا توئی او باز دیده
# 5 حقیقت میشناسد مر خدا او %~% مر این مشکل ز بهر حق مراگو
# 6 جوابش داد منصور گزیده %~% که چون ابلیس نبود راز دیده
# 7 چنان کابلیس اینجا دوست دیدست %~% حقیقت همچو او دیگر که دیدست
# 8 چنان کو یافت در حق آشنائی %~% نداندیافت مطلق روشنائی
# 9 چو او دیگر کسی در دور عالم %~% که او دیدست حق اینجا دمادم
# 10 یقین او دید حق اینجا دمادم %~% که از وی هست چندین غم دمادم
# 11 حقیقت اوست اینجا راز محبوب %~% اگرچه طالبست او دیده مطلوب
# 12 حقیقت عاشق چابک سوارست %~% که او را در جهان این یادگار است
# 13 تمامت انبیا دیدست اینجا %~% وز ایشان راز بشنیدست اینجا
# 14 تمامت انبیا کرده سؤال او %~% بهر وجهی در اینجا حسب حال او
# 15 بپرسیدست از صاحب کمالان %~% حقیقت راز خود در سر جانان
# 16 همه با او در اینجا راز گفتند %~% ز دید خویش با اوباز گفتند
# 17 چنان کو دید خودداند در اسرار %~% کسی زونیست اینجاگه خبردار
# 18 چنان کو دیدخود دیدست در خلق %~% گهی در عین زنار است و گه دلق
# 19 گهی اندر خراباتست ساکن %~% گهی اندر مناجاتست ایمن
# 20 گهی در کعبه بر درگه ستادست %~% گهی بر خاک پای شه فتادست
# 21 گهی در میکده او درد نوشست %~% گهی گویا و گه گاهی خموشست
# 22 گهی از بیم جانانست حیران %~% گهی در پرده جانانست پنهان
# 23 گهی در کافری بستست زنار %~% گهی در عین اسلامست در کار
# 24 گهی درخلوت تن در مقیم است %~% گهی با هر کس اینجاگه سلیم است
# 25 گه یاندازد او ذرات از راه %~% گهی گم کرده آرد بر سر راه
# 26 گهی راهت نماید گه کند گم %~% ترا چون قطره در عین قلزم
# 27 گهی اندر حقیقت ره نماید %~% گهی اندر طریقت ره گشاید
# 28 گهی در عالم تحقیق باشد %~% گهی کافر گهی زندیق باشد
# 29 از آن خوانندش اینجاگاه ابلیس %~% که باشد دائما در عین تلبیس
# 30 نه دائم اندر اینجا برقرار است %~% بهر سیرت عجب ناپایدار است
# 31 نه یک رنگست اینجا در دو رنگست %~% از آن نزدیک هرکس خوار وننگست
# 32 نه یک رنگست دائم در دوئی اوست %~% چنین بودن بر عاقل نه نیکو است
# 33 حقیقت اصل او از عین نارست %~% از آن پیوسته نزد عقل خوارست
# 34 ولیکن من از او یک چیز دانم %~% از او اینجایگه رمزی برانم
# 35 حقیقت دیدمش در عشقبازی %~% که این رازم نماید پیشبازی
# 36 که در لعنت چنان او استوار است %~% که دائم اندر این سر پایدار است
# 37 چنان در عشق محبوس و اسیرست %~% که اندر طوق لعنت بی نظیر است
# 38 چنان کاندر جهان او خوار آمد %~% یقین در عشق برخوردار آمد
# 39 تمامت انبیا از لعنت حق %~% گذرکردند و جستند رحمت حق
# 40 تمامت انبیا از سر لعنت %~% شدند ترسان همی در عین حضرت
# 41 تمامتانبیا ترسان از ایناند %~% که ایشان اندر این ره راز بینند
# 42 همه ترسان شدند از لعنت یار %~% تبه بردند اندر حضرت یار
# 43 همه ترسان شدند اینجایگه کل %~% نیارستند یک ذره مر این ذل
# 44 حقیقت بار شه اینجا کشیدن %~% زهی ابلیس این تاوان کشیدن
# 45 ترا زیبد که بار آن کشی تو %~% در اینجاگه رقم برجان کشی تو
# 46 ترا زیبد که اینجا طوق لعنت %~% نهی بر گردن اندر شور حضرت
# 47 ترا زیبد که بار آن کشیدی %~% حقیقت زهر جان جان چشیدی
# 48 دگر گفتاکه ابلیس است ملعون %~% که اینجا دید راز سر بیچون
# 49 بیک سجده که اینجاگه نکرداست %~% نظر کن تا که چندین زخم خورداست
# 50 بیک سجده که در اول نکرد او %~% حقیقت تا قیامت زخم خورد او
# 51 حقیقت من زنسل آدممم باز %~% که منصورم در اینجا صاحب راز
# 52 در آن لحظه که آدم گشت پیدا %~% ز دید جزو و کل در خود هویدا
# 53 حقیقت دزد را هم بود ابلیس %~% نظر کردم در اینجاگه بتلبیس
# 54 چو گنج آدم اینجا مینهادم %~% حقیقت این لعین را در گشادم
# 55 درون جسم آمد او نهانی %~% نظر میکرد سر کن فکانی
# 56 یقین گنج آدم یافت اینجا %~% حقیقت در نهان دم یافت اینجا
# 57 بدید او سر بیچون و چگونم %~% حقیقت راه برد از اندرونم
# 58 حقیقت جان بدید ودل عیان یافت %~% درون ما همه راز نهان یافت
# 59 حقیقت دزد گنج من شد ازدید %~% نظر میکرد اینجا سر توحید
# 60 عیان گنج من کرد او نظاره %~% حقیقت دید دیدم من چه چاره
# 61 مرا چون گنج بنمودم در اینجا %~% حقیقت سجده فرمودم در اینجا
# 62 ملایک سجده آدم نمودند %~% ز ذات ما یقین واقف نبودند
# 63 همه سجده بما کرده ملایک %~% که آدم زبده کل ممالک
# 64 چو سر دیدند اینجا سجده کردند %~% ملایک جملگی این گوی بردند
# 65 حقیقت سجده اینجاگه نکرد او %~% ز من اینجایگه او زخم خورد او
# 66 تمامت انبیا اینجای ظاهر %~% همه در قالب آن پاک ناظر
# 67 نکرد این سجده بیرون شد ز رحمت %~% حقیقت یافت آن دم طوق لعنت
# 68 چو نافرمانی ما کرد گردون %~% یقین از ذات ماافتاد بیرون
# 69 اگراو این زمان مردود راهست %~% حقیقت آخر اینجا عذرخواهست
# 70 حقیقت مانده اینجا راه بین است %~% مر او را لعنتش تا یوم دین است
# 71 حقیقت لعنتش از ما است رحمت %~% ولیکن رحمت آمد به ز لعنت
# 72 یقین میدان که رحمت آخر کار %~% بخواهد کرد بر جمله بیکبار
# 73 یقین میدان که لعنت هم از او بود %~% که ابلیسست ز آتش نه نکو بود
# 74 ز خود بینی همی در لعنت افتاد %~% ز قربت دور شد بی رحمت افتاد
# 75 یقین هر کس که دور ازدوست باشد %~% نه مغزی باشد او کل پوست باشد
# 76 حقیقت قصه ابلیس این است %~% که اینجاگاه بیشک راز بین است
# 77 اگرچه سالک واصل نموده %~% در بسته بیک ره برگشوده
# 78 ز ابلیسی کنون بیرون شدستی %~% حقیقت ذات کل بیچون شدستی
# 79 حقیقت اینهمه از بهر آن بود %~% که تا ابلیس آخر در عیان بود
# 80 که او در عین نافرمانی دوست %~% حقیقت بازماند اندر سوی پوست
# 81 تو گر مرد رهی مانند ابلیس %~% مباش اینجایگه درمکرو تلبیس
# 82 برون کن دیو ابلیس ازدماغت %~% منور کن بنور کل چراغت
# 83 یقین دنیا است ابلیس این بدان تو %~% گذر کن بیشکی زین خاکدان تو
# 84 هر آنچه فکر بد باشد طبیعت %~% تو مر ابلیس دان بیشک حقیقت
# 85 برون کن فکر بد از خاطر خویش %~% دو روزی باش اینجاناظر خویش
# 86 دو روزی کاندر این دنیای دونی %~% حقیقت ذرهها را رهنمونی
# 87 نه اندیشد که رحمت کن نه لعنت %~% حقیقت باش اندر عین قربت
# 88 تو اندیشه ز خود کن تا که چونی %~% که تو از هر دو عالم مر فزونی
# 89 ببین آنکس که اینجا سجده دوست %~% نکردست این در اینجا لعنت دوست
# 90 ترا سجده نکرد ابلیس نادان %~% ز لعنت گشت پرتلبیس نادان
# 91 ترا سجده نکرد و طوق لعنت %~% بگردان یافت بیرون شد زرحمت
# 92 ترا سجده نکرد ای جوهر کل %~% چنین افتاده شد در عین این ذل
# 93 به بین تا تو چه چیزی ای دل و جان %~% که بنمودست رویت جان جانان
# 94 به بین تا تو چگونه آشنائی %~% که در اعیان تو دیدار خدائی
# 95 ببین ذات خدا در خویش موجود %~% ترا اسرار کل در پیش معبود
# 96 ببین ذات خدا در خود نمودار %~% برون شو این زمان ز ابلیس و پندار
# 97 ببین ذات خدا در خود نه ابلیس %~% میندیش از ریا و مکر و تلبیس
# 98 ببین ذات خدا ابلیس بگذار %~% اگرمرد رهی تلبیس بگذار
# 99 ببین ذات خدا ای صادق کل %~% اگر هستی حقیقت عاشق کل
# 100 ببین ذات خدا اینجا و بشناس %~% رها کن مکر و زرق اینجا و وسواس
# 101 که تو برتر ز عقل و عکس ناری %~% اگر اینجا حقیقت پایداری
# 102 ترا از ذات خود موجود کردست %~% حقیقت نقش خود معبود کردست
# 103 ترا از ذات خود کردست پیدا %~% در این عالم ز عقل کل هویدا
# 104 ترا از ذات خود پیدا نمودست %~% ابا تو گفته و ازتو شنودست
# 105 ترا ازذات خودبنمود بینش %~% بتو پیداست بودآفرینش
# 106 تو مغزی این زمان در صورت پوست %~% حقیقت چون بیابی صورت اوست
# 107 تو مغزی ز آفرینش رخ نموده %~% حقیقت خود بخود پاسخ نموده
# 108 تو مغزی این زمان در عین دنیا %~% ترا پیدا شده دیدارمولا
# 109 تو مغزی این زمان اعیان نموده %~% حقیقت خویش را پنهان نموده
# 110 تو مغزی این زمان اعیان بدیده %~% از آن منزل بدین منزل رسیده
# 111 ز ذات پاک او پیدا نمودی %~% دو روزی نقش در دنیا نمودی
# 112 ز ذات پاک او اعیان رازی %~% تو سیمرغی بصورت شاهبازی
# 113 اگر شاهت نماید روی اینجا %~% ورا بینی تو از هر سوی اینجا
# 114 ترا شاهست اینجا صورت جان %~% حقیقت چون نمیدانی تو ایشان
# 115 باسمی لیک جان جانت اینجاست %~% حقیقت سر مر پنهانت اینجاست
# 116 باسم آدمی تو لیک معنی %~% چو آخر بنگری دیدار مولی
# 117 حقیقت در تو دیدارست بنگر %~% که سر تا پای تو یارست بنگر
# 118 حقیقت درتودیدار الهست %~% ز سر تا پای تو دیدار شاهست
# 119 تو شاهی اندر این عالم فتاده %~% بصورت سیرت آدم فتاده
# 120 تو شاهی اندر این عالم یقین شاه %~% درون جانت هم خورشید و هم ماه
# 121 تو شاهی اندر این دنیا حقیقت %~% نشسته بر سر تخت شریعت
# 122 وزیر تست عقل کل ندانی %~% که بر تخت شریعت کامرانی
# 123 وزیر تست عقل و پادشاهی %~% که مشتق گشته از خورشید و ماهی
# 124 وزیر تست عقل کل درونت %~% بسوی ذات اینجا رهنمونت
# 125 وزیر تست عقل اندر ممالک %~% تو عشقی لیک اندر عشق هالک
# 126 مقام سالکی درتو بدیدست %~% حقیقت واصلیات ناپدیدست
# 127 تو هستی سالک کون و مکانی %~% که ره در سوی آن کل بازدانی
# 128 حقیقت عقل کل با تست دریاب %~% درون خانه از عشق درتاب
# 129 حقیقت عقل کل همسایه تست %~% تو خورشیدی و او چون سایه تست
# 130 تو خورشیدی حقیقت سایه بگذار %~% تمامت بین و پایه پایه بگذار
# 131 تو خورشیدی ز ذات کل نموده %~% حقیقت عقل کل را در ربوده
# 132 بمعنی و بصورت جان جانها %~% درون تست اینجاگه نهانها
# 133 غرض چون پرده در پیش رویست %~% دردن پرده او در گفتگویست
# 134 غرض چون پرده بر رویت فتاده %~% چنین دیدار هر سویت فتاده
# 135 اگر این پرده بر خیزد ز دیدار %~% معاینه به بینی خود پدیدار
# 136 اگر این پرده برخیزد ز رویت %~% نماند این نفس خود گفتگویت
# 137 اگر این پرده برخیزد ز اسرار %~% چه بینی در حقیقت لیس فی الدار
# 138 در آن عین فنا در خویش منگر %~% که یکی در یکی است پیش منگر
# 139 یکی داری و در عین دوبینی %~% مر این اسرار اینجاگه نه بینی
PageV02P030
# 1 یکی از بایزید این باز پرسید %~% که اینجاگه حقیقت حق توان دید
# 2 بچشم صورت او را میتوان یافت %~% بگو تامن خبر یابم از آن یافت
# 3 جوابش داد سلطان حقیقت %~% که او را کی توان دید از طبیعت
# 4 به بیرون هیچکس او را ندیدست %~% اگرچه با همه گفت و شنیدست
# 5 به بیرون کی توانی یافت جانان %~% که درتن ظاهر و بیرونست پنهان
# 6 به بیرون اندرون هردو یکی است %~% حقیقت جان جانان بیشکی است
# 7 اگر باشد برون و هم دورنت %~% حقیقت خود بخود او رهنمونت
# 8 اگر او را بصورت تو ببینی %~% بنزد عاشقان باشد دو بینی
# 9 بمعنی بعض بین او را بدو باز %~% که اعیانت چنین باشد همه راز
# 10 بدو هم باز بین او را حقیقت %~% که او راکی تواند یافت دیدت
# 11 بدو هم ذات او در خویش یابی %~% بوقتی کز خودت بیخویش یابی
# 12 به بیخویشی نماید رویت اینجا %~% اگر بشناسی از کل مویت اینجا
# 13 به بیخویشی جمال او بیابی %~% نبینی خود کمال او بیابی
# 14 به بیخویشی نمودارت شود دوست %~% اگر اندر میانه ننگری پوست
# 15 به بیخویشی تو اندر عالم دید %~% مر او را بنگری در عین توحید
# 16 به بیخویشی جمالش میتوان یافت %~% درون نور جلالش میتوان یافت
# 17 چنان نورش درون دیده آمد %~% که از نورش رخ جان دیده آمد
# 18 چنان نورش درون دیده دیدم %~% که ازدیده بدیده دیده دیدم
# 19 ز دیده دیده هم دیده بیابی %~% اگر در دید او را دیده یابی
# 20 درون دیده بنگر دیده دید %~% که جز از دیده او را کی توان دید
# 21 درون دیده هر کین راز یابد %~% ز دیده دید دید او باز یابد
# 22 درون دیده دیدارست بنگر %~% که او در دیده دیدارست بنگر
# 23 درون دیده او دردید آمد %~% از آن در جمله نوردیده آمد
# 24 درون دیده دیدارست بیچون %~% بر او نقطه افتاد گردون
# 25 درون دیدهاش در دیده میبین %~% تو دیدارش یقین دیده میبین
# 26 درون دیده جانانت هویداست %~% حقیقت نقطه خالش چو پیداست
# 27 درون دیده رخسارش عیانست %~% در اینجا نقطه خالش عیانست
# 28 در اینجا نقطه خالست پیدا %~% یقین مستقبل و حالست پیدا
# 29 نظر کن خال او در نور تحقیق %~% از آن خالش در اینجا یافت توفیق
# 30 نظر کن خال در نور تجلی %~% ز نور او درون دیده پیدا
# 31 حقیقت خال جانانست دیده %~% که هم پیدا و پنهانست دیده
# 32 حقیقت خال جانانست بنگر %~% که در خورشید تابانست بنگر
# 33 حقیقت خال جانانست میدان %~% درون او یقین اعیانست میدان
# 34 جمالش دیده خود کن تماشا %~% که بنمودست کل در عین الا
# 35 اگر در دیده دید دید بینی %~% جمالش در نهان در دیده بینی
# 36 اگر در دیده دریابی وصالش %~% عیان بینی تجلی جمالش
# 37 اگر در دیده دریابی رخ یار %~% نمودارست او در دید هموار
# 38 جمال یار اندر دیده بنگر %~% عیان دید او دزدیده بنگر
# 39 جمال یار در دیده توان دید %~% حقیقت دیده در دیده توان دید
# 40 جمال یار اعیانست در دید %~% ز دیده باز بین در عشق توحید
# 41 حقیقت نقطه خال از جلالست %~% زبان در دیدن او گنگ و لالست
# 42 حقیقت نقطه خالش هویداست %~% ز بهر اوهزاران شور و غوغاست
# 43 اگر در دیده بینی راز جانان %~% هم انجامست وهم آغاز جانان
# 44 نظر کن دیده را تا یار بینی %~% حقیقت در اعیان اسرار بینی
# 45 نظر کن دیده را در هر دو عالم %~% که تا یکتا نماید راز این دم
# 46 نظر کن دیده را بنگر رخ یار %~% که از دیده است اینجاگه بدیدار
# 47 زهی نادان ندیده راز دیده %~% نظر کن این زمان از راز دیده
# 48 زهی نادان بخود گردیده تو %~% از آن اینجا نه صاحب دیده تو
# 49 هر آن کز عشق صاحب دیده باشد %~% در اینجاگاه صاحب دیده باشد
# 50 هر آنکو دیده دیدارش در این سر %~% درون دیده جانان یافت ظاهر
# 51 ترا در دیده خورشیدست دیدی %~% حقیقت نور جاویدست دیدی
# 52 ز نور دیده خود آشنا باش %~% درون دیدار دیدار لقا باش
# 53 ز نور دیده بنمود او لقایت %~% همی گرداند اینجا جابجایت
# 54 ز نور دیده بنگر روشنائی %~% که ازوی داری اینجا آشنائی
# 55 ز نور دیده بنگر هر چه بینی %~% که جز نورش دگر چیزی نبینی
# 56 ز نور دیده اینجا گرد واصل %~% کز این نورست هر مقصود حاصل
# 57 ز نور دیده بنگر جمله اشیا %~% کز آن نور است اینجا جمله پیدا
# 58 ز نور دیده بنگر نور خورشید %~% که نور دیده خواهد ماند جاوید
# 59 ز نور دیده بنگر بر فلک ماه %~% که نور دیده هر جا میبرد راه
# 60 ز نور دیده بنگر در فلک بین %~% که این نور است پیدا یک بیک بین
# 61 ز نور دیده بیشک عقل یابی %~% که این تحقیق نی از نقل یابی
# 62 ز نور دیده بنگر عرش و کرسی %~% حقیقت اینست بیشک نور قدسی
# 63 ز نور دیده بنگر جنت و لوح %~% کز این نور است هر لحظه ترا روح
# 64 ز نور دیده بنگر فرش آیات %~% که پیدا شد مر این در جمله ذرات
# 65 ز نور دیده بنگر هست در نیست %~% مگر این سر ترا اینجاخبر نیست
# 66 ز نور دیده بنگر جسم و جانت %~% کز این هر دو شود کلی عیانت
# 67 ز نور دیده بنگر کوه و دریا %~% حقیقت بحر جان در شور وغوغا
# 68 ز نور دیده بنگر کوه اجسام %~% که داری این زمان آغاز و انجام
# 69 ز نور دیده بنگر چار عنصر %~% که این نور است مر اسرار عنصر
# 70 ز نور دیده بنگر آتش و آب %~% ز خاک و باد این اسرار دریاب
# 71 ز نور دیده گر واصل شوی تو %~% حقیقت زین بیان بیدل شوی تو
# 72 بنور دیده عاشق گرد اینجا %~% کز او یابی جمال فرد اینجا
# 73 جمال بی نشان در دیده دیدم %~% حقیقت جان جان در دیده دیدم
# 74 جمال بی نشان در دیده دریاب %~% اگرچه این نه تو دیده در خواب
# 75 تو در خوابی کجا دریابی این راز %~% که در خوابت نباشد چشمها باز
# 76 تو درخوابی نیابی دیده خویش %~% که هستی بی خدا ای مرد درویش
# 77 تو در خوابی و چشمت رفته در خواب %~% کجا بینی تو خورشید جهانتاب
# 78 تو درخوابی جمال جان ندیده %~% حقیقت آن مه تابان ندیده
# 79 تو در خوابی نخواهی گشت بیدار %~% که دریابی درون دیده دیدار
# 80 تو در غفلت فتاده مست خوابی %~% حقیقت نور دیده کی بیابی
# 81 تو در خوابی و چشم از خواب بردار %~% حقیقت دیده را دریاب بردار
# 82 جمال دیده جانت نظر کن %~% دلت از دیده جانت خبر کن
# 83 جمال دیده جان بین تو روشن %~% حقیقت سیر کن در هفت گلشن
# 84 جمال دیده جان مصطفی یافت %~% که اینجاگاه او دید خدا یافت
# 85 اگرچه نور دیده هست بر سر %~% ولی از دیده جانت تو بنگر
# 86 ز نور دیده جان یار دریاب %~% چو بیداری ترا آمد از این خواب
# 87 جمال دیده جانت منور %~% بنور مصطفی پیداست بنگر
# 88 جمال دیده جان او عیان یافت %~% بچشم جان جمال حق از آن یافت
# 89 به چشم جان جمال جان جان دید %~% حقیقت از حقیقت او عیان دید
# 90 بچشم جان تمامت یافت ذرات %~% که چشم جان او بد دیده ذات
# 91 بچشم جان جمال بی نشان دید %~% حقیقت جمله کون و مکان دید
# 92 بچشم جان جمال دوست دریافت %~% چنان کاینجا عیان اوست دریافت
# 93 جمال جان خبر دارد ز جمله %~% که در روضه نظر دارد ز جمله
# 94 نظر دارد کنون در جسم و جانها %~% یقین میداند او راز نهانها
# 95 نظر دارد بدین گفتار عطار %~% که او راکل همی بینم خبردار
# 96 بچشم جان خود چون ره نمودم %~% در اینجاگه جمال شه نمودم
# 97 بچشم جان خود اینجا یقین باز %~% نمودم او عیان انجام و آغاز
# 98 حقیقت هرکه چیزی از لقا یافت %~% حقیقت او زنور مصطفی یافت
# 99 ز نور مصطفی گر راز یابی %~% دل وجانت در اینجا بازیابی
# 100 ز نور مصطفی بین هرچه باشد %~% که جز نورش دگر چیزی نباشد
# 101 ز نور اوست اینجا جان در اعیان %~% که میبیند جمال دوست پنهان
# 102 حقیقت مصطفی اندر دل ماست %~% یقین کاینجایگه او حاصل ماست
# 103 از او خواهیم وز وی راز بینیم %~% از او هم ذات او را باز بینیم
# 104 از او مقصودها حاصل شود هان %~% که از او یافتم این نص و برهان
# 105 دل عطار از او آگاه آمد %~% که اینجاگاه دید شاه آمد
# 106 دل عطار از او اینجا خبر یافت %~% یقین مرنور پاکش در نظر یافت
# 107 دل عطار از او اسرار برگفت %~% حقیقت او حقیقت گفتگو گفت
# 108 دل عطار اینجاگاه جان کرد %~% دگر جانش در اینجا جان جان کرد
# 109 دل عطار از او گفتست اسرار %~% حقیقت اوست از سرم خبردار
# 110 دل عطار در دریای خون است %~% در این دریا یقین او رهنمون است
# 111 دل عطار از این دریای جانان %~% بسی جوهر فشاند اینجاگه اعیان
# 112 دل عطار زیندم واصل آمد %~% که مقصود از محمد حاصل آمد
# 113 دل عطار مقصودش همین بود %~% که احمد در درونش پیش بین بود
# 114 دل عطار ایندم پیش بین است %~% که نور مصطفایش پیش بین است
# 115 دل عطار از او افشاند جوهر %~% حقیقت اندر این دریای اخضر
# 116 دل عطار در سر جواهر %~% محمد بود اندر جمله ناظر
# 117 محمد در دل عطار جانست %~% از آن عطار اسرار نهانست
# 118 محمد در دل عطار بود است %~% که درجانش جمال جان نمود است
# 119 دل عطار در بود محمد(ص) %~% یقین اسرار منصور و مؤید
# 120 بنور اوشدم واصل بعالم %~% که گفتم در عیان سر دمادم
# 121 بنور او نمودم بر سرم تاج %~% بنور او بر من زد چو حلاج
# 122 دم حلاج او بخشید آخر %~% مر اسرار جانان کرد ظاهر
# 123 دم حلاج اینجاگه عیان شد %~% جمال یار آنگه کل عیان شد
# 124 محمد رخ نمودم آخر کار %~% نمودم اندر اینجا سر اسرار
# 125 حقیقت هر که از احمد لقا دید %~% درون جان و دل کلی صفا دید
# 126 ز صورت سوی معنی راه برد او %~% ز معنی ره بسوی شاه برد او
# 127 حقیقت عقل کل اینجاست در تو %~% ببین کاینجایگه پیداست در تو
# 128 بنور عقل کل کآن مصطفایست %~% تمامت سالکان را رهنمایست
# 129 بیابی وصل از احمد حقیقت %~% قدم را راست دار اندر شریعت
# 130 قدم را راست دار و راستی کن %~% ز احمد روز و شب درخواستی کن
# 131 بخواه از مصطفی راز دل خود %~% کز او یابی حقیقت حاصل خود
# 132 دل وجان هر دو زو حاصل شود کل %~% مراد جمله زو حاصل بود کل
# 133 مراد آنست سالک را در این راه %~% که ناگاهی رسد در حضرت شاه
# 134 مراد آنست سالک را در این سر %~% که حق یابد درون خویش ظاهر
# 135 مراد آنست سالک را در این دید %~% که تا کلی یکی گردد ز توحید
# 136 مراد آنست سالک را دل و جان %~% که اینجا کل ببیند روی جانان
# 137 مراد آنست سالک آخر کار %~% شود در جزو و کل او جملگی یار
# 138 مراد عاشق از معشوق اینست %~% که آخر دید کلی در یقین است
# 139 مراد عاشق اینجا حاصل آن شد %~% که چون صورت ز جان اینجا نهان شد
# 140 بوصل دوست اینجاگه رسد باز %~% در اینجاگه ابی صورت شود باز
# 141 ایا سالک طلبکاری تو در جان %~% شده در راهی و طالب شده آن
# 142 نظر را باز کن بیچاره اینجا %~% که کردستی تو راه عشق تنها
# 143 نظر را باز کن در منزل تن %~% که خواهد شد ره تاریک روشن
# 144 نظر را باز کن آغاز و انجام %~% که خواهی یافت وصل کل سرانجام
# 145 سرانجام تودلدار است دریاب %~% بهر نوعی ز من مردم خبر یاب
# 146 خبر یاب ای دل و جان ز آشنائی %~% تو در اعیان یکی و با خدائی
# 147 در این عین خدائی باز مانده %~% در این اسرار صاحب راز مانده
# 148 تو در عین خدائی میندانی %~% که بیشک از خدا هردو جهانی
# 149 توئی ذات و خبر از خود نداری %~% که در دیدار جانان جمله یاری
# 150 توئی ذات وخبر از خویشتن یاب %~% خدا را در حقیقت خویشتن یاب
# 151 منزه دان تو او را از طبیعت %~% که بنمایدترا کل دید دیدت
# 152 تو جزوی در تو کل موجود پیداست %~% تو هستی بنده و معبود پیداست
# 153 درونت گرخبر دارد از آن دید %~% یکی بین هر دوعالم راز توحید
# 154 یکی بین هر دو عالم در درونت %~% حقیقت شاه هر دو رهنمونت
# 155 یکی بین هر دو عالم را تو در دل %~% اگر بینی یکی هستی تو واصل
# 156 یکی بین هر دو عالم را تو در جان %~% درون جان چو اعیانست جانان
# 157 یکی بین هر دو عالم تا بدانی %~% چرا مرکب بهر جاگه دوانی
# 158 یکی بین هر دو عالم واصلانه %~% حقیقت هم توئی کل جاودانه
# 159 یکی بین و دوئی از خود بیفکن %~% خدا را یاب خود بی ما و بی من
# 160 یکی بین و دوئی بردار از پیش %~% حجاب این دوئی انداز از خویش
# 161 یکی بین و دوئی اینجا رها کن %~% عیان مر جسم وجان کلی خدا کن
PageV02P031
# 1 خدا کن بود او در بود خود باز %~% حقیقت آنگهی شو صاحب راز
# 2 خدائی کن در اینجا خود فنا کن %~% پس آنگاهی سر و پایت خدا کن
# 3 خدابین بود خود را بود او بین %~% مبین بد جملگی او رانکو بین
# 4 حقیقت همچو منصور یگانه %~% انالحق زن تو در بود زمانه
# 5 حقیقت همچو منصور سرافراز %~% نمود صورت از خود دور انداز
# 6 حقیقت همچو منصورت یکی بین %~% همه حق گرد و حق را در یکی بین
# 7 حقیقت ز آن دم هو راز مطلق %~% ز هو زن هم ز هو میگو اناالحق
# 8 حقیقت همچو او بردار شوق آی %~% همه عالم در اینجا راز بنمای
# 9 همه عالم چو خود تو پیش بین کن %~% اگر از سر او گوئی چنین کن
# 10 اگر از سر اوئی راز برگوی %~% همه ذرات اینجاگه خبر گوی
# 11 که بود جملهتان بیشک خدایست %~% کسی داند که این راز آشنایست
# 12 تو گر منصور راه لامکانی %~% چنین کن تا بقای جاودانی
# 13 بیابی اندر اینجا زانکه اینجا %~% حقیقت نیست عشق و شور و غوغا
# 14 همه اینجاست و آنجا هیچ نبود %~% حقیقت صورتی جز هیچ نبود
# 15 بصورت این معانی را ندانی %~% ز جان دریاب این راز نهانی
# 16 ز جان دریاب اینجا مگذر از جان %~% که جان پیوسته باشد ذات جانان
# 17 درون جانست جانانت سخنگوی %~% حقیقت مر ورا اندر سخن جوی
# 18 درون جانست اندر گفتگویت %~% حقیقت خویش اندر جستجویت
# 19 درون جانست اسرار دوعالم %~% ترا بنموده دیدار دو عالم
# 20 درون جانست نی در پوست ای دل %~% ز جان کن عاقبت مقصود حاصل
# 21 درون جانست اندر پرده پنهان %~% همی گوید ترا اسرار جانان
# 22 که ای غافل چه گر عمری دوید %~% حقیقت بود من اینجا ندیدی
# 23 خطابت میکند درجان یقین یار %~% همی گوید ترا این سر ز اسرار
# 24 خطاب دوست خواهم گفت اینجا %~% در اسرار خواهم سفت اینجا
# 25 خطاب دوست خواهم گفت بشنو %~% بدین اسرار منصوری تو بگرو
# 26 خطابت میکند هر لحظهات یار %~% که هان از بود خودکل گرد بیزار
# 27 خطابت میکند در روز و در شب %~% حقیقت دوست را بی کام و بی لب
# 28 که ای اینجا کمال من ندیده %~% زهی اینجا جمال من ندیده
# 29 جمال من ندیده غافلاتو %~% در اینجاگاه ای بیحاصلا تو
# 30 تو از من زنده و من از تو دیدار %~% تراگویم حقیقت هر دم اسرار
# 31 تو از من زنده و من از تو پیدا %~% درون جان تو اینجاگه هویدا
# 32 درون جان تو در گفتگویم %~% نظر کن در دم عین تو هویم
# 33 درون جان تو اینجا جلالیم %~% خود اندر خودهمه عین وصالیم
# 34 درون جان تو رخ را نمودیم %~% از آن در دید تو یکتا نمودیم
# 35 نظر کن بنده در ما باز بین ما %~% دوئی منگر که ما هستیم یکتا
# 36 دوئی منگر که ما یکتا بدیدیم %~% ز پنهانی خود پیدا بدیدیم
# 37 دوئی منگر که ما یکتای ذاتیم %~% ترا اینجایگه عین صفاتیم
# 38 دوئی منگر که ما را هست دیدار %~% ز یکی مانگر ای صاحب اسرار
# 39 دوئی منگر که ما بیچون رازیم %~% که یک پنهان خود را مینوازیم
# 40 ز یک بینان خود واقف شدستیم %~% که هم از عشق خود واصف شدستیم
# 41 بیک بینان خود اینجا عیانیم %~% حقیقت بیشکی جان جهانیم
# 42 جهان جان بما پیدا نمود است %~% که ما را انتها پیدا نمود است
# 43 ازل را با ابد پیوند ما دان %~% حقیقت ذات ما را کل بقا دان
# 44 منم دانای بیچون و چرایم %~% که درجانها تمامت رهنمایم
# 45 منم الله و رحمن و رحیمم %~% ابی صورت یقین حی قدیمم
# 46 بدانم راز موری در بن چاه %~% که از سر همه دانایم آگاه
# 47 منم بر جمله و جمله ز من خاست %~% حقیقت هرچه پنهانست و پیداست
# 48 همه ذات من است و غیر من نیست %~% یقین جمله منم هم جان و تن نیست
# 49 مبین جان من و از من نگر تو %~% ایا مؤمن اگرداری خبر تو
# 50 همه ذات من است و غیر هم نیست %~% چو بشناسی بعشقم بیش و کم نیست
# 51 ترا اندر ازل بگزیدهام من %~% درون جان حقیقت دیدهام من
# 52 ز من پیدائی و پنهان شوی باز %~% دگرباره بمن اعیان شوی باز
# 53 له الملک و مرا نبود زوالم %~% که در اعیان تجلی جلالم
# 54 تعالی مالک الملک قدیمم %~% که بسم الله رحمن و رحیمم
# 55 یکی ذاتم که من اول ندارم %~% ز ذات خود همه جانی برآرم
# 56 یکی ذاتم که مانندم نباشد %~% حقیقت خویش و پیوندم نباشد
# 57 مبین جز ذات من اینجا هوالله %~% تمامم شد صفات از قل هوالله
# 58 تو ای عطار این سر میچگوئی %~% چو بودت اوست اکنون می چه جوئی
# 59 تو ای عطار دیدار لقائی %~% حقیقت در عیان یار خدائی
# 60 تو اوئی او تو هر دو مر یکی راز %~% حقیقت او بتو پیدا شده باز
# 61 تو اوئی واصل اسرار گردت %~% در اینجاگه بکل دیدار کردت
# 62 تو اوئی واصل اعیان نمودت %~% حقیقت کل رخ اندر جان نمودت
# 63 ندیدی غیر او اکنون زاسرار %~% تمامت سالکان کردی خبردار
# 64 خبر کردی همه ذرات عالم %~% که هر ذرات راگوئی دمادم
# 65 عیان گفتی حقیقت راز منصور %~% نمودی سر تو بی سرباز منصور
# 66 حقیقت سر بخواهی باخت اینجا %~% که یکتائی تو یکتائی تو یکتا
# 67 تو یکتای تمامت سالکانی %~% حقیقت در حقیقت جان جانی
# 68 تو یکتائی و جان جان ندیده %~% رخ او را چنین اعیان ندیده
# 69 تو یکتائی و در وصل تجلی %~% رسیدستی بکل اصل تجلی
# 70 در اینجا یافتی و در یقین باز %~% تراکل شد در عین الیقین باز
# 71 در عین الیقین بر تو گشادست %~% ترا گنج حقیقت جمله دادست
# 72 در عین الیقین بگشوده تو %~% یقین گنج عیان بنموده تو
# 73 در عین الیقین راکرده باز %~% نمود گنج کل را کرده باز
# 74 در عین الیقین جمله نمودند %~% حقیقت در جهان برتو گشودند
# 75 همه راز جهان اینجا ترا فاش %~% شد اینجا زانکه دیدستی تو نقاش
# 76 همه اسرارها بخشید یارت %~% که او اندر ازل بد دوستدارت
# 77 دل آگاه تو معنی جانانست %~% یقین گنجینه اسرار رحمانست
# 78 دل آگاه تو تا جان بدیدست %~% درون جان تو جانان بدیدست
# 79 دل آگاه تو این جمله معنی %~% یقین بنمود از دیدار مولی
# 80 دل آگاه تو گنجیست بیچون %~% که این درها همی ریزد به بیرون
# 81 دل آگاه توهرگز نریزد %~% که جز جوهر از او هرگز نخیزد
# 82 دل آگاه تو گنجینه جانست %~% یقین گنجینه اسرار جانانست
# 83 دلت گنجینه جانست اینجا %~% در او خورشید تابانست اینجا
# 84 دلت گنجینه نور و صفایست %~% که در وی نورخاص مصطفایست
# 85 دلت گنجینه بود الهست %~% که جان بنموده ازدیدار شاهست
# 86 دل آگاه تو گنجیست از دید %~% که میریزد چنین درهای توحید
# 87 دل آگاه تو گنج عیانست %~% زبان تو از آن گوهر فشانست
# 88 دلت گنجینه بود خدایست %~% که مر بیچارگان را رهنمایست
# 89 دلت گنجینه معبود پاکست %~% که آن گنجینه در دیدار خاکست
# 90 از این گنجینه اینجا سالکانت %~% یقین شد جوهر عین العیانت
# 91 از این گنجینه جوهر فشاندی %~% بسر آخر در این حضرت نماندی
# 92 از این گنجینه تو خاص و هم عام %~% مراد خویشتن یابند اتمام
# 93 از این گنجینه کاینجا داد شاهت %~% فشاندستی تو اندر خاک راهت
# 94 ترا زیبد که این گنجینه شاه %~% فشانی جملگی بر سالک راه
# 95 از این گنجینه اینجا سالکان را %~% حقیقت دیده کردی جان جان را
# 96 زهی واصل که اینجاگه توئی تو %~% که بیشک محو کردستی دوئی تو
# 97 زهی واصل که که کل دیدار کردی %~% همه ذرات را بیدار کردی
# 98 زهی واصل که اصل کار داری %~% که در جانان دلی بیدار داری
# 99 زهی واصل که در یکی نمودار %~% حقیقت دیدی اینجاگاه دلدار
# 100 زهی واصل که جان بشناختی تو %~% ز جان در جزو و کل درباختی تو
# 101 دل و جانت منور شد حقیقت %~% همه ذرات تو جان شد ز دیدت
# 102 دل و جانت لقای دوست دیدست %~% چنان کاینجا لقای اوست دیدست
# 103 دل و جانت چنان ازوصل جانان %~% خبر دارند کاندر اصل جانان
# 104 دل و جانت بکلی جان بدیدند %~% چو منصوراز حقیقت آن بدیدند
# 105 دل و جانت چو منصور از یقین باز %~% یکی دیدند در عین الیقین راز
# 106 دل و جانت لقای یار دارند %~% حقیقت نقطه و پرگار دارند
# 107 دل و جانت یکی اندر یکیاند %~% حقیقت هر دوجانان بیشکیاند
# 108 دل و جانت ز ذات لامکان کل %~% شده یکی عیان کون و مکان کل
# 109 دل و جان تو هر دو نور عشقند %~% حقیقت بیشکی منصور عشقند
# 110 زهی منصور اعیان خراسان %~% که تو داری حقیقت همدم آن
# 111 دم او از تو پیدا شد در اینجا %~% فکندستی کنون توشورو غوغا
# 112 دم او از تو پیدا شد عیانی %~% چو او گفتی همه راز نهانی
# 113 دم او از تو پیدا شد در اسرار %~% حقیقت کرده بر جمله اظهار
# 114 دم او از تو پیدا شد که جانها %~% نمودار تو یکتا شد چو یکتا
# 115 دم او از تو پیدای جهان است %~% که میدانی که جمله جان جانست
# 116 تو میدانی که دیدستی یقین تو %~% حقیقت در درونت بیشکی تو
# 117 تو میدانی حقیقت سر جانان %~% دمادم میکنی بر جمله اعیان
# 118 تو میدانی حقیقت راز اول %~% که گفتی در عیان اعزاز اول
# 119 تو میدانی که اول آخر کار %~% یکی دیدی حقیقت جمله دلدار
# 120 تو میدانی که سر لامکانی %~% که این درهای معنی میفشانی
# 121 تو میدانی که خود بشناختستی %~% بآخر خویش در وی باختستی
# 122 تو میدانی حقیقت جوهر دوست %~% در این دنیا و دیدی مغز در پوست
# 123 تو دیدستی جمال بی نشانی %~% که امروز از حقیقت اونشانی
# 124 تو از او او ز تو پیدا حقیقت %~% تو عین دید او یکتا حقیقت
# 125 که عطارست ذات بود الله %~% در اینجا بیشکی و گشته آگاه
# 126 تو آگاهی ز ذات اینجایگه تو %~% یقین دیدی عیان دیدار شه تو
# 127 تو آگاهی ز ذات و هم صفاتت %~% که میگوئی بیان ازنور ذاتت
# 128 که دانستست در این دنیای غدار %~% که تو داری جمال طلعت یار
# 129 جمال طلعت جانان تو داری %~% حقیقت در جان کل آن تو داری
# 130 جمال طلعت جانان نمودی %~% دو عالم را یقین زینسان نمودی
# 131 جمال طلعت ز دیدار %~% همه ذرات را کردی خبردار
# 132 جمال طلعت جانان در اعیان %~% نمودی در یقین جمله بدیشان
# 133 که تو داری حقیقت دید دیدار %~% یقین خواهی شد اینجا ناپدیدار
# 134 حدیث وصل اینجاگه یقین است %~% که ذرات حقیقت پیش بین است
# 135 تو مرد پیش بینان جهانی %~% که اسرار حقیقت را تو دانی
# 136 تو مرد پیش بینانی در اینجا %~% حقیقت سر پنهانی در اینجا
# 137 حقیقت پیش بینان جهان را %~% در اینجاگه تو کردستی عیان را
# 138 حقیقت پیش بینان جمله دیدی %~% یکی اندر یکیشان جمله دیدی
# 139 همه ارواح دیدی انبیا را %~% دراینجاگه تو دیدی آشکارا
# 140 همه ارواح صدیقان این راه %~% تو دیدی وشدی از جمله آگاه
# 141 همه ارواح صدیقان اسرار %~% ترا اینجایگه آمد پدیدار
# 142 همه ارواح مردان جهان تو %~% درون خویشتن دیدی عیان تو
# 143 همه ارواح اندر تست موجود %~% کز اینسان یافتستی جمله مقصود
# 144 همه ارواح را اینجا حقیقت %~% ز یکی گشته اینجاگه پدیدت
# 145 پدیدارست در تو جمله ارواح %~% حقیقت انبیا و عین اشباح
# 146 پدیدارست در تو جمله مردان %~% حقیقت انبیا و اولیا زان
# 147 تر اینجا پدیدارست در یک %~% که احمد در حقیقت دید بیشک
# 148 ترا اینجاست زان زیشان ندیدی %~% تو از آنسان بجانان کل رسیدی
# 149 ترا اینجاست وصل و روشنائی %~% حقیقت نور دیدار خدائی
# 150 ترا اینجاست بود کل مسلم %~% که دیدستی زخود دیدار آدم
# 151 ترا اینجاست آدم آشکاره %~% تو در او او بتو اینجا نظاره
# 152 ترا اینجاست آدم تا که دیدی %~% که در دم دید آدم را بدیدی
# 153 ترا اینجاست آدم جنت اینجاست %~% حقیقت مر ترا این قربت اینجاست
# 154 ترا اینجاست آدم تا بدانی %~% دم تست و یقین زاندم عیانی
# 155 ترا اینجاست نوح برگزیده %~% ازآنی تو جمال روح دیده
# 156 ترا اینجاست آن دیدار نوحست %~% ازآنت این همه فتح و فتوحست
# 157 ترا اینجاست نوح و بحر و کشتی %~% که در دریای جانان برگذشتی
# 158 ترا اینجاست شیث راز دیده %~% جمال او درونت باز دیده
# 159 ترا اینجاست ابراهیم از آذر %~% فتاده در درون در عین آذر
# 160 ترا اینجاست ابراهیم خلت %~% در این آتش رسیده سوی قربت
# 161 ترا اینجاست ابراهیم در تن %~% شود در عاقبت اینجا بت اشکن
# 162 ترا اینجاست اسمیعیل در جان %~% که خواهدکردش ابراهیم قربان
# 163 ترا اینجاست اسمیعیل تحقیق %~% بخواهد گشت کشته زو توفیق
# 164 ترا اینجاست اسحق گزیده %~% که اندر عشق گردد سر بریده
# 165 ترا اینجاست اسحق وفادار %~% ز جانان زندگی یابد دگر بار
# 166 ترا اینجاست یعقوب جفاکش %~% ز عشق یوسف اندر صد جفا خوش
# 167 ترا اینجاست یعقوب و یقین است %~% که یوسف او کنون کلی بدیدست
# 168 ترا اینجاست یعقوب ازنمودار %~% بدیده باز یوسف را دگر بار
# 169 ترا اینجاست موسی بر سر طور %~% حقیقت رازگویان غرقه نور
# 170 ترا اینجاست موسی رخ نموده %~% ابا حق دمبدم پاسخ نموده
# 171 ترا اینجاست موسی صاحب راز %~% حقیقت پرده کرده از رخ او باز
# 172 ترا اینجاست موسی راز دیده %~% جمال شاه اینجا باز دیده
# 173 ترا اینجاست موسی عشق جانان %~% حقیقت یافته دیدار اعیان
# 174 ترا اینجاست ایوب و شده خوب %~% رسیده بیشکی در وصل محبوب
# 175 ترا اینجاست جرجیس عیانی %~% ز کشتن یافت او راز نهانی
# 176 ترا اینجاست جرجیس دمادم %~% شده زنده یقین از عین آندم
# 177 ترا اینجاست صالح صاحب راز %~% حقیقت یافته ناقه دگر باز
# 178 ترا اینجاست زکریا زنده گشته %~% درون آن شجر تابنده گشته
# 179 ترا اینجا است خضر و آب حیوان %~% حقیقت خورده دیده جان جانان
# 180 ترا اینجا است عیسی روح الله %~% حقیقت روح از الله آگاه
# 181 ترا اینجا است دیدار محمد(ص) %~% حقیقت جمله اسرار محمد(ص)
# 182 ترا اینجا است مردیدار حیدر %~% گشاده بر تو ای عطار او در
# 183 ترا اینجا است فرزندان ایشان %~% یقین دیدار حسنت ای در افشان
# 184 ترا اینجا است دیدار همه دید %~% که میبینی یکی زیشان ز توحید
# 185 ز توحید حقیقت جمله دیدی %~% از آن اینجا بکام دل رسیدی
# 186 ز توحید حقیقت وصل ایشان %~% ترا پیداست اینجا اصل ایشان
# 187 ز توحید حقیقت باز دیدی %~% که ایشان در درونت راز دیدی
# 188 درون تو کنون دیدار ایشانست %~% حقیقت این همه اسرار ایشانست
# 189 درون تو بکلی راز دریافت %~% از ایشان اندر اینجاگه خبر یافت
# 190 درون تو از ایشان یافت جانان %~% که ایشانند اندر جمله حیران
# 191 چو خورشیدند ایشان جمله در کل %~% حقیقت بودشان برداشته ذل
# 192 چو خورشیدند ایشان سوی افلاک %~% حقیقت در همه ذرات افلاک
# 193 چو خورشیدند ایشان مر سر افراز %~% حقیقت نور افکنده همه راز
# 194 چو خورشیدند ایشان نور عالم %~% حقیقت جملگی منشور عالم
# 195 چو خورشیدند ایشان نور تابان %~% حقیقت بر همه ذرات انسان
# 196 چو خورشیدند اگر بینی تو این راز %~% حقیقت همچو من اندر یقین باز
# 197 چو خورشیدند اگر دانسته تو %~% چگویم چونکه نتوانسته تو
# 198 برو خاموش شو تا سر ندیدی %~% حقیقت بودشان ظاهر ندیدی
# 199 برو خاموش شو چون میندانی %~% که بیشک خوار و سرگردان جانی
# 200 برو خاموش شو در سر اسرار %~% که تا گردی مگر روزی خبردار
# 201 برو خاموش شو وز این مزن دم %~% که تا یابی مگر بوئی از آن دم
# 202 برو خاموش شو تا راز بینی %~% مگر آخر تو این سر باز بینی
# 203 برو خاموش شو اندر شریعت %~% که ناگاهی شود این سر پدیدت
# 204 برو خاموش شو اینجا بتحقیق %~% که درآخر ترا بخشند توفیق
# 205 برو خاموش شو در عالم ای یار %~% که تا آخر شوی زین سر خبردار
# 206 برو خاموش شو ای بیوفا تو %~% سر اسرار شرع مصطفی تو
# 207 سر اسرار شرع مصطفی یاب %~% در آخر از حقیقت وصل دریاب
# 208 سپر راه شریعت کآخر کار %~% برون آئی یقین از عین پندار
# 209 سپر راه شریعت همچو منصور %~% که ناگاهی نماید بیشکی نور
# 210 بنور شرع ایشان را بیابی %~% درون خویشتن زینسان بیابی
# 211 بنور شرع اصل ذات ایشان %~% همه در خود نظر کن بیشکی آن
# 212 همه در خود بیاب و زنده دل شو %~% در اینجا بیحجاب آب و گل شو
# 213 همه در خود بیاب اینجا حقیقت %~% که در تست این همه یکتا حقیقت
# 214 همه در خود بیاب اینجایگه دوست %~% که تا چون مغز بیرون آئی از پوست
# 215 همه در خود بیاب اینجا بتحقیق %~% که در اینجا توانی یافت توفیق
# 216 همه در خود بیاب و آشنا شو %~% در اینجاگاه دیدار لقا شو
# 217 همه در خود بیاب و گرد جانان %~% که تا یابی حقیقت فرد جانان
# 218 همه در خود بیاب و ذات بیچون %~% حقیقت خویشتن بین بیچه و چون
# 219 همه در خود بیاب اینجا بیان تو %~% حقیقت بین در اینجا جان جان تو
# 220 همه در خود بیاب اینجا عیان ذات %~% حقیقت بیشکی خورشید آیات
# 221 همه در خود بیاب و گرد واصل %~% که مقصود است در تو جمله حاصل
# 222 ترا اینجاست مقصود ای خردمند %~% حقیقت عین معبود ای خردمند
# 223 ترا اینجاست مقصود و ندیدی %~% ترا اینجاست معبود و ندیدی
# 224 ترا معبود اینجایست بنگر %~% حقیقت بود پیدایست بنگر
# 225 ترامعبود اینجاست او نظر کن %~% وجود و جان وخود را در خبر کن
# 226 ترا معبود اینجایست دریاب %~% ز دیدار نمود جان خبر یاب
# 227 نمود جان ازو بین و دل خویش %~% که او معبود هردوحاصل خویش
# 228 از این هر دو در اینجاگه بیابی %~% اگراینجا دل آگه بیابی
# 229 دل آگاه میباید در این راز %~% که دریابد وصال اینجایگه باز
# 230 دل آگاه میباید در اینجا %~% که این در بازبگشاید در اینجا
# 231 دل آگاه میباید در این سر %~% که اسرارش همه آمد بظاهر
# 232 دل آگاه میباید در اعیان %~% که در خود بازیابد بیشکی جان
# 233 دل آگاه میباید که دلدار %~% درون او شود اینجا پدیدار
# 234 دل آگاه میباید که بیچون %~% نماید رویش اینجا بیچه و چون
# 235 دل آگاه میباید چو عطار %~% که بروی کشف گردد جمله اسرار
# 236 دل آگاه میباید ز توحید %~% که یکی یابد اینجاگاه در دید
# 237 دل آگاه میباید چو آدم %~% که اینجاگه خبر یابد دمادم
# 238 دل آگاه میباید که چون نوح %~% در این دریا بیاید قوت روح
# 239 دل آگاه میباید که در راز %~% چو ابراهیم یابد سر او باز
# 240 دل آگاه میباید که ازجان %~% چو اسمعیل گردد عین قربان
# 241 دل آگاه میباید در آفاق %~% که گردد سر بریده همچو اسحاق
# 242 دل آگاه میباید که محبوب %~% شود در عاقبت مانند ایوب
# 243 دل آگاه میباید چو موسی %~% که گردد سوی طور عشق یکتا
# 244 دل آگاه میباید در این راه %~% که بیرون آید و گردد یقین شاه
# 245 دل آگاه میباید چو یوسف %~% که شاهی یابد اینجا بی تأسف
# 246 دل آگاه میباید چو ایوب %~% که طالب آید و گردد چو مطلوب
# 247 دل آگاه میباید چو صالح %~% که گردد در یقین عین مصالح
# 248 دل آگاه میباید نظاره %~% زکریاوار گشته پاره پاره
# 249 دل آگاه میباید چو عیسی %~% که در یابد حقیقت قرب اعلی
# 250 دل آگاه میباید چو احمد %~% که باشد در عیان کل مؤید 
# 251 دل آگاه میباید چو حیدر %~% که دریابد حقایق را سراسر
# 252 دل آگاه همچون مرتضی کو %~% که تا بیخود شود گردد خدا او
# 253 دل آگاه میباید حسن وار %~% که جام زهر نوشد از کف یار
# 254 دل آگاه میباید حسینی %~% شهید عشق گشتن بهر دینی
# 255 دل آگاه میباید چو اصحاب %~% که دریابند خورشید جهانتاب
# 256 دل آگاه میباید چو منصور %~% که صورت محو گرداند سوی نور
# 257 دل آگاه منصور ار بدانی %~% حقیقت بازدانی این معانی
# 258 دل آگاه او اسرار دیدست %~% در اینجا و در آنجا یاردیدست
# 259 دل آگاه او یکتا از آن شد %~% که ازمعنی ز صورت بی نشان شد
# 260 دل آگاه او اسرار جان یافت %~% درون جان خود او جان جان یافت
# 261 دل آگاه او الله دریافت %~% حقیقت تخت دل آن شاه دریافت
# 262 دل آگاه او دم از خدا زد %~% حقیقت عین صورت بر فنا زد
# 263 دل آگاه او دم زد ز بیچون %~% حقیقت کار خود بستد ز بیچون
# 264 دل آگاه او دم زد ز دلدار %~% ز شوق یار آمد بر سردار
# 265 دل آگاه او اعیان ذاتست %~% که هم جانان و هم پنهان ذاتست
# 266 دل آگاه او اینجا اناالحق %~% زد اندر دار و گفت او راز مطلق
# 267 دل آگاه او از صورت خویش %~% حجابی یافت آن برداشت از پیش
# 268 دل آگاه میباید ز صورت %~% که تا این سر بداند بی نفورت
# 269 هر آنکواین حقیقت یافت سرباز %~% چو او بردار آمد گشت جانباز
# 270 هر آنکو این حقیقت یافت در خویش %~% حجاب جسم و جان برداشت از پیش
# 271 هر آنکو این حقیقت در نظر یافت %~% حقیقت جملگی اندر نظر یافت
# 272 هر آنکو عاشق منصور جان شد %~% چو او اینجا ز صورت بی نشان شد
# 273 هر آنکو عاشق منصور جان است %~% حقیقت دان که از خود بی نشانست
# 274 هر آنکو دم زد اینجا بازدید او %~% حقیقت درعیان این راز دید او
# 275 هر آنکو غیر از این چیز دگر دید %~% حقیقت هیچ بیشک در نظر دید
# 276 وصال اینجا است از منصور حلاج %~% نمیخواهی که اندر فرق جان تاج
# 277 نهی دم زین مزن در صورت خویش %~% حقیقت فاش بشنو مرد درویش
# 278 چه به زین دوست میداری در اینجا %~% که مر این پرده برداری در اینجا
# 279 چه به زین دوست میداری که از یار %~% شوی اینجا چو او بیشک خبردار
# 280 چه به زین دوست میداری بدنیا %~% که میبینی در او دیدار مولا
# 281 چه به زین دوست میداری حقیقت %~% که آمد بی نشان اینجا بدیدت
# 282 چه به زین دوست میداری که در دل %~% عیان دلدار بینی دوست حاصل
# 283 چه به زین دوست میداری که در جان %~% حقیقت یابی اندر روی جانان
# 284 چه به زین دوست میداری در این سر %~% که مر دلدار خود در عین ظاهر
# 285 چه به زین دوست میداری تو رهبر %~% که مردلدار خود یابی تو در بر
# 286 چه به زین دوست میداری تو دریاب %~% یقین او تست اینجاگه خبریاب
# 287 چه به زین دوست میداری بگو باز %~% که روی جان جان بینی بجان باز
# 288 همه وصلست هجران رفت از پیش %~% همه جانست مر جان رفت از پیش
# 289 همه وصلست و دیدارست اینجا %~% دلت جانانه پندار است اینجا
# 290 همه وصلست ودیدارست بیچون %~% ولیکن تو شده اینجا دگرگون
# 291 همه وصلست هجران را رها کن %~% درون جان و دل را با صفا کن
# 292 همه وصلست اندر خویش بنگر %~% تو داری یار اندر پیش بنگر
# 293 همه وصلست اندر جان و در دل %~% شده مقصود اینجا جمله حاصل
# 294 همه وصلست اینجا واصلی نیست %~% که دریابد که جمله جز بلی نیست
# 295 همه وصلست و یکی در یکی است %~% بنزد واصلان آن بیشکی است
# 296 همه وصلست و واصل یافته دوست %~% که میداند که دید جملگی اوست
# 297 همه وصلست و واصل راه دیده %~% حقیقت دید جمله شاه دیده
# 298 همه وصلست و واصل در عیانست %~% ولیکن او ز کلی بی نشانست
# 299 همه وصلست وواصل راز دیدست %~% همه در خویشتن او باز دیدست
# 300 همه وصلست وواصل عاشق خویش %~% حجاب جسم و جان برداشت از پیش
# 301 همه وصلست و عاشق واصل یار %~% نمیبیند بجز کل حاصل یار
# 302 همه وصلست در دیدار دیده %~% در اینجا بود خود او یار دیده
# 303 همه وصلست اندر بی نشانی %~% از آن وصلست آن جمله معانی
# 304 همه وصلست اینجا گاه بنگر %~% ترا گفتم دل آگاه بنگر
# 305 همه وصلست و جانان رخ نموده %~% ترا این جمله خود پاسخ نموده
# 306 همه وصلست و جانانست اینجا %~% بدان جان در تو اعیانست اینجا
# 307 همه وصلست و جانان راز بنمود %~% ترا انجام و هم آغاز بنمود
# 308 همه وصلست و جانان گفتگویست %~% حقیقت چرخ سرگردان چو گویست
# 309 همه وصلست اشیا را یکایک %~% همه در وصل گردانند بیشک
# 310 همه در وصل گردانند نایافت %~% مگر جان اندر این معنی خبریافت
# 311 همه در وصل اندر جستجویند %~% نمیدانند و کل دیدار اویند
# 312 همه در وصل گردانند اینجا %~% مر این سر را نمیدانند اینجا
# 313 همه در وصل با دلدار خویشند %~% نمیدانند عیان با یار خویشند
# 314 همه در وصل گردانند در راز %~% همی جویند وصل از جان جان باز
# 315 همه در وصل وصل اندر همه دید %~% حقیقت اصل اصل اندر همه دید
# 316 همه در وصل گردان الهند %~% یقین در عشق سرگردان شاهند
# 317 همه در وصل میگردند از آن دید %~% حقیقت در عیان سر توحید
# 318 همه در وصل میگردند اینجا %~% حقیقت جمله اندر شور و غوغا
# 319 همه در وصل بیچونند حیران %~% تو داری زانکه بیرونند حیران
# 320 حقیقت وصل کل در اندرونست %~% نداند هیچکس کین سر چگونست
# 321 حقیقت وصل کل دریاب در جان %~% حقیقت اندر اینجا یاب هر آن
# 322 زهی اسرار پنهان آشکاره %~% که شد چرخ فلک در وی نظاره
PageV02P032
# 1 زهی اسرار کاینجاگاه پنهانست %~% که از شوقش حقیقت چرخ گردانست
# 2 زهی اسرار کاینجا روی بنمود %~% در عطار اینجاگاه بگشود
# 3 زهی عطار کاینجا کس ندیدست %~% که مر عطار را کلی بدیدست
# 4 حقیقت سر اسرار خدائی %~% درون ماست اینجا روشنائی
# 5 حقیقت سر او اینجا مرا روی %~% نمودارست اندر گفت و در گوی
# 6 چنان در سر اسرار عیانم %~% که هر دم جوهری دیگر فشانم
# 7 حقیقت سر او ما راست تحقیق %~% که گوئی مر مراد اوست توفیق
# 8 بسی گفتند از این اسرار هرگز %~% کسی اینجا نگفت و عقل عاجز
# 9 شدست و سر این اسرار بیچون %~% فروماندست عقل اینجای در خون
# 10 فروماندست عقل ره نبرده %~% حقیقت ره بسوی شه نبرده
# 11 فروماندست عقل اندر جدائی %~% ندارد با حقیقت آشنائی
# 12 فروماندست عقل مانده حیران %~% در این اسرارهای جان جانان
# 13 فروماندست عقل و ناپدیدست %~% حقیقت عشق در گفت وشنیدست
# 14 فروماندست عقل عشق گفتار %~% مر این درها همی ریزد در اسرار
# 15 حقیقت عشق بشنفت این همه راز %~% که عشق اینجایگه دیدست کل باز
# 16 حقیقت عقل بشنفت و خبر یافت %~% یقین دیدار آخر در نظر یافت
# 17 ز عشقی واصلی پیداست امروز %~% ولیکن در درون شیداست امروز
# 18 ز عشقش وصل پنهان و عیان شد %~% از آن حیران و سرگردان از آن شد
# 19 ز عشقش گرچه بنمودست اسرار %~% ولیکن در عیان در عین پندار
# 20 بماندست آنچنان اینجایگه عقل %~% نمیآید برون از دین نقل
# 21 نمیآید برون از پرده راز %~% که دریابد چو عشق اعیان کل باز
# 22 نمیآید برون تا راز بیند %~% حقیقت همچو عشق او باز بیند
# 23 نمیآید برون از عین پندار %~% که تا بیند در اینجاگه رخ یار
# 24 نمیآید برون از عین هستی %~% که بگذارد در اینجا بت پرستی
# 25 نمیآید برون از دیدن خود %~% فروماندست اندر نیک و در بد
# 26 نمیآید برون از پرده اکنون %~% حقیقت خویشتن گم کرده اکنون
# 27 نمیآید برون ازوصل دلدار %~% نیابد او بکلی وصل دلدار
# 28 اگرچه وصل دارد زندگی او %~% نبیند اندر اینجا بیشکی او
# 29 اگرچه وصل دارد در خدائی %~% نمیبیند تمامت روشنائی
# 30 اگرچه وصل دارد از رخ یار %~% فرومانداست او در پاسخ یار
# 31 اگرچه وصل دارد از حقیقت %~% فروماندست در عین شریعت
# 32 اگرچه وصل دارد در یقین او %~% ندیدست از عیان عین الیقین او
# 33 حقیقت آنگهی او وصل یابد %~% اگر پرده بکل بیرون شتابد
# 34 درون اندرون گرداند از دید %~% گلی گردد عیان در سر توحید
# 35 یکی گردد چو عشق اندر نمودار %~% به یکباره برون آید ز پندار
# 36 یکی گردد ز عشق از راز جانان %~% شود ازدیدن خود عقل پنهان
# 37 زند خود را ابر عشق حقیقی %~% کند با او حقیقت هم رفیقی
# 38 یکی گردد ابا عشق نظر باز %~% شود تا باز بیند از نظر باز
# 39 ولیکن عقل در اعیان دیدست %~% حقیقت درهمه گفت و شنیدست
# 40 ندارد زهره اندر پرده مانده است %~% از آن اینجای بی گم کرده مانده است
# 41 ندارد زهره اندر آخر کار %~% که برگردد حجاب از پرده یکبار
# 42 ندارد زهره تا دیدار گردد %~% ز دید عشق کلی یار گردد
# 43 ندارد زهره در سودای جانان %~% که تاگردد عیان یکتای جانان
# 44 ندارد زهره تا اسرار بیند %~% برون آید زخویش و یار بیند
# 45 ندارد زهره تا جانان شود کل %~% ز دید خویشتن اعیان شود کل
# 46 حقیقت عقل اینجا بازمانده است %~% اگرچه صاحب اندر راز ماندست
# 47 حقیقت عقل در نابود بود است %~% که اسرارجهان از وی گشود است
# 48 حقیقت وصل کل حاصل شود باز %~% که او را جملگی حاصل بود باز
# 49 حقیقت عقل وصل آنگه بیاید %~% که کل در سوی ذات خودشتابد
# 50 نگردد باز تا دیدار بیند %~% نمود خویشتن را یار بیند
# 51 نگردد باز از آن سررشته راز %~% وصال خویشتن اینجایگه باز
# 52 نگرددباز اینجا تا زاعیان %~% بیابد او نشان در قربت جان
# 53 وصال یار آندم باز یابد %~% که اندر ذات خود را راز یابد
# 54 وصال عقل در یکیست پیدا %~% چو اندر ذات کل گردد هویدا
# 55 وصال عقل در یکیست موجود %~% چو اندر ذات یابد عین معبود
# 56 وصال عقل در ذاتست بیشک %~% که اندر ذات بیند بیشکی یک
# 57 وصال عقل عقل در ذاتست اینجا %~% ولی در عین ذراتست اینجا
# 58 از این ذرات بیرون شو تو ای دوست %~% حقیقت مغز بنگر هم تو ای دوست
# 59 از این ذرات بیرون شو تو ازعقل %~% بگو تا چند مانی اندر این نقل
# 60 از این ذرات بیرون یقین تو %~% وصال خویشتن را بازبین تو
# 61 از این ذرات بیرون شو تو در راز %~% حقیقت باز بین ز انجام وآغاز
# 62 از این ذرات بیرون شو تو از دید %~% یکی بنگر ز جانان جمله توحید
# 63 از این ذرات بیرون آی و ره کن %~% ز پردههان تو قصدبارگه کن
# 64 از این ذرات بیرون آی و ره کن %~% ز دید روی خود در شه نگه کن
# 65 از این ذرات بیرون آی و بشتاب %~% یقین بارگاه شاه دریاب
# 66 از این ذرات بیرون آی آگاه %~% نظر کن درحقیقت مر رخ شاه
# 67 چرا در عین ذراتی گرفتار %~% حقیقت بشنو این معنی ز عطار
# 68 همه در تست عقل و تو سوی جان %~% حقیقت در دل اسرار پنهان
# 69 همه در تست و تو در دل بمانده %~% چنین فارغ در آب و گل بمانده
# 70 همه در تست و تو در گفتگوئی %~% حقیقت یار در تست و نجوئی
# 71 حقیقت یار با تست اندر این دید %~% توئی اندر عیان سرتوحید
# 72 حقیقت یار با تست اندر این راه %~% توئی اندر عیان سر الله
# 73 حقیقت یار با تست و ندانی %~% چنین غافل زگفت او بمانی
# 74 همه گفتار تو گفتار یار است %~% عیان دیدار تودیدار یار است
# 75 همه گفتار تو از یار بود است %~% که او درتو در این گفت و شنودست
# 76 همه گفتار تو زو هست پیدا %~% چرا تو مانده در شور و غوغا
# 77 همه گفتار تو زو هست موجود %~% چرا تو می نه بینی عین مقصود
# 78 همه گفتار تو سر اله است %~% حقیقت در تو مر دیدار شاه است
# 79 همه گفتار تو اندر نهانست %~% ولیکن مر مرا راز نهانست
# 80 همه گفتار تو اینجاست در یاب %~% که محبوبت عیان پیداست دریاب
# 81 اگرچه گفته بسیار ازخود %~% که نیکی حقیقت گفته بد
# 82 گهی در عین پنداری بمانده %~% گهی در سر اسراری بمانده
# 83 گهی در عشق کلی محو گردی %~% نمودخویشتن را در نوردی
# 84 گهی در خویشتن در تک و تازی %~% ز تست اینجایگه هم ترکتازی
# 85 گهی مستی گهی هشیار مانده %~% گهی درخانقه آوار مانده
# 86 گهی در لذت حسنی گرفتار %~% گهی اندر خراباتی تو در کار
# 87 گهی در علم و تحصیل داری %~% گهی در عین خود تبدیل داری
# 88 گهی چون جبرئیلی مانده در راز %~% گهی در عشقی و گه سوز در ساز
# 89 گهی اندر گمان گاهی یقینی %~% حقیقت گرچه عقل پیش بینی
# 90 بهردم هر صفت داری دراینجا %~% اگرچه معرفت داری در اینجا
# 91 اگرچه معرفت داری جهانی %~% حقیقت مینداری کل عیانی
# 92 نداری هیچ اگر بیرون کونی %~% که هر دم مانده در لون و لونی
# 93 بسی گفتی تو از هر معرفت باز %~% بسی گشتی تو اندر هر صفت باز
# 94 نه آن بد از چه بد کین راز گفتی %~% ولیکن هر حقیقت باز گفتی
# 95 یقین دان عقل چندین گفته تو %~% که در راز اینجا سفته تو
# 96 اگرچه راه سالک را حجابی %~% از آن کاینجا تودر بند حسابی
# 97 کتاب صورتی بر ساختستی %~% همه ای عقل تو پرداختستی
# 98 کتاب صورتی اینجایگه تو %~% بسی تقریر کردی نزد شه تو
# 99 دوانی هر صفت در هوی رازی %~% برآنی هر صفت چون شاهبازی
# 100 بهرجائی روی بهر طلب تو %~% حقیقت آمدی عین ادب تو
# 101 ادب از تست و عزت از تو پیداست %~% حقیقت نیز قربت از تو پیداست
# 102 نمود او پئی از اصل موجود %~% تو پیدا آمدی اول ز معبود
# 103 از اول آمدی پیدا یقین تو %~% از آن درکایناتی پیش بین تو
# 104 حقیقت حق تعالی میشناسی %~% بقدر خویش اینجا ناسپاسی
# 105 یقین داننده بسیار چیزی %~% از آن در عقل تو شیئی عزیزی
# 106 عزیزت کرد اینجا بهر دیدار %~% تو آوردی یقین معنی بدیدار
# 107 عزیزت کرد از بهر جان تو %~% ولیکن میشوی هر دم نهان تو
# 108 عزیزت کرد او را تا بدانی %~% کنون درجوهر کل راز دانی
# 109 کنون ای عقل مر عطار دیدی %~% تو او را صاحب اسرار دیدی
# 110 حقیقت او بتو اینجا یقین یافت %~% که جان تو در اینجا پیش بین یافت
# 111 ز تو بنمود اسرار یقین باز %~% ز عشق اعیان شدش عین الیقین باز
# 112 اگرچه تو خلاف عقل بودی %~% کنون چون سر کل از وی شنودی
# 113 خلاف از پیش خودبردار اینجا %~% نظر در سوی خود بگمار اینجا
# 114 بنور او ابا او آشنا گرد %~% ابا او شو درین دیدار کل فرد
# 115 بنور او حقیقت خویشتن یاب %~% عیان خویشتن درجان و تن یاب
# 116 بنور عشق عقلا رهنمون شد %~% حقیقت همچو او در کاف و نون شو
# 117 برون شو تا درون خود بدانی %~% که هستی در عیان سر نهانی
# 118 یکی شو عقل از پندار بگریز %~% بنور عشق مر خود را برآمیز
# 119 یکی شو عقل اندر لامکان تو %~% رها کن این زمان عین ماکن تو
# 120 یکی شو عقل در دیدار بیچون %~% یکی بین و مگو اینجا چه و چون
# 121 یکی بین و یکی دان اندر اینجا %~% که تا در جان جان گردی تو یکتا
# 122 یکی بین عقل در صاحب کمالی %~% فراقت رفت اکنون در وصالی
# 123 یکی بین عقل محو آمد فراقت %~% کنون از عشق کل بین اشتیاقت
# 124 یکی بین عشق اندر عقل جانان %~% که هستی تو کنون در عشق جانان
# 125 یکی بین عقل اندر عشق دریاب %~% نمود خویشتن نور جهان یاب
# 126 یکی بین عقل اندر نور هر چیز %~% که تا یکی شوی درعشق او نیز
# 127 یکی بین نور در عشق هدایت %~% ترا اینجاست اکنون این سعادت
# 128 چو در یکی عیان عشق دیدی %~% تو خود میبین حقیقت صدق دیدی
# 129 ز عشق اینجا بمعشوقی سرافراز %~% همه تقلید از گردن بینداز
# 130 ز عشق اینجا بمعشوقی نمودار %~% که اکنون آمدی از خواب بیدار
# 131 ز عشق اینجا بمعشوقی حقیقت %~% یکی اندر یکی در دید دیدت
# 132 یکی بودی یکی گشتی در آخر %~% همه از یک شدت دیدار ظاهر
# 133 یکی بودی دوئی برداشتی تو %~% کنون اینجا توئی برداشتی تو
# 134 یکی بودی دوئی رفت و یکی آی %~% حقیقت ذات بیچون بیشکی آی
# 135 دوئی برداشتی در عشق یاری %~% چه غم داری کنون با غمگساری
# 136 دوئی برداشتی از یک حقیقت %~% کنون مکشوف شد بیشک حقیقت
# 137 دوئی برداشتی بر آستان تو %~% حقیقت یافتهای جان جان تو
# 138 دوئی برداشتی در کل اعیان %~% ز عشقی این زمان دیدار جانان
# 139 دوئی برداشتی ای بود جمله %~% حقیقت یافتی معبود جمله
# 140 دوئی برداشتی و در وصالی %~% کنون اعیان نور ذوالجلالی
# 141 دوئی برداشتی در اصل جانان %~% حقیقت یافتی کل وصل جانان
# 142 دوئی برداشتی از اصل توحید %~% ترا آمد مراد خویش تادید
# 143 دوئی برداشتی تا کل شدستی %~% که از اصلت حقیقت کل بدستی
# 144 دوئی برداشتی از ذات مستی %~% بذات اکنون تو مر ذرات هستی
# 145 معین شد کنون ای عقل اینجا %~% که در عطار امروزی تو یکتا
# 146 معین شد کنون عقل از نمودار %~% که واصل گردد اینجاگاه عطار
# 147 کنون چون واصل هردو جهانی %~% حقیقت صاحب عشق و معانی
# 148 توئی اکنون حقیقت بیگمان تو %~% چو من بی نام گرد و بی نشان تو
# 149 چو من بی نام شو در آخر کار %~% که افتادستمان پرده بیکبار
# 150 برافتادست پرده از رخ دوست %~% برون شد عقل اکنون جمله از پوست
# 151 برون شد عقل تا محبوب آمد %~% حقیقت طالب و مطلوب آمد
# 152 بلای عشق کل شد ازمیانه %~% نمود اکنون وصال جاودانه
# 153 کنون ای عقل اینجا راز داریم %~% یقین ما هر دو در دیدار یاریم
# 154 کنون ای عقل راز چند صورت %~% یقین بادست بشنو این ضرورت
# 155 ضرورت صورت اینجا پایدار است %~% در او اسرار صنع کردگار است
# 156 ز تو پیدا شدست و تو ندیدی %~% کنون در وصل در اعیان رسیدی
# 157 بتو اینجا مشرف بود از اول %~% شد اندر آخر کار او معطل
# 158 بتو اینجا مشرف بود ارکان %~% حقیقت همچو تو گشتند کل جان
# 159 بتو اینجا مشرف یار دیدند %~% دگر از تو یقین هر چار دیدند
# 160 ز نوشان وصل دلدار است هرچار %~% برون رفتند از آن عین پندار
# 161 ز نوشان وصل پیدا گشت امروز %~% ز تو گشتند دیگر بار فیروز
# 162 ز نوشان خلعت نو داده تو %~% کنون زیشان بکل آزاده تو
# 163 ز نوشان واصلی دادی یقین باز %~% دگر گشتند در عزت سرافراز
# 164 ز نوشان این زمان دیگر وصالست %~% دگر اینجایگه نور جلالست
# 165 ز نوشان در تجلی قربت یار %~% حقیقت این زمان دیدست دیدار
# 166 ز نوشان در تجلی درگرفتست %~% حقیقت بیشکی پندار رفتست
# 167  ز نوشان در تجلی بود پیداست %~% دگرباره یقین مقصود پیداست
# 168 ز نوشان در تجلی ذات آمد %~% عیان عطار در ذرات آمد
# 169 ز نوشان میکنی واصل دمادم %~% ابا ذرات خوداینجا تو هر دم
# 170 سرایت میکنی در کل اسرار %~% که تاگردند اعیانت خبردار
# 171 خبر دارند از دیداربودت %~% همی یابند کلی مر نمودت
# 172 خبر دارند این اسرارت ای دوست %~% چه جان ودل چه مغز و نیز هم پوست
# 173 خبر دارند از تو در عیانت %~% چه دل چه صورت و چه مغز جانت
# 174 خبر دارند کاینجا واصلی تو %~% حقیقت در عیان نی غافل تو
# 175 خبر دارند جمله از نمودت %~% یکی گشته همه در بود بودت
# 176 خبر دارند از بود فنایت %~% که خواهد بود آخر کل لقایت
# 177 خبر دارند آخر کل فنایست %~% یقین بعد از فنا دید بقایست
# 178 بسی گفتی ابا ایشان بهر راز %~% نمودی وصلشان در هر صفت باز
# 179 بسی گفتی ابا ایشان از آن سر %~% که تا شد رازشان درعشق ظاهر
# 180 اگر عقلست واصل گردی اینجا %~% مرادش جمله حاصل کردی اینجا
# 181 وگر جسمست ذرات وجودست %~% دراعیانند اندر بود بود است
# 182 اگردل هست هم دلدار دارد %~% در اینجاگه خبر از یار دارد
# 183 اگر جانست خود دیدار شاهست %~% حقیقت عین دیدار الهست
# 184 اگر عقلت بد اول محو شد باز %~% حقیقت چون تو بودی صاحب راز
# 185 اگر جانست از وی این یقینست %~% که زو دیدار کل عین الیقین است
# 186 حقیقت عشق آمد رهنمونت %~% یکی کرده درون را با برونت
# 187 حقیقت عشق اینجا راه بنمود %~% در آخر کل عیانت شاه بنمود
# 188 حقیقت عشق این پرده بر انداخت %~% ترا اینجا بجانان سر برافراخت
# 189 حقیقت عشق اینجاگفتگو شد %~% در اینجا ذات جمله زو نکو شد
# 190 حقیقت عشق واصل کرد ذرات %~% که عشق اینجاست نی بی دیدن ذات
# 191 حقیقت عشق اینجا بود جانست %~% حقیقت راز پیدا ونهانست
# 192 حقیقت عشق جانانست اظهار %~% اگرچه جمله زو گشتست دیدار
# 193 حقیقت عشق با عقل آشنا شد %~% که تا مر عقل دیدار خدا شد
# 194 حقیقت عشق با عقلست در دید %~% کنون یکی عیان ذات توحید
# 195 حقیقت عشق ذرات جهان را %~% یقین بنمود اینجا جان جان را
# 196 حقیقت عشق جان در اول کار %~% یقین اصل را کرد او پدیدار
# 197 حقیقت عشق دل را کرد آگاه %~% همه ذرات را بنمود او شاه
# 198 حقیقت عشق واصل کرد جمله %~% که تا گشتند اینجا فرد جمله
# 199 همه فردند اینجا از یقین باز %~% همه گشتند اینجا رازبین باز
# 200 همه عشقست اگر خود بازیابی %~% ز عشق اینجا حقیقت راز یابی
# 201 همه عشقست از اعیان پدیدار %~% نموده روی خود اینجا بدیدار
# 202 همه عشقست کاینجا جمله بنمود %~% حقیقت عشق را بیندید مقصود
# 203 همه عشقست و راز جمله داند %~% حقیقت قصهها مر عشق داند
# 204 همه عشقست اگر این باز دانی %~% که عشق آمد همه راز نهانی
# 205 همه ذرات اندر او رسیدند %~% ولیکن اصل او کلی ندیدند
# 206 ز عشق از ذره بر عالم افتد %~% بیک ساعت دو عالم بر هم افتد
# 207 ز عشق از ذره در جان درآید %~% ز یک ذره دو صد طوفان برآید
# 208 ز عشق ار ذره در جان نمودار %~% شوداینجا نبینی لیس فی الدار
# 209 ز عشق ار ذره پیدا نماید %~% دو عالم در دلت یکتا نماید
# 210 ز عشقست اینهمه پیدا نموده %~% ولیکن عشق جانان در ربوده
# 211 یقین اسرار عشق اینجا نهانست %~% که اندر ذات از یکی عیانست
# 212 حقیقت ذره عشقست اینجا %~% از آن افتاده اندر شور و غوغا
# 213 حقیقت ذره در عالم افتد %~% از آن پیدا نمود آدم افتاد
# 214 حقیقت ذره بود است بنگر %~% که آن دیدار معبود است بنگر
# 215 حقیقت ذره ز آن آشکار است %~% چنین اینجا عجائب بیشمار است
# 216 نمودار است در نقش غرائب %~% از آن یک ذره چندینی عجائب
# 217 از آن یک ذره اندر سوی افلاک %~% فتادست و چنین کردست در خاک
# 218 از آن یک ذره در اشیا فتادست %~% بسرگردان فلک بی پا ستادسات
# 219 فلک گردانست در عشق از معانی %~% از او پیدا شده راز نهانی
# 220 حقیقت ذره در آفتابست %~% از آن پیوسته اندر تک و تابست
# 221 حقیقت ذره در ماه و هر ماه %~% فتد کوهی شود ماننده کاه
# 222 حقیقت ذره در ماه آید %~% حقیقت سالک خرگاه آید
# 223 یقین عشقست یک ذره ز حضرت %~% در اینجا گاه از دیدار قربت
# 224 چو یک ذره است چندین شور و غوغا %~% حقیقت بود آن اینجا نه پیدا
# 225 حقیقت بود آن دریافت منصور %~% از آن زد در اناالحق ذات مشهود
# 226 حقیقت عشق کل او راست پیدا %~% حقیقت جزو و کل او راست شیدا
# 227 عیان عشق کل منصور دیدم %~% اناالحق زد حقیقت او از آن دم
# 228 اناالحق زد که عشق کل عیان شد %~% یقین در عشق او کل جان جان شد
# 229 اناالحق زد از آن کل تا عیان دید %~% حقیقت راست گفت او جان جان دید
# 230 یقین او بود اینجا عشق کل راز %~% که دیده بود اندر خویشتن باز
# 231 کجا هرذره خورشید گردد %~% سها هرگز کجا ناهید گردد
# 232 حقیقت آفتابی باید اینجا %~% که ذرهوار میبنماید اینجا
# 233 حقیقت آفتابی باید از نور %~% که بر ذرات گردد جمله مشهور
# 234 حقیقت آفتابی بود تابان %~% که شد بر جمله ذرات رخشان
# 235 گمان برداشت اینجا از یقین باز %~% چودر جان رخ نمودش آن سرافراز
# 236 گمان برداشت اینجاگاه عطار %~% یقین چون دید و گوید جان ودلدار
# 237 گمان برداشت عطار از جهانش %~% چو اوشد در حقیقت جان جانش
# 238 بدو واصل شدست اندر خراسان %~% بشد از جان در اینجاگه هراسان
# 239 سر خود را فدای روی او کرد %~% ز دید اودر اینجا گفتگو کرد
# 240 ز دید او یقین بنمود اسرار %~% چو از وی شد حقیقت او خبردار
# 241 ز دید او یقین شد همچو خورشد %~% اناالحق میزند تا عین جاوید
# 242 ز دید او اناالحق میزند باز %~% حقیقت هردل او میکند باز
# 243 سر وجانم فدایش باد اینجا %~% حقیقت خاک پایش باد اینجا
# 244 مرا وصلست از دیدارمنصور %~% که دارم در درون اسرار منصور
# 245 مرا وصلست از دیدار آن شاه %~% که او کردستم اینجاگاه آگاه
# 246 همه عشقست اگر خود بازیابی %~% ز عشق اینجا حقیقت راز یابی
# 247 همه عشقست از اعیان بدیدار %~% نموده روی خوداینجا پدیدار
# 248 همه عشقست کاینجا جمله بنمود %~% حقیقت عشق را بین دید مقصود
# 249 همه عشقست و راز جمله داند %~% حقیقت قصهها مر عشق خواند
# 250 همه عشقست اگر این باز دانی %~% که عشق آمد همه راز نهانی
# 251 همه ذرات اندر او رسیدند %~% ولیکن اصل او کلی ندیدند
# 252 مرا وصلست از دیدار رویش %~% از آن افتادهام در گفتگویش
# 253 مرا وصلست از دیدار آن سر %~% که اسرار دوعالم کرد ظاهر
# 254 مرا وصلست چون خورشید دارم %~% حقیقت دید او جاوید دارم
# 255 مرا وصلست از او در هر دو عالم %~% از اودم میزنم در هر دو عالم
# 256 مرا وصلست از او تا در عیانم %~% حقیقت گفت او راز نهانم
# 257 مرا وصلست از او در آخر کار %~% که پرده برگرفت از رخ بیکبار
# 258 معائینه جمال خود نموداست %~% ابا عطار در گفت و شنود است
# 259 معائینه مراکرد است واصل %~% حقیقت بود او شد جان و هم دل
# 260 معائینه دل و جانم یکی کرد %~% ز دیدارخود او اینجایگه فرد
# 261 معائینه دل و جانم ز اعیان %~% بذات بود خود او کرد پنهان
# 262 معائینه مرا اودید دیدست %~% بجز خود در جهان او کس ندیدست
# 263 بجز من این دم من کس نزد باز %~% که او کردم حقیقت صاحب راز
# 264 بجز من این دم او کس ندارد %~% که دراین دم حقیقت پایدارد
# 265 نشان آنست کآخر سر ببازم %~% ز سر او در اینجا سر فرازم
# 266 نشان اینست کآخر باز بیند %~% حقیقت سالکان راز بیند
# 267 نشان اینست کاندر آخر کار %~% بریده سر شود در عشق عطار
# 268 نشان اینست دادم تا بدانند %~% بیان کردم بهرجان تا بخوانند
# 269 بهرجائی که اندر جوهر ذات %~% حقیقت وصف کردستم من از ذات
# 270 نشان دادم ز وصل سر بریده %~% که خواهم گشت اینجا سر بریده
# 271 نشان دادم اگر دریابی اینجا %~% چنین کن تا نوا دریابی اینجا
# 272 نشان دادم من از اسرار جانان %~% که خواهم کشته شد در کار جانان
# 273 چو کردم فاش اینجا کشته گردم %~% بخاک و خون همی آغشته گردم
# 274 چو کردم فاش مر اسرار منصور %~% حقیقت من بپای دار منصور
# 275 شوم کشته که اندر پای دارم %~% حقیقت عشق او را پایدارم
# 276 حقیقت پایدارم راز او من %~% گذشتم من چو او ازجان وز تن
# 277 گذشتم از تن و جان آخر کار %~% چو کردم سر جانان من پدیدار
# 278 گذشتم از تن و جان من حقیقت %~% نخواهم آخر کار این طبیعت
# 279 گذشتم از تن و جان راز دیدم %~% نمود عشق جانان باز دیدم
# 280 گذشتم از تن و جان من یقین است %~% که اندر کل اشیا بیش بین است
# 281 منم اسرار خود در خویش دیده %~% حقیقت کشتنم از پیش دیده
# 282 منم اسرار جانان کرده هان فاش %~% مرا خواهد یقین گشتن از آن فاش
PageV02P033
# 1 یکی گفتست از پیران اسرار %~% که هر کو شد ز هر کل او خبردار
# 2 یقین مر ذات جانان بازبیند %~% در اینجا راز پنهان باز بیند
# 3 در آخر ذات اصل آید از اودید %~% یکی گردد عیان در سر توحید
# 4 حقیقت مطلع گردد در اسرار %~% کند اسرار آن بر خلق اظهار
# 5 بگوید باز آخر راز دیده %~% در اینجاگه شود او سر بریده
# 6 شود کشته کز اینجا بازگوید %~% نماند او کز اینجا راز گوید
# 7 حقیقت هرکه او توحید کل فاش %~% کند اینجایگه با رند و اوباش
# 8 بشرعش همچو منصور از نمودار %~% کنند اینجایگه مردان ابردار
# 9 بگفتند ونه اندیشه نمودند %~% که اندر وصل او اعیان بودند
# 10 بگفتند و شدند از شوق جانباز %~% بگو مر جان خود در جان جانباز
# 11 بگو ماننده منصور رازت %~% که گرداند ز سوز اندر گدازت
# 12 چه به زین کاندر این عالم حقیقت %~% ز کشتن باز یابی دید دیدست
# 13 چه به زین کاندر این دار فنا تو %~% ز کشتن یابی اینجاگه بقا تو
# 14 چه به زین کاندر این عالم ز دیدار %~% ز کشتن یابی اینجاگه رخ یار
# 15 چه به زین کاندر این عالم یقین تو %~% ز کشتن یابی این عین الیقین تو
# 16 چه به زین کاندر این عالم تو جانان %~% ز کشتن یابی این اسرار اعیان
# 17 منم امروز جان دل گشاده %~% دل و جان بر سوی کشتن نهاده
# 18 منم امروز گفته رازها فاش %~% ابا زاهد ابا قلاش و اوباش
# 19 حقیقت من نمودم فاش اینجا %~% ز دید جملگی نقاش اینجا
# 20 چو راز او بکردم آشکاره %~% بخواهد کردنم او پاره پاره
# 21 چو راز او بگفتم فاش در کل %~% گشتادستم در اینجاگه در کل
# 22 در کل من گشایم و زا هر کس %~% نه بگشاد است جزمنصور هر کس
# 23 در کل آنچنان کردم یقین باز %~% که من باشم حقیقت صاحب راز
# 24 در کل من گشادستم ز جانان %~% بگفتستم حقیقت راز پنهان
# 25 در کل من گشادستم از آن دید %~% دو چشم جان من اینجا عیان دید
# 26 در کل من گشادستم در اسرار %~% که از اسرار کلم من خبردار
# 27 در کل من گشادستم از آن ذات %~% حقیقت وصل دارم جمله ذرات
# 28 در کل من گشادستم بتحقیق %~% حقیقت مرد واصل یافت صدیق
# 29 در کل این زمان از من گشادست %~% دلم ز اعیان بود دوست شادست
# 30 در کل من گشادستم ز حضرت %~% مرا دادند اینجاگاه قربت
# 31 در کل من گشادم تا بدانند %~% حقیقت سالکان در ره نمانند
# 32 در کل من گشادم در بر دوست %~% که من بودم حقیقت رهبر دوست
# 33 در کل من گشادم راز دیدم %~% از آن در گفت جانان باز دیدم
# 34 منم امروز واصل اندر آفاق %~% فتاده همچو منصورم یقین طاق
# 35 منم امروز واصل راز دیدم %~% از آن در وصل جانان باز دیدم
# 36 منم امروزواصل راز گفته %~% ابا جمله خدائی بازگفته
# 37 منم امروز گفته سر اسرار %~% اگر خواهیم کردن زود بردار
# 38 منم امروز گفته سرها فاش %~% که عطار است اینجا دید نقاش
# 39 منم امروز سر لانموده %~% حقیقت خویشتن یکتا نموده
# 40 منم آدم منم نوح و منم دوست %~% تمامت انبیا در مغز و در پوست
# 41 مرا ایجاست زانم وصل اینجاست %~% حقیقت انبیا هم اصل اینجاست
# 42 ز وصلم این زمان عین خدائی %~% حقیقت نیست پنهان در جدائی
# 43 جدائی نیست من دیدار دارم %~% حقیقت بیشکی من یاردارم
# 44 جدائی نیست در توحید رازم %~% که دیدار است در جان سرفرازم
# 45 جدائی نیست هستم واصل ذات %~% حقیقت قل هو اللهام از آیات
# 46 جدائی نیست هستم دید جانان %~% که میگویم همه توحید جانان
# 47 جدائی نیست چون منصورم امروز %~% درون جزو و کل مشهورم امروز
# 48 جدائی نیست چون منصور حلاج %~% منم بر فرق بنهاده عیان تاج
# 49 جدائی نیست چون او راز گفتم %~% ابا خود گفتم و وز خود شنفتم
# 50 جدائی نیست در یکی نمودم %~% ز یکی اندر این گفت و شنودم
# 51 جدائی نیست من خورشید جانم %~% که درجمله یقین عین روانم
# 52 جدائی نیست من خورشید ذاتم %~% که بنموده رخ خود در صفاتم
# 53 جدائی نیست من خورشید رازم %~% نمود نور خود در جمله بازم
# 54 جدائی نیست من خورشید عشقم %~% فنایم نیست من جاوید عشقم
# 55 جدائی نیست من خورشید لایم %~% فنایم نیست بیشک کل بقایم
# 56 جدائی نیست بودانبیایم %~% حقیقت در حقیقت اولیایم
# 57 جدائی نیست من آدم بدستم %~% حقیقت آدمم و دم شدستتم
# 58 جدائی نیست من کشتی نوحم %~% ز کشتی جسم نوح اینجاست روحم
# 59 جدائی نیست ابراهیم روزم %~% که اندر آتش اینجاگه بسوزم
# 60 جدائی نیست اسمیعیلم اعیان %~% همی خواهم شدن در عشق قربان
# 61 جدائی نیست هستم دید اسحاق %~% بریده سر شوم در دید مشتاق
# 62 جدائی نیست من یعقوب رازم %~% حقیقت یوسف اینجا دیده بازم
# 63 جدائی نیست من یوسف شدستم %~% که اندر اصل من یوسف بدستم
# 64 جدائی نیست من موسی طورم %~% که در طورم حقیقت غرق نورم
# 65 جدائی نیست من ایوب رازم %~% حقیقت درد عشقم چاره سازم
# 66 جدائی نیست من جرجیس دیدم %~% که خود را چند باره سر بریدم
# 67 جدائی نیست هستم من زکریا %~% که اندر شوقم و صد باره شیدا
# 68 جدائی نیست اعیانم بدیده %~% ز فرقم تا قدم اینجا بدیده
# 69 جدائی نیست چون یحیی در این سر %~% بریدستم یقین در طشت این سر
# 70 شدستم این زمان دیدار عیسی %~% جدائی نیست گشتم دید یکتا
# 71 جدائی نیست من مانند احمد(ص) %~% شدستم باز منصور و مؤید
# 72 جدائی نیست هستم حیدر راز %~% که کردستم حقیقت را درش باز
# 73 جدائی نیست اینجا مکر و شینم %~% حقیقت همچنین دید حسینم
# 74 جدائی نیست من شیخ کبیرم %~% بمعنی در عیانم بی نظیرم
# 75 جدائی نیست من کل بایزیدم %~% که معنی گشته کلی بر مزیدم
# 76 جدائی نیست هستم چو خلیدم %~% که مرغ وحدت اینجا گشت صیدم
# 77 جدائی نیست هستم امر معروف %~% چو معروفم کنون در جمله معروف
# 78 جدائی نیست هستم بشر حافی %~% درون جان ودل در عشق صافی
# 79 جدائی نیست هستم بوسعیدم %~% که در عشق جلال اینجا سعیدم
# 80 جدائی نیست هستم چون حسن من %~% حقیقت در حقیقت گشت روشن
# 81 حقیقت انبیا و اولیایم %~% چو کل گفتم که دیدار خدایم
# 82 چه ماندست این زمان تا بازگویم %~% چه ماندست این زمان تا راز گویم
# 83 چه ماندست این زمان در دار دنیا %~% چو دیدم در عیان دیدار مولا
# 84 چه ماندست این زمان ای مرد دانا %~% چو گشتم در عیان عشق یکتا
# 85 چه ماندست این زمان چون جملگی اوست %~% ندیدم هیچ من جز صورت دوست
# 86 چه ماندست این زمان در سر توحید %~% نظر کردم من اندر دیده و دید
# 87 چه ماندست این زمان جز سر بریدن %~% حقیقت بعد از آن کل سر بدیدن
# 88 چه ماندست این زمان جان تا بدانی %~% بکن اینجا مرا در عشق فانی
# 89 چه ماندست این زمان بردار از پیش %~% حجابم زانکه مییابم هم از خویش
# 90 چه ماندست این زمان دیدار عطار %~% که گردانی در اینجا ناپدیدار
# 91 چه ماندست این زمان صورت بیفکن %~% که تا گردد ترا آن ذات روشن
# 92 چه ماندست این زمان اسرار گفتم %~% حقیقت من ترا ای یار گفتم
# 93 چه ماندست این زمان جز دیدن من %~% حقیقت گفتن و بشنیدن من
# 94 چه ماندست این زمان هستم خبردار %~% بکش وین گفتن بیهوده بردار
# 95 تو ای عطار دیدی راز بیچون %~% حقیقت نقطه در هفت گردون
# 96 زهی بود تو بود راز دیده %~% که ازتو جمله گردند راز دیده
# 97 یقین با دوست دیگر در خطابی %~% در اینجاگه حقیقت بی حجابی
# 98 حجابت از میان صورت بدیدست %~% که اندر گفتن از تو در شنیدست
# 99 حجابت صورت و تو جان جانی %~% که در صورت یقین عین العیانی
# 100 حجابت صورتست و محو گردد %~% بساط لامکان اندر نوردد
# 101 حجابت نیست میدانی در اسرار %~% که او در پیش همت ناپدیدار
# 102 حقیقت آمدست اندر فنا او %~% ز تو دارد نمودار بقا او
# 103 ز تو دارد در اینجا راز دیده %~% که از تو جمله گردیند راز دیده
# 104 ورا در دیده خود هیچ شک نیست %~% که میداند حقیقت جز که حق نیست
# 105 در آخر در یکی این دم یقین است %~% حقیقت راز دیده پیش بین است
# 106 یکی دارد که چندین راز دیدست %~% عیان عشق از تو باز دیدست
# 107 یکی دارد که کردستیش واصل %~% ورا اینجاست مر مقصود حاصل
# 108 یکی دارد که مقصودش عیانست %~% نشانش اندر آخر بی نشانست
# 109 یکی دارد نشان خویشتن گم %~% چو او کردست اینجاگاه او گم
# 110 یکی دارد صفات از تو بدیدار %~% ز تو اینجایگه دیدست دلدار
# 111 یکی دارد ز وصل اینجا حقیقت %~% دو روزی دیگر اینجاگه رفیقت
# 112 ز سر تا پای نور است و حضورست %~% ز شوق تو یقین سر و سرور است
# 113 ز سر تا پای اندر عین کل لاست %~% حقیقت او ز دید کل هویداست
# 114 ز سر تا پای در اعیان رسیداست %~% حقیقت دیده جان جان بدیدست
# 115 ز سر تا پای دیدست آنچه دیدست %~% ابا تست او که در گفت و شنیدست
# 116 ز سر تا پای در ذوقست اینجا %~% از این اسرار در شوقست اینجا
# 117 ز سر تا پای در راز جهانست %~% ورا اسرار کل عین العیانست
# 118 ز سر تا پای لا دیدست در خویش %~% حجاب خویش را برداشت از پیش
# 119 حجاب خویشتن برداشت صورت %~% بدور افکند از کل نفورت
# 120 حجاب خویشتن برداشت از راز %~% ز دیدتو حقیقت گشته سرباز
# 121 حجاب خویشتن از پیش برداشت %~% جز از تو در اعیان کلی خبرداشت
# 122 چنین او را ببازیچه بدان هان %~% کز اوداری تو چندین نص و برهان
# 123 اگراینجا نباشد عین اینت %~% کجا گوئی بیانی در یقینت
# 124 حقیقت صورتت ادراک ذاتست %~% تمامت نور کل اندر صفاتست
# 125 صفای نور دارد چشم صورت %~% از آن اینجا است چندینی حضورت
# 126 صفای نور حق در وی پدیدست %~% از آن اینجایگه کلی بدیدست
# 127 صفای نور حق زو هست موجود %~% یقین دیدست کل دیدار معبود
# 128 صفای نور حق در روشنائیست %~% که نور دیدهات عین خدائیست
# 129 صفای نور حق در اوست بنگر %~% که اینجاگه عجب نیکوست بنگر
# 130 صفای نور حق در وی رسیده %~% از آن کردند او را اسم دیده
# 131 که دیدست او حقیقت ذات دیدست %~% از آن دیدست نامش دید دیدست
# 132 از آن دیدست این دیده ز دیدار %~% که از ذاتست اینجاگه خبردار
# 133 از آن دیدست دیده بیشکی حق %~% که او اعیان بدیده بیشکی حق
# 134 از آن دیدست اینجا دیده گردون %~% که نور او است در وی بیچه و چون
# 135 از آن دیدست اینجا دیده آن سر %~% که اعیانست اینجا دیده آن سر
# 136 حقیقت دیده را منگر ببازی %~% که از دیده حقیقت سرفرازی
# 137 حقیقت دیده را بین ذات الله %~% اگر از دیده اینجا توآگاه
# 138 حقیقت دیده اینجا راز دیدست %~% نمود جمله اینجا باز دیدست
# 139 حقیقت دیده از اسرار دیدست %~% نمود نقطه و پرگار دیدست
# 140 حقیقت دیده اسرار کماهیست %~% گرفته نورش از مه تا بماهی است
# 141 حقیقت دیده اسرار عیانست %~% نشان دارد ولیکن بی نشان است
# 142 نشان دارد ولیکن بی نشانست %~% که راز دیده را هرگز ندانست
# 143 حقیقت دیده را گرخود بدیدی %~% کجا یک لحظه اینجا آرمیدی
PageV02P034
# 1 چنین گفتست اینجا بایزید او %~% که اندر عشق دیدست دید دید او
# 2 که من در عشق دل بودم طلبکار %~% نمیدیدم حقیقت دید دیدار
# 3 بسی در منزل جان راه کردم %~% که تا در دل عیان آگاه گردم
# 4 طلب میکردم اینجاگنج جانان %~% بسی اینجاکشیدم رنج جانان
# 5 بآخرچون رسیدم بر سر گنج %~% حقیقت بود بودم این همه رنج
# 6 چودیده خویشتن گردیده بودم %~% حقیقت نور کل در دیده بودم
# 7 حقیقت دیده بد چون دیدم او را %~% ز حسن ظاهرش بگزیدم او را
# 8 بنور دیده دیدم عین هستی %~% چه پیش و پس چه بالا و چه پستی
# 9 بنوردیده دیدم جمله اشیا %~% عیان بد جملگی در دیده او را
# 10 بنور دیده دیدم نور خورشید %~% حقیقت مشتری و ماه و ناهید
# 11 بنور دیده دیدم جمله انجم %~% که اندر دیده بد چون قطره گم
# 12 بنور دیده دیدم راز اینجا %~% یقین انجام و هم آغاز اینجا
# 13 بنور دیده دیدم نور تابان %~% که میشد برفلک هر دم شتابان
# 14 بنور دیده دیدم عرش و افلاک %~% همه گردان شده بر کره خاک
# 15 بنور دیده دیدم تخت و کرسی %~% که نور دیده دانم نور قدسی
# 16 بنور دیده دیدم در قلم لوح %~% ز نور دیده دیدم بیشکی روح
# 17 بنور دیده دیدم آتش و باد %~% که اندر دیده بد آنکه شدم شاد
# 18 بنور دیده دیدم آب با خاکر %~% که نوردیده دیدم صنع آن پاک
# 19 بنور دیده دیدم هر نباتی %~% که رسته زاده از وی مر نباتی
# 20 بنور دیده دیدم کوه و دریا %~% حقیقت خوش بدیدم عین الا
# 21 بنور دیده دیدم دید دنیا %~% حقیقت نیز هم توحید مولا
# 22 بنور دیده اینجا ذات دیدم %~% یقین مر جمله ذرات دیدم
# 23 بنور دیده دیدم هرچه بد آن %~% حقیقت بی نشان و با نشان آن
# 24 بنور دیده دیدم من سراسر %~% حقیقت هرچه اینجا ساخت داور
# 25 ز دیده هر که اینجا راز بیند %~% یقین اعیان کل را باز بیند
# 26 ز نور دیده اینجا میتوان یافت %~% حقیقت اندر اینجا جان جان یافت
# 27 ز نور دیده گرواصل شوی هان %~% حیقت هم در او یابی تو جانان
# 28 زهی خورشید بر چرخ برین تو %~% که هستی اندر اینجا پیش بین تو
# 29 ندیدی خویشتن را زان تو یکتا %~% حقیقت هستی اندر جمله یکتا
# 30 ندیدی خویشتن را در حقیقت %~% همان آمد از آن تو بدیدت
# 31 تو دیداری از آنت دیده خوانند %~% درون جزو و کل گردیده دانند
# 32 تو دیداری از آن بیچون نمودی %~% که درخود قبه گردون بدیدی
# 33 تو دیداری از آنی عین دیدار %~% که از تو جملگی آمد پدیدار
# 34 تو دیداری از آن اندر همه نور %~% توئی اینجایگه در جمله مشهور
# 35 تو دیداری تمامت سالکانی %~% نمودار عیان واصلانی
# 36 تو دیداری از آن خورشید بودی %~% که سرتاسر ز نور خود نمودی
# 37 تو دیداری از آنی در جهان فاش %~% درونت را عیان دیدیم نقاش
# 38 تو دیداری از آن نور تجلی %~% عیان در تست کل دیدار مولی
# 39 تو دیداری از آن بود الهی %~% که اینجاگه تو مقصود الهی
# 40 تو دیداری از آن در روشنائی %~% تو داری این زمان دید خدائی
# 41 تو دیداری و هستی راز دیده %~% که خویشی هم حقیقت باز دیده
# 42 تو دیداری که درجمله یقینی %~% حقیقت جملگی اینجا تو بینی
# 43 بتو پیداست اینجا جسم و جانم %~% ز تو شد در عیان عین العیانم
# 44 بتو پیداست اسرار جهان کل %~% حقیقت بیشکی کون و مکان کل
# 45 بتو پیداست ای خورشید جانها %~% توئی اینجایگه امید جانها
# 46 بتو پیداست ای خورشید اعلی %~% که دیداری تو از نور تجلی
# 47 بتو پیداست ای خورشید انور %~% حقیقت مهر و ماه و بود اختر
# 48 بتو پیداست اندر تو نهانست %~% که دیدار تو اینجا جان جانست
# 49 زهی دیدار تو جان کرده روشن %~% فتاده نور تو در هفت گلشن
# 50 تمامت دیده گردیده تو %~% از آن اینجای صاحب دیده تو
# 51 حقیقت دیده کون و مکانت %~% کنون افتاده در این مکانت
# 52 مکانت روشنست از نور خودبین %~% حقیقت نور خود در نور خودبین
# 53 مکانت روشن و دیدار تو دوست %~% حقیقت جملگی اسرارت از اوست
# 54 مکانت روشن و اعیان تو بودی %~% در این نقش فنا دائم تو بودی
# 55 در این نقش فنائی این دم اظهار %~% ز تو اسرار کل اینجا پدیدار
# 56 در این نقش فنائی این زمان تو %~% گذشته از همه کون و مکان تو
# 57 مکان و کون اینجا سیرداری %~% حقیقت بت درون دیر داری
# 58 مکان و کون درتو هست موجود %~% تو داری در عیان دیدار معبود
# 59 مکان و کون دیدار تو آمد %~% حقیقت چرخ پرگار تو آمد
# 60 بتو پیداست عقل و جان و ادراک %~% تو خورشیدی فتاده در سوی خاک
# 61 بتو پیداست وز تو راز بینم %~% ز تو هر چیز در خود باز بینم
# 62 بتو پیداست اینجاگاه جانم %~% توئی اینجا نشان بی نشانم
# 63 بتو پیداست اینجا بود عطار %~% حقیقت هم توئی مقصود عطار
# 64 درون دیده و راز گفتی %~% حقیقت شرح دید باز گفتی
# 65 درون دیده در جمله موجود %~% حقیقت دیده ودیده مقصود
# 66 بتو عطار اینجاگه نموداست %~% که درتو دید پاک الله بود است
# 67 صفات دیده اینجا اینچنین است %~% که اندر خویشتن او جمله بین است
# 68 صفات دیده ای عطار کردی %~% مر او را سر کل دیدار کردی
# 69 صفات دیده کردی آشکاره %~% کز او دار یتو در عالم نظاره
# 70 صفات دیده موجود است در ذات %~% حقیقت نقش بسته جمله ذرات
# 71 صفات دیده اینجا مصطفی یافت %~% در آن دید حقیقت کل خدا یافت
# 72 صفات دیده خودبین در اینجا %~% بنور ذات کل در جزو پیدا
# 73 عجائب جوهر یبی منتهایست %~% که در دیده نمودار بقایست
# 74 سخن از دیده میگوئیم اینجا %~% وصال دیده میجوئیم اینجا
# 75 سخن از دیده گفتم تا بدانی %~% سخن ازدیده گو گر کاردانی
# 76 سخن از دیده گفتستم یقین من %~% ز دیده آمدستم پیش بین من
# 77 سخن از دیده گفتم پیش هرکس %~% تو نیز از دیده بشنو کین ترا بس
# 78 سخن از دیده گوی و عین دیدار %~% ز دیده هر معانی را پدید آر
# 79 سخن از دیده گوی و عین توحید %~% مگو نادیده جانا سر تقلید
# 80 سخن از دیده گو اینجایگه باز %~% چو دیدی از درون دیدهات راز
# 81 سخن از دیده گوی ای مرد اسرار %~% سخن از دیده گوئی سر اسرار
# 82 سخن از دیده گوی و دیده کن باز %~% حقیقت گفتن بیهوده انداز
# 83 سخن از دیده گوی اینجا حقیقت %~% اگر بیناست اینجا دید دیدت
# 84 سخن از دیده گو اینجا یقین تو %~% هم از دیده شنو مر راز بین تو
# 85 سخن از دیده چون بسیار گفتم %~% حقیقت جملگی با یار گفتم
# 86 سخن از دیده گفتم در لقا من %~% نمودم پیش هرکس رازها من
# 87 سخن از دیده خواهم گفت دیگر %~% زهیلاجت شود این سر میسر
# 88 سخن از دیده خواهم گفت اینجا %~% در اسرار خواهم سفت اینجا
# 89 سخن از دیده اینجا باز گویم %~% حقیقت جملگی از راز گویم
# 90 سخن از دیده شد اینجا عیانم %~% در اینجا بنگری شرح و بیانم
# 91 در اینجا راز کل پیداست آخر %~% حقیقت ذات کل اینجاست آخر
# 92 در اینجا جملگی وصلست پیدا %~% ترا تحقیق در اصل است پیدا
# 93 در اینجا راز بیچون بازیابی %~% ز گنجشک خودت شهباز یابی
# 94 دگر آرایشی بودآن در اینجا %~% حقیقت جزو و کل خود دان دراینجا
# 95 حقیقت چون سخن از دیده گفتم %~% نه ازتقلید وز نادیده گفتم
# 96 حقیقت چون سخن از دیده شد باز %~% مراد کل در اینجا دیده شد باز
# 97 بچشم دل جمال دوست دیدم %~% چنان کآنجا جمال اوست دیدم
# 98 بچشم جان جمال یار در دید %~% حقیقت دیدهام در اصل توحید
# 99 بچشم صورت و دل هر دو پیداست %~% جمال جان و جانانم هویداست
# 100 بچشم صورت و دل در مکانم %~% گذشته من ز کون اندر مکانم
# 101 بچشم جان و دل اینجا بدیدم %~% جمال ذات بی همتا بدیدم
# 102 بچشم جان و دل واصل شدم من %~% حقیقت جان جان حاصل شدم من
# 103 بچشم جان و دل در چشم صورت %~% توانی یافت در هر سه حضورت
# 104 چو هر سه با هم اندر داخل هم %~% حقیقت در یکی هم واصل هم
# 105 چو هر سه در یکی دیدار دارند %~% حقیقت هر سه بود یار دارند
# 106 چو هر سه در یکی اعیان رازند %~% حقیقت هر سه اینجا دیده بازند
# 107 چو هر سه در یکی موجود بودند %~% در آخر هر سه در یکی نمودند
# 108 چو هر سه در یکی موجود ذاتند %~% حقیقت هر سه اعیان صفاتند
# 109 چو هر سه در یکی اسرار دیدند %~% در اینجا راز اعیان باز دیدند
# 110 چو هر سه در یکی دیدند دلدار %~% کنون هستنداز اعیان خبردار
# 111 از آن جوهر حقیقت بازدانند %~% سوی جوهر ره خود باز دانند
# 112 از آن جوهر گر اینجا آگهی تو %~% خبرداری وگرنه ابلهی تو
# 113 از آن جوهر که اینجا دیده باز %~% حقیقت نی ز کس بشنیده باز
# 114 نظر کن هر سه جوهر خویشتن بین %~% مر این هر سه درون جان و تن بین
# 115 ترا این هر سه جوهر در نمودست %~% حقیقت هر سه اعیان وجودست
# 116 ترا این هر سه جوهر بایدت دید %~% که ایشانند در اعیان توحید
# 117 ترا این هر سه جوهر هست موصوف %~% وز ایشان رازها اینجاست مکشوف
# 118 ترا این هر سه جوهر گر بدانی %~% تو باشی صاحب راز معانی
# 119 ترا این هر سه جوهر نور ذاتند %~% که بنموده رخت اندر صفاتند
# 120 ترا این هر سه جوهر هست بر حق %~% حقیقت دیده دیدارست مطلق
# 121 بدین هر سه تو داری روشنائی %~% توانی یافت اعیان خدائی
# 122 بدین هر سه جمال یار بینی %~% در اینجاگه جلال یار بینی
# 123 بدین هر سه بیابی در صفاتت %~% حقیقت درجهان اعیان ذاتت
# 124 بدین هر سه بیابی راز بیچون %~% در اینجاگه عیان هفت گردون
# 125 بدین هر سه حقیقت شد نمودار %~% از این هر سه عیان شد دید دیدار
# 126 بدین هر سه شدم واصل حقیقت %~% ازاین هر سه عیان شد دید دیدت
# 127 بدین هر سه منم کل راز دیده %~% جمال یار در خود باز دیده
# 128 بدین هر سه اگر ره میبری تو %~% سزد گر جز که ایشان بنگری تو
# 129 بدیشان بیشکی دیدار یابی %~% در ایشان کل عیان دلدار یابی
# 130 بدیشان بنگر و دیدار خود بین %~% در ایشان جملگی اسرار خودبین
# 131 بدیشانست قائم ذات موجود %~% که ایشانند اینجا جوهر بود
# 132 اگر ایشان نبودی در دوعالم %~% کجا پیدا شدی دیدار آدم
# 133 اگر ایشان نبودی در حقیقت %~% که دانستی یقین سر شریعت
# 134 گر ایشان اندر این عالم نبودی %~% وجود عالم و آدم نبودی
# 135 حقیقت عشق از ایشانم عیانست %~% اگرچه هر سه اینجا جان جانست
# 136 حقیقت عشق از ایشان میشناسم %~% از ایشان من ابا شکر و سپاسم
# 137 حقیقت عشق موجودست از ایشان %~% که ایشانند دائم رازبینان
# 138 چو ایاشن صاحب رازند دریاب %~% هم از ایشان از ایشان کل خبر یاب
# 139 چو ایشان صاحب اسرار جهانند %~% حقیقت در عیان کل عیانند
# 140 عیان هر سه را بین و بقا شو %~% وز ایشان آخر اینجا کدخدا شو
# 141 عیان هر سه را بین بنگرت راز %~% از این هر سه عیان انجام و آغاز
# 142 عیان هر سه بین تا راز بینی %~% وز ایشان جمله اشیا بازبینی
# 143 عیان هر سه اینجا مصطفی دید %~% در ایشان بیشکی آنجا لقا دید
# 144 عیان هر سه اینجا مرتضی نیز %~% حقیقت یافت در اسرار هرچیز
# 145 عیان هر سه را بین و لقا شو %~% در ایشان آخر اینجا کدخدا شو
# 146 عیان هر سه در ایشانست پیدا %~% حقیقت درتو آن پیداست پیدا
# 147 عیان هر سه اینجا در درونست %~% دوات دراندرون یکی برونست
# 148 حققت اندرون مر ذات بیند %~% برون بیشک همه ذرات بیند
# 149 حقیقت آنچه کل اندرونند %~% یقین میدان که درتو رهنمونند
# 150 حقیقت ظاهرت ظاهر نماید %~% از آن هم باطنت قادر نماید
# 151 از آن ظاهرت عین صفاتست %~% وزان باطنت دیدار ذاتست
# 152 از آن ظاهرت موجود جسمست %~% از آن اینجایگه مر بود اسمست
# 153 از آن باطنت دید الهست %~% حقیقت هر دو توحید اله است
# 154 از آن باطنت بنماید اینجا %~% در تحقیق میبگشاید اینجا
# 155 از آن باطنت بشناس و حق یاب %~% که خورشیدند از حق حق بحق یاب
# 156 از آن باطنت گر رهبری تو %~% حقیقت ذات کل را بنگری تو
# 157 از آن ظاهرت اشیا نماید %~% ترا اشیا یقین پیدا نماید
# 158 از آن ظاهرت بنگر که غالب %~% شوی آخر چو هستی مر تو طالب
# 159 در اول ظاهرت گردد صفاتت %~% در آخر بازیابی عین ذاتت
# 160 حقیقت مصطفی را سر نمودار %~% ز باطن شد حقیقت کل پدیدار
# 161 در آخر ظاهرش در خواست از حق %~% که تا ظاهر بیابد راز مطلق
# 162 بحق گفتا که اشیاام تو بنما %~% در اینجا راز پیداام تو بنما
# 163 حقیقت چون ز باطن کاردان شد %~% عیان ظاهرش آخر عیان شد
# 164 حقیقت شرح آن از جسم و جان بین %~% همه در خویشتن بیشک عیان بین
# 165 ولکین این بیان را شرح گویم %~% در آن هیلاج کانجا راز گویم
# 166 حقیقت شرح هیلاجم چنان است %~% که شرح کل در اینجاگه عیانست
# 167 یقین عین اشیا را از آن یاب %~% درون را در یقین راز نهان یاب
# 168 اگر با دیده اشیا تو بنگر %~% ز پنهانی مگو پیدا تو بنگر
# 169 چه خواهی دید از پنهان که بودست %~% نظر کن سر اشیا کان نموداست
# 170 حقیقت جوهری خوش آفرینش %~% ترا اینجایگه در نور بینش
# 171 حقیقت جوهری خوب و لطیفست %~% حقیقت هم ثقیل و هم خفیفست
# 172 بیانی دیگر است این سر اسرار %~% ز هیلاجت کنم اینجا بدیدار
# 173 ز این جوهر که نام آمد صفاتش %~% از این پیداست مر اعیان ذاتش
# 174 ازاین جوهر بیابی کام اینجا %~% یقین آغازت و انجام اینجا
# 175 از این جوهر نمودت جسم در دید %~% که این جوهر عیان آمد ز توحید
# 176 از این جوهر نظام عالم آمد %~% صفاتش جمله عین آدم آمد
# 177 از این جوهر عیان شد هر چه بنمود %~% حقیقت این ز ذات کل عیان بود
# 178 از این جوهر عیان شد جوهر ذات %~% از این جوهر نمودارست ذرات
# 179 از این جوهر ببین تابنده اختر %~% حقیقت هر شبی اعیانست جوهر
# 180 از این جوهر ببین تابنده خورشید %~% حقیقت مشتری و عین ناهید
# 181 از این جوهر نظر کن جوهر ماه %~% که میتابد ز اعیان بهر او ماه
# 182 بسی اسرارها یابی از این باز %~% اگرداری یقین چشم یقین باز
# 183 ترا چشم یقین میباید ای دوست %~% که تا یابی که این جوهرهم از اوست
# 184 ترا چشم یقین میابد اینجا %~% که تا چشم دلت بگشاید اینجا
# 185 ترا چشم یقین میباید ای دل %~% که مقصودست بیشک جمله حاصل
# 186 ترا چشم یقین امروز بازست %~% نشیبی این زمان وقت فراز است
# 187 ترا چشم یقین ازدید دیدست %~% کز آن اسرار جزو و کل بدیدست
# 188 ترا چشم یقین پیداست بنگر %~% حقیقت ذات بیهمتاست بنگر
# 189 اگر امروز یابی از یقین تو %~% حقیقت دانم اینجا پیش بین تو
# 190 اگر امروز یابی آنچه جوئی %~% حقیقت چون بدانی خود تو اوئی
# 191 اگر امروز چشم دل کنی باز %~% بیابی از صفات انجام وآغاز
# 192 اگر امروز چشم جان بیابی %~% حقیقت ذات از اعیان بیابی
# 193 ترا چون چشم جان اینجا یقین است %~% حقیقت در همه عین الیقین است
# 194 وگر مر چشم دلت امروز بازست %~% حقیقت او در اینجا عین رازست
# 195 وگر چشم صورت هست دیدار %~% حقیقت شرح گفتستم ترا یار
# 196 یقین از چشم جان مقصود ذاتست %~% دگر از چشم دل دید صفاتست
# 197 حقیقت چشم صورت آفرینش %~% یقین چندی همی بیند ز بینش
# 198 حقیقت هر سه در هم راز دانند %~% حقیقت چون ببینی باز دانند
# 199 ولی چشم یقین از جوهر کل %~% یقین دیدار ذاتست از در کل
# 200 حقیقت آنست گر تو باز دانی %~% بدان دیدار سر را باز دانی
# 201 کسی کو را در اینجاگه حضور است %~% سراپایش حقیقت غرق نورست
# 202 حضور خود طلب گر راز دانی %~% که از عین حضور اینها بدانی
# 203 حضور از ذات دان ای مرد عاشق %~% اگر هستی در اینجاگه تو صادق
# 204 حضوری را طلب کن آخر کار %~% که آید از حضورت آن بدیدار
# 205 حضورت را طلب در زندگانی %~% که از اینجا بیابی هر معانی
# 206 حضوری را طلب در طاعت خویش %~% که تا یابی در آن سر راحت خویش
# 207 حضوری را طلب در صبحگاهی %~% که تا یابی در آن سر الهی
# 208 ضوری را طلب در وقت آن دم %~% که مکشوفت شود اسرار عالم
# 209 حضور جان ودل اندر سحرگاه %~% ترا بنماید اینجا بیشکی شاه
# 210 حضور جان ودل آن وقت یابی %~% اگر از دل سوی طاعت شتابی
# 211 حضور طاعت اینجاگاه دریاب %~% ز طاعت در بر جانان نظر یاب
# 212 حضور طاعت اینجاگاه مردان %~% یقین دیدند اینجا جان جانان
# 213 حضور طاعت از ذاتست پیدا %~% از آن اعیان ذراتست اینجا
# 214 بطاعت کوش و پیش آور حضوری %~% که تا یابی در اینجاگه حضوری
# 215 بطاعت کوش اندر زندگانی %~% نماز صبح کن گر کاردانی
# 216 بطاعت یاب جانان را تو در راز %~% که چشم جانت از طاعت شود باز
# 217 بطاعت خوی کن مانند منصور %~% که تا حقت شود اینجای مشهور
# 218 بطاعت خوی کن چون انبیا تو %~% که از طاعت بیابی مر لقا تو
# 219 بطاعت خوی کن تا آخر کار %~% براندازد حجابت را بیکبار
# 220 بطاعت راحت جان بازیابی %~% در اینجا تو عیان راز یابی
# 221 بطاعت جمله مردان راز دیدند %~% جمال جان ز طاعت باز دیدند
# 222 ز طاعت آفرینش رخ نماید %~% ترا آن عین بینش رخ نماید
# 223 ز طاعت انبیا بردند کل گوی %~% ز طاعت هر سخن از راز کل گوی
# 224 ز طاعت انبیا اسرار دیدند %~% در آخر جملگی دیدار دیدند
# 225 بطاعت انبیا اینجا عیانند %~% که ایشان پیشوایان جهانند
# 226 هر آنکو طاعت مولی کند او %~% چو مردان پشت بر دنیا کند او
# 227 شود او را عیان دیدار کل فاش %~% بطاعت یابد اینجا دید نقاش
# 228 از اول در صفا باشی همیشه %~% اگر طاعت کنی ای مرد پیشه
# 229 از اول در صفای طاعت آویز %~% ز خوفت در گذر در راحت آویز
# 230 از اول در وضو میدان تو اسرار %~% که اینجا از چه خواهی کرد این کار
# 231 حقیقت میشودهر نفس کل پاک %~% از اول تا بدانی عین دل پاک
# 232 وگر چون آب آری در دهان تو %~% مگردان ذکر او جز بر زبان تو
# 233 زبانت را حقیقت نطق الله %~% شوی بیشک تو از اسرار آگاه
# 234 ز تو برخیزد آن عین نجاست %~% حقیقت پاک گردانی حواست
# 235 وگر چون دست شوئی راز میگوی %~% پس آنگه دست ازدنیا فروشوی
# 236 وگر چون آب آری سوی بینی %~% یقین مر ذات از هر سوی بینی
# 237 در آن دم باشدت ز آندم فراغت %~% رسانی آب مر سوی دماغت
# 238 حقیقت بوی جان اندر مشامت %~% رسد روشن کند مرجان بجامت
# 239 چوآب آید همی سوی رخانت %~% نماید روی بیشک جان جانت
# 240 بگردان روی جان از سوی دنیا %~% مبین تو هیچ ز دیدار مولا
# 241 وگر چون هر دودست ای دوست شوئی %~% یقین میدان که جمله دید اوئی
# 242 حقیقت دوست را ازدست مگذار %~% دو روزی دست او فرصت نگهدار
# 243 که اندردست خود یابی سراسر %~% برایشان دست چون یابی سراسر
# 244 وگر چون آب در پیشانی آری %~% یقین میدان که آن دم راز داری
# 245 چو پیشانی کنی از آب او تر %~% ترا این سر بود هر بار خوشتر
# 246 حقیقت پیش بینی پیش گیری %~% بمانی زنده دل هرگز نمیری
# 247 همه در پیش بینی آن زمان باز %~% حقیقت در سرت انجام و آغاز
# 248 بیابی سر پیشان آخر ای دوست %~% برون آئی مثال مغز از پوست
# 249 وگر چون می بشوئی مر قدم تو %~% بیابی در عیان سر قدم تو
# 250 نهی آنگه قدم در کوی دلدار %~% شوی آنگه ز راز او خبردار
# 251 قدم در راه جانان نه دمی تو %~% فرو باران ز شوقت شبنمی تو
# 252 قدم در کوی جانان نه بتحقیق %~% که تا یابی در اینجاگاه توفیق
# 253 قدم در کوی جانان نه در اینجا %~% که تادر آن وضو باشی تو یکتا
# 254 قدم در کوی جانان نه حقیقت %~% چنان بسیار در راه شریعت
# 255 قدم در کوی جانان نه یقین تو %~% که تا یابی عیان عین الیقین تو
# 256 قدم در کوی جانان نه در اسرار %~% که تا باشی از این معنی خبردار
# 257 قدم چون در ره جانان نهادی %~% حقیقت درد آندم برگشادی
# 258 قدم را اینچنین نه اندر این کوی %~% که تا یکی از آن یابی ز هر سوی
# 259 وگر چون در سجود دوست آئی %~% حقیقت مغز جان بی پوست آئی
# 260 چنان باید چو آئی در نمازت %~% در اسرار باشد جمله بازت
# 261 در اسرار این دم باز بینی %~% حقیقت اندر آندم راز بینی
# 262 چنان باید چو تو تکبیر بستی %~% یقین ازدام زرق و مکر رستی
# 263 چو گفتی آن زمان الله و اکبر %~% درون خویشتن الله بنگر
# 264 چو گفتی آن زمان الله از جان %~% درون بینی حقیقت راز پنهان
# 265 چو گفتی آن زمان الله از دید %~% یکی بینی در آندم عین توحید
# 266 چو گفتی آن زمان الله در راز %~% حقیقت ذات کل بینی زخود باز
# 267 چو گفتی آن زمان الله ناگاه %~% درون خویشتن بینی رخ شاه
# 268 حضورت آن زمان حاصل نماید %~% دل و جانت از آن واصل نماید
# 269 حضورت آن زمان باشد عیانی %~% که آندم هم عیان و هم نهانی
# 270 حضور آندم بود مردان عالم %~% که حق زان میتوانی یافت آندم
# 271 حضور آندم بود گردی تو واصل %~% همه مقصود از این آید بحاصل
# 272 حضور آندم توان دم باشد ای جان %~% که ذات کل بود در دید جانان
# 273 طبیعت آندم از خود دور گردان %~% سراپایت بکلی نور گردان
# 274 طبیعت آندم ازخود دورانداز %~% دل و جان در بر آن نور انداز
# 275 سجود دوست کن اندر حضورت %~% نظر کن جان و دل در غرق نورت
# 276 سجود دوست کن اندر سجودت %~% حقیقت یاب کل اعیان بودت
# 277 مباش آندم دلا غافل در اسرار %~% نظر در سوی هر چیزی تو بگمار
# 278 درونت پاک دار و با صفا باش %~% در آن لحظه تو دیدار خدا باش
# 279 درونت پاک دار آن لحظه در جان %~% که درجانت نماید روی جانان
# 280 حقیقت سجده حق میکنی باز %~% حقیقت باشی آندم صاحب راز
# 281 چو حق درجان و اندر جانست موجود %~% حقیقت میکنی سجده ز معبود
# 282 حقیقت سجده پیش او چو کردی %~% حقیقت از همه آزاد و فردی
# 283 حقیقت سجده جانان کن اینجا %~% دلت چون مهر و مه رخشان کن اینجا
# 284 تو سجده سجده او میکنی دوست %~% حقیقت جسم و جان وجملگی اوست
# 285 چو کردی سجده پیش یار اینجا %~% شدی کل صاحب اسرار اینجا
# 286 چو کردی سجده پیش او حقیقت %~% شدی اینجا مصفی از طبیعت
# 287 چو کردی سجده صافی گشتی از خویش %~% حجاب جسم و جان بردار از پیش
# 288 درون را با برون گردان مصفا %~% برای اسم و گم شو در مسما
# 289 درون را با برون کن غرق در نور %~% که تا باشی بکل نور علی نور
# 290 درون خویش اندر سوی حضرت %~% یقین دریاب وانگه رو بقربت
# 291 بخواه از حق تعالی او یقینت %~% از او میخواه در عین الیقینت
# 292 بجز او هیچ ازو اینجا مجو تو %~% بجز دیدار او یاری مجو تو
# 293 از او او خواه اینجا در حقیقت %~% که تا پیدا نماید دید دیدت
# 294 از او او بین حقیقت آشکاره %~% هم از وی هم بدو میکن نظاره
# 295 از او او بین که بود تو یقین اوست %~% حقیقت هرچه بینی مغز با پوست
# 296 از او او بین که ذاتش هست موجود %~% ترا دیدار او چون هست مقصود
# 297 از او او بین که سرتاپایت اینجا %~% حقیقت اوستی هستی تو یکتا
# 298 از او او بین اگر تو راز دانی %~% که او در خویشتن می بازدانی
# 299 از او او بین که او آمد وجودت %~% نمود خویش در صورت نمودت
# 300 از او او بین اگر هستی تو آگاه %~% که دیدار تو آمد حضرت شاه
# 301 تو او در خود نگر اینجا حقیقت %~% درون تست پیدا دید دیدت
# 302 تو اوئی او تو نادانی در اسرار %~% کنون از سر کل اینجا خبردار
# 303 حقیقت اول و آخر تو باشی %~% یقین مر باطن و ظاهر تو باشی
# 304 سجود خویش کردی در عیان باز %~% تو اینجایگه در انجام و آغاز
# 305 بتو پیداست اینجا هرچه دیدی %~% خدائی این زمان در دید دیدی
# 306 حقیقت گوئی وهم در مکانی %~% یکی اندر یکی و جان جانی
# 307 از اول تا بآخر در تو موجود %~% حقیقت کل توئی اسرار معبود
# 308 در اول تا بآخر ذات پاکی %~% نه نار و باد و نی از آب و خاکی
# 309 حقیقت در خدائی خدا تو %~% ز یکتائی خود هستی لقا تو
# 310 تومنصوری دوئی اینجا نداری %~% حقیقت بود خود را پایداری
PageV02P035
# 1 کنون عطار گفتی جوهر ذات %~% حقیقت بود کل با جمله ذرات
# 2 نمودی واصل هر دوجهانی %~% یقین شد این زمان چون جانجانی
# 3 تو منصوری کنون یک بین شو از ذات %~% نظر میکن تو اندر کل ذرات
# 4 تو منصوری اگر آگاه عشقی %~% حقیقت دان که بیشک شاه عشقی
# 5 تو منصوری چرا در خود نه بینی %~% همه خود بین اگر صاحب یقینی
# 6 تو منصوری نظر در خویشتن کن %~% حقیقت یک نظر در جان و تن کن
# 7 تن تو واصلست و می ندانی %~% که اینجاگه حقیقت جان جانی
# 8 تن تو واصلست ای کار دیده %~% در اینجاگه حقیقت باز دیده
# 9 تن تو واصلست و وصل دیدی %~% بسی گفتیم اکنون اصل دیدی
# 10 حقیقت چند خواهی گفت عطار %~% چومیدانی که هستی کل خبردار
# 11 بسی میگوئی ودیگر چه جوئی %~% کنون چون واصلی تا چند گوئی
# 12 بسی میگوئی و در میفشانی %~% حقیقت اندر این بحر معانی
# 13 بسی میگوئی از وصل تجلی %~% حقیقت دیده دیدار مولی
# 14 بسی میگوئی از اصل عیانت %~% بسی ماندست هم شرح و بیانت
# 15 بسی میگوی از اصل شهنشاه %~% که دیدست این زمان همچون تو آگاه
# 16 بسی میگوئی از وصل نمودار %~% توئی بیشک یقین در کل اسرار
# 17 بسی میگوئی از وصل و تو وصلی %~% حقیقت تو چو بود بود اصلی
# 18 تو اصلی این زمان در کل اشیا %~% درون جزو و کل پنهان و پیدا
# 19 تو اصلی لیک هر لحظه تو در اصل %~% یقین دیدار خود یابی تو در وصل
# 20 تو اصل ذاتی اما این زمانت %~% حقیقت یافته عین مکانت
# 21 تو اصل ذاتی و موجود هستی %~% گهی دین داری و گه بت پرستی
# 22 تو اصل ذاتی اما کعبه دل %~% بدیدی و شدت مقصود حاصل
# 23 تو اصل ذاتی و اسرار جانی %~% حقیقت چون بدیدی جان جانی
# 24 تو اصل ذاتی و دیدار داری %~% که چندینی بیان یار داری
# 25 تو اصل ذاتی و اسرار جانی %~% حقیقت چون بدیدی جان جانی
# 26 تو اصل ذاتی و دیدار داری %~% که چندینی بیان یار داری
# 27 تو اصل ذاتی وعین صفاتی %~% در اینجا یافته اعیان ذاتی
# 28 تو اصل ذاتی و در سر بیچون %~% بسی درها فشاندی بیچه و چون
# 29 تو اصل ذاتی و در کون گشتی %~% کنون اندر مکان آگاه گشتی
# 30 تو اصل جانی و جانان جانها %~% ترا مکشوف شد عین العیانها
# 31 تو اصل ذاتی و واصل دراینجا %~% چنین اسرارها حاصل در اینجا
# 32 تو اصل ذات و ذات اندر تو موجود %~% حقیقت یافتی دیدار معبود
# 33 تو اصل ذات و ذاتاندر تو پیدا %~% حقیقت روشنت شد جمله اشیا
# 34 تو اصل ذات وذات اندر همه گم %~% همه چون قطره و تو بحر قلزم
# 35 تو اصل ذات وذات اندر تو دیدار %~% تو هم پیدا شده هم ناپدیدار
# 36 تو اصل ذات و ذات اندر تو جانست %~% تنت پیدا و جانت کل نهانست
# 37 تو اصل ذات وذات اندر تو دل شد %~% حقیقت جان جانت جان و دل شد
# 38 تو اصل ذات و ذات تست اعیان %~% ز ذات تست چندین نص و برهان
# 39 ز ذات تست چندین سر اسرار %~% که میآید جواهرها پدیدار
# 40 ز ذات تست چندین جوهر عشق %~% ترا امروز بیشک گوهر عشق
# 41 ز ذات تست چندین در و جوهر %~% که تو افشانده بیحد و بیمر
# 42 ز ذات تست چون جوهر فشاندی %~% نمودی اندر این سرها نماندی
# 43 چه ذاتست اینکه داری کس ندارد %~% یکی پیداست پیش و پس ندارد
# 44 چه ذاتست اینکه داری کس ندیدست %~% کسی انجام نی خود کس شنیدست
# 45 چه ذاتست اینکه گوهر بار آمد %~% بیانت خوشتر از هر بار آمد
# 46 چه ذاتست اینکه موجود یقین است %~% گهی کفر است و گاهی عین دین است
# 47 چه ذاتست اینکه چون رخ مینماید %~% حقیقت بود خود خود میرباید
# 48 چه ذاتست اینکه یکی در یکی است %~% همه عطار اینجا بیشکی است
# 49 در اینجا ذات من اندر صفاتم %~% حقیقت مانده در دیدار ذاتم
# 50 در اینجا ذات من رازم ندیده %~% در او انجام آغازم ندیده
PageV02P036
# 1 یکی پرسید از آن صاحب اسرار %~% که چون بینم مر این انجام ای یار
# 2 کجا آغاز باشد دیگر انجام %~% بگویم تا بیابم آن سرانجام
# 3 کجا است اولم تا بازدانم %~% ز بعد انجام آنگه راز دانم
# 4 بدو گفتا اگر هستی خبردار %~% مبین چیزی دگر در خودنظر دار
# 5 بجز خود هیچ منگر تا بدانی %~% که در عین صور هر دو جهانی
# 6 به بین کین هر دو عالم در تو پیداست %~% حقیقت ذات در جانت هویداست
# 7 ز آغاز فلک در دار اول %~% در اینجا می تو ماندستی معطل
# 8 معطل مانده در خویشتن باز %~% همی جوئی دگر انجام وآغاز
# 9 برون از تو که باشد هم تو باشی %~% اگر اینجا تو بیشک هم تو باشی
# 10 تو باشی گر تو اندر اصل اول %~% نگردی اندر این صورت مبدل
# 11 از آن خود را نمییابی در اینجا %~% که یکی را دو میبینی در اینجا
# 12 ازل را با ابد بینی چو عطار %~% اگر بینی خدا در خود نگهدار
# 13 توئی آغاز و انجامت بدیده %~% در این عالم دمی کامت ندیده
# 14 ندیدی کار اینجا و ندیدی %~% تو او را زانکه درخود آرمیدی
# 15 دوبینی پیشه کردی مانده احول %~% شده در صورت و معنی مبدل
# 16 ترااصل از یکی موجود پیداست %~% سراپایت همه معبود پیداست
# 17 چو از یکی ترا مفهوم گردد %~% در آخر مر ترا معلوم گردد
# 18 ترا معلوم اینجا نیست پیدا %~% که اصل بودت از یکیست پیدا
# 19 ترا آغاز اگر خواهی که یابی %~% ز آبادانیت سوی خرابی
# 20 یکی حرفست اگر خواهی که اینجا %~% بدانی محو شو در جوهر لا
# 21 ازل را با ابد بنگر یکی حرف %~% نوشته حرف آن بر صورت صرف
# 22 ترا گر صرف نیکو آید ای یار %~% حقیقت درکشد روغن بیکبار
# 23 حقیقت لا بتو محو و توئی حرف %~% نوشته حرف آن بر صورت صرف
# 24 در اینجا بینی از اینجا بدانی %~% حقیقت کل توئی کل لابدانی
# 25 نظر کن لانگر در جوهرت باز %~% همه ذرات از انجام و آغاز
# 26 در اینجا جمع کرده هر دوعالم %~% نهاده از خودی خود را در او دم
# 27 یکی صورت ز خود کرده عیانی %~% نهاده اندر او راز نهانی
# 28 نهاده اندر او را زحقیقت %~% ولیکن در نهادی از طبیعت
# 29 یکی اصلست صافی صورت یار %~% از آنجاگه فتاد از اصل ناچار
# 30 عدد پندار یکی از هزاران %~% هزاران در یکی یکی شمار آن
# 31 همه در صورت آدم عیانست %~% که آدم در حقیقت جان جان است
# 32 چو آدم جان جان در وی نظر کن %~% ز بود ذات خود او را خبر کن
# 33 همه اشیا ز آدم گشت پیدا %~% که آدم کرد آن اینجا هویدا
# 34 اگر آدم نبودی اصل آن ذات %~% کجا پیدا شدی هرگز ز ذرات
# 35 همه چون بنگری اندر یکی بین %~% یکی شوهر همه یک بیشکی بین
# 36 همه درتو شده اینجا ببین باز %~% تو اصلی هم ز انجام و هم آغاز
# 37 اگر آغاز خواهی هفت گردون %~% درون تست گردون بیچه و چون
# 38 نظر کن در درونت نه فلک تو %~% ببین گردانحقیقت یک بیک تو
# 39 دگر در صورت از حال حقیقت %~% بیاب این جایگه دیدار دیدت
# 40 تو اصلی در یکی وندر یکی گم %~% گهی چون قطره گه عین قلزم
# 41 تو از بحری که پایانی نداری %~% یکی صورت ولی جانی نداری
# 42 تو جانی در تو جانانست بنگر %~% یکی اندر یکی اعیانست بنگر
# 43 تو جانان بین کجاآغاز و انجام %~% چه جوئی اصل او را جز سرانجام
# 44 سرانجام آن طلب کان اصل بود است %~% که جمله از نمودخود نمود است
# 45 سرانجام ار در این جا یافتی تو %~% کند اینجایگه کار تو نیکو
# 46 سرانجامت بدو خواهی رسیدن %~% جمال بی نشان خواهی بدیدن
# 47 بهرزه خورد باشی غم بعالم %~% اگر او را نمیبینی در این دم
# 48 دمی در هر دو عالم در دمید است %~% دو عالم در یکی اینجا بدید است
# 49 دو عالم در یکی آیینه پیداست %~% در او دلدار در آیینه پیداست
# 50 جمال یار ما پیداست روشن %~% در این آیینه اندر هفت گلشن
# 51 سراپای فلک آیینه بگرفت %~% از او کامی بهر آیینه بگرفت
# 52 تو اندر سیر خودهر لحظه بنگر %~% که هستی در تو پیدا شد سراسر
# 53 توئی پیدا و اشیا درتو پیداست %~% وگرنه هیچ اینجاگه نه پیداست
# 54 در اینجا در تو شد پیدا حقیقت %~% وگرنه نیستی عین طبیعت
# 55 بوقتی کاندر اینجا پاک گردی %~% حقیقت در مقابل خاک گردی
# 56 همه اصلست کین جا با عدد شد %~% چو فانی گردی اینجا کل احد شد
# 57 عددداری کنون در صورت خود %~% از آن داری در اینجا نیک یا بد
# 58 عدد بردار تا لا بنگری تو %~% که از لا در دو عالم برتری تو
# 59 تو برتر عالم از دوعالم هستی ای دوست %~% یکی اصلست اینجا مغز با پوست
# 60 تو مغزی از دوعالم برگزیده %~% ولیکن مغز خود اینجا ندیده
# 61 تو مغزی پوست اینجا مغز کرده %~% در اینجاخویشتن را نغز کرده
# 62 تو مغزی این زمان عطار مانده %~% همه اندر پی اسرار مانده
# 63 تو مغزی لیک گر آگاه گردی %~% حقیقت اندر اینجا شاه گردی
# 64 بسی گفتیم اینجاگه ز هر مغز %~% سخنهای خود از اینجایگه نغز
# 65 زهر معنی حکایت باز گفتیم %~% کنون زانجام وز آغاز گفتیم
# 66 چو دانستی توئی انجام و آغاز %~% که آید اندر اینجا از یقین باز
# 67 همو باشد که اینجا باز آید %~% بداند آنکه صاحب راز آید
# 68 ولی این راز اینجا گفتنی نیست %~% در اسرار اینجا سفتنی نیست
# 69 کسانی کاندر این سر باز دیدند %~% از این معنی حقیقیت راز دیدند
# 70 مقام پختگی حاصل کن ای یار %~% که تو از پختگی گردی خبردار
# 71 از آن اینجایگه خامی بمانده %~% چو روغن در بر جامی بمانده
# 72 یکی جامی تو از سر الهی %~% پر از نور کمال پادشاهی
# 73 بری از روغن اینجا مانده پرنور %~% بنور تو شده روشن مشو دور
# 74 بنور تو همه عالم نموداست %~% که نورت در دمی دیگر فزود است
# 75 بنور تو همه عالم پدیداست %~% ز جامت بیشکی آدم بدیدست
# 76 توئی جام عیان از عین مصباح %~% حقیقت جان جان در عین ارواح
# 77 نه جانی نه تنی هم جان و هم تن %~% چگونه گردد این اسرار روشن
# 78 که چونی جان و تن هم تن و هم جان %~% که یکی گردی اندر اصل جانان
# 79 اگر یکی شوی جانان شوی باز %~% محیط آئی تو برانجام و آغاز
# 80 اگر خوهی که گردی در یکی لا %~% یکی شو این زمان در عین الا
# 81 یکی شو این زمان لوحی رها کن %~% چو من خود را وجودت عین لاکن
# 82 برون و اندرون دیدار یار است %~% ولکین نقطه در پرگار یار است
# 83 برون و اندرون اصلست دریاب %~% در اینجا یار بین و وصل دریاب
# 84 الا ای جان و ای دل چند گوئیم %~% تو پیوندی کرا پیوند جوئیم
# 85 تو پیوندی کنون در جان عطار %~% حقیقت بگسل اینجا هم ز دیدار
# 86 تو پیوندی کنون در جانم ای جان %~% بتو میبینم اینجا جمله اعیان
PageV02P037
# 1 الا ای جان کنون دیدار دیدی %~% که در کون و مکان عطار دیدی
# 2 الا ای جان تو واصل آمدی باز %~% کنون در خود نگر انجام و آغاز
# 3 الا ای جان سخن با تست از دل %~% توئی در دل توئی مقصود حاصل
# 4 الا ای جان کنون عین العیانی %~% چه خواهی گفت در سر معانی
# 5 الا ای جان بسی گفتم در اسرار %~% خودی از خود کنون اینجا خبردار
# 6 الا ای جان خودی واقف شده تو %~% بوصف خویش خود واصف شده تو
# 7 الا ای جان ودل وی هم دل و جان %~% دل و جان خوانمت یا دید جانان
# 8 الا ای جان ترا این جمله خوانم %~% بجز تو هیچ اینجاگه ندانم
# 9 الا ای جان مرا جز تو که پیداست %~% که دید تو کنون در دل هویداست
# 10 بجز تو نیست اینجا هیچ در تن %~% توئی در وجود اینجای روشن
# 11 بجز تو هیچ اینجا نیست دانم %~% که بود تو یقین یکیست دانم
# 12 بجز تو هیچ اینجا نیست در کار %~% حقیقت نقطه و هم عین پرگا
# 13 تو برکون و مکان اینجا محیطی %~% بصورت گه حقیقت گه بسیطی
# 14 تو جانی عین جانانی حقیقت %~% که دیداینجایگه در دید دیدت
# 15 همه پیدا بتو تو خود نهانی %~% چو جانانی ولی در تن چو جانی
# 16 گهی اسمی گهی جسمی گهی جان %~% گهی پیدا و گاهی عین پنهان
# 17 تو میدانم در اینجاگاه اکنون %~% که پیش ارزنی شد هفت گردون
# 18 کمالت اندر اینجا هست ظاهر %~% حقیقت خود همیدانی بخود سر
# 19 کمال تو مگر دریافت عطار %~% که اینجا این همه میگوید اسرار
# 20 یقین عطار از تو رازدیدست %~% که آخر مر تو اینجا باز دیدست
# 21 بسی گفت از تو جان اینجا بتحقیق %~% ز تو اینجایگه دریافت توفیق
# 22 ز تو توفیق در آفاق مشهور %~% شدست ای جان که هستی دید منصور
# 23 تو اینجا ذات پاک کبریائی %~% که رد هر چیز صنعی مینمائی
# 24 تو اینجا ذات پاک ذوالجلالی %~% که این دم خود بخود عین وصالی
# 25 تو اینجا ذات پاکی در یقین باز %~% که اینجا دیده انجام و آغاز
# 26 تو اینجا ذاتی و در آب روحی %~% حیات مطلق و فتح و فتوحی
# 27 تو اینجا ذاتی و درخاک پیدا %~% تو یکی و نموده جمله اشیا
# 28 حقیقت جزو و کل ای جان تو باشی %~% تو جانانی چو از جان آن تو باشی
# 29 خدا در تو تو در عین خدائی %~% از آن عطار نبود در جدائی
# 30 خدا در تو تو در او خود نموده %~% ابا او گفته و ازوی شنوده
# 31 خدا در تو تو از وی گشته موجود %~% تو باشی این زمان دیدار معبود
# 32 چو او از تو تو آن دیدن که اوئی %~% که با جمله یقین درگفتگوئی
# 33 دوئی نبود یکی اعیان برون آی %~% که از دیدار او کل بیشکی آی
# 34 تو اوئی این زمان عطار داند %~% که از تو گوید و او راز خواند
# 35 بتو گویاست اینجا نطق عطار %~% که میگوید چنین در سر اسرار
# 36 توئی عطار اکنون نیست پیدا %~% که ازتو بود کل یکیست پیدا
# 37 تو اصل جان که جانانی حقیقت %~% که کل پیدا و پنهانی حقیقت
# 38 تو اصل جان که در بگشاده باز %~% کنون اینجایگه با صاحب راز
# 39 ترا میدانم اینجا دید جانی %~% چنین است این زمان توحید جانی
# 40 خطاب این است باقی هیچ پندار %~% همه جانست اینجاگه بدیدار
# 41 وصال این است گر تو مرد راهی %~% وگرنه بیشکی مانده تباهی
# 42 وصال این است ای دل گفتمت باز %~% نمودم با تو هم انجام و آغاز
# 43 وصال این است ای دل جان تو دیدی %~% در اینجاگه بکام دل رسیدی
# 44 حقیقت هر که با جان آشنا شد %~% یکی دید اندر آخرکل خدا شد
# 45 حقیقت هر که او با جان قدم زد %~% دم کل اندر اینجا دمبدم زد
# 46 حقیقت هر که از جان گشت واصل %~% مر او را شد ز جان مقصود حاصل
# 47 حقیقت هر که جان بشناخت از خویش %~% حجابش جان یقین برداشت از پیش
# 48 حقیقت هر که جان بشناخت از یار %~% یکی شد در یکی اینست اسرار
# 49 توجان بشناس ای سالک در آخر %~% که از جانت شود دلدار ظاهر
# 50 تو جان بشناس و در بود فنا باش %~% فنا شو آنگهی کلی بقا باش
# 51 تو جان بشناس آنگه مغز جانت %~% در آخر اینست اسرار نهانت
# 52 مگو اسرار کل عطار و تن زن %~% چو از جان شد ترا اسرار روشن
# 53 مگو اسرار کل تا آخر کار %~% نمائی در سوی هیلاج دیدار
# 54 چو ازجان آگهی از دید جانان %~% یکی میبینی از توحید جانان
# 55 چو از جان آگهی از حق رسیدی %~% تو حقی این یقین مطلق بدیدی
# 56 دمادم راز باید گفت اینجا %~% در اسرار باید سفت اینجا
# 57 دمادم راز باید گفت از دوست %~% که تا یکی شود هم مغز هم پوست
# 58 دمادم راز باید گفت از یار %~% منه بیرون حقیقت را بیکبار
# 59 بیک دم این بگو کاینجا عیانست %~% خدا داند که هم نام ونشانست
# 60 عجب رازیست این سر در یقینم %~% حقیقت اینست راز اولینم
# 61 تو داری نام و هست اینجا نشان او %~% دراین نقش فنایت جان جان او
# 62 نشانت اوست گرچه بی نشانست %~% دمی پیدا دمی دیگر نهانست
# 63 عیان جوئی نهان آید بدیدار %~% نهان جوئی عیان آید بدیدار
# 64 تو دیدار وئی اکنون بجویش %~% بهر چیزی که میخواهی بگویش
# 65 تو امروزت عیان جان بدیدست %~% درون جان رخ جانان بدیدست
# 66 تو با جانان و جانان با تو بنگر %~% عیان را دمبدم میبین و بنگر
# 67 از این سر جان جان داری در اینجا %~% سزد گر تو نظر داری در اینجا
# 68 تو با جانان خود امروز یاری %~% سزد کز بهر او پاسی بداری
# 69 تو با جانان و جانان با تو در کار %~% تو اینجا از غمش افتاده خوار
# 70 تو با جانان و جانان با تو پیدا %~% که تا باشی چنین مجروح و شیدا
# 71 تو با جانانی و تا چند گوئی %~% کنون عطار آخر می چه جوئی
# 72 ترامقصود این بد در زمانه %~% که دریابی جمال جاودانه
# 73 ترامقصود این بد آخر کار %~% که در یابی جمال او باظهار
# 74 ترامقصود این بد تا بدانی %~% کنون دانسته و کاردانی
# 75 چو دانستی هنوزت چیست باقی %~% که در کون و مکان در عشق طاقی
# 76 تو در کون و مکان امروز یاری %~% که عین سالکان را غمگساری
# 77 تو در کون و مکان امروز دیدی %~% ابا دلدار در گفت و شنیدی
# 78 تو در کون و مکان امروز شاهی %~% ز تو پیدا شده سر الهی
# 79 تو در کون و مکان اکنون یقینی %~% که در اسرار جمله پیش بینی
# 80 تو در کون و مکان بود خدائی %~% که داری با حقیقت آشنائی
# 81 تو در کون و مکان اسرار بودی %~% که سر خود در این برهان نمودی
# 82 ترا شد این زمان کون و مکان یار %~% که آمد مر ترا هم جان جان یار
# 83 ترا شد این زمان معنی مسلم %~% که باشی اندر این بیغوله محرم
# 84 جهانت این زمان در پیش هیچست %~% که میدانی که نقش هیچ هیچست
# 85 اگرچه جمله ذاتست اینجا %~% حقیقت هست نقش خوب و زیبا
# 86 بقدر هر مقامی را مقالی %~% جوابی گفت باید هر سؤالی
# 87 در آخر صورت و معنی هم از اوست %~% حقیقت دنیی و عقبی هم از اوست
# 88 اگر خواهی که گردی صاحب راز %~% درآخر شرع جوی و یاب کل باز
# 89 هدایت نور شرعست ار بدانی %~% حقیقت اصل و فرعست ار بدانی
# 90 تواصل تن نه همچون اصل جان یاب %~% تو جان حق در اینجاگه عیان یاب
# 91 چو تن دانست این دم شرح رازش %~% دگر در بیهده مگذار بازش
# 92 مهل تن را که اینجا چیر گردد %~% وگرنه رفتن اینجا دیر گردد
# 93 تن او این زمان شد دشمن تو %~% نمییابی تو جان شد دشمن تو
# 94 سخن از جان جان از تن نمودار %~% ولی باید که تن باشد خبردار
# 95 خبرداری ز تن تا همچو جانست %~% اگرچه جان یقین دید عیانست
# 96 حقیقت چند منزل کرد باید %~% حقیقت راه در دل کرد باید
# 97 تو در دل شو در اینجا آخر کار %~% ز دل میباش اندر جان طلبکار
# 98 درون دل شو اینجا تا بدانی %~% یقین جانان شوی جانان بدانی
# 99 اگر دل میشناسی صاحب دل %~% ز دل مقصود تو گردان بحاصل
# 100 اگر دل میشناسی همچو مردان %~% ز دل دریاب اینجا روی جانان
# 101 اگر دل میشناسی در صفا تو %~% درون را بین ز نور انبیا تو
# 102 اگر دل میشناسی همچو عطار %~% حقیقت جان و دلها کن خبردار
# 103 همه جانها طلبکار الستند %~% در اینجا اوفتاده نیم مستند
# 104 همه جانها در اینجا راز بینند %~% همی خواهند کو را باز بینند
# 105 همه جانها کنون در انتظارست %~% جمال روی جانان آشکار است
# 106 ولی در جان جانان هم در اینجا %~% نظر بنموده اندر شور و غوغا
# 107 اگر مرد رهی مگذر ز طاعت %~% که از طاعت بیابی عین راحت
# 108 سخن بسیار رفت از کفر و دین باز %~% کنون این است در عین الیقین باز
# 109 نظر کن در ره احمد همیشه %~% که اینجاگه نبینی بد همیشه
# 110 کسی اینجا نجاتی یافت از نار %~% که راه شرع را بسپرد در کار
# 111 شد و تقوی در اینجا باز دید او %~% بنور شرع و تقوی راز دید او
# 112 بنور شرع در تقوی نظر کن %~% دمی در صورت و معنی نظر کن
# 113 چو ظاهر یافتی بر جسم و جانت %~% حقیقت جانست مر راز نهانت
# 114 تو از ظاهر چوجانان یافتستی %~% در اینجا راز پنهان یافتستی
# 115 تو از ظاهر کنون دیدار شاهی %~% چه بهتر زین که دیدار الهی
# 116 ترا باشد کنون از این چه بهتر %~% از این دیدار اگر مردی تو برخور
# 117 چو مردان کن همیشه طاعت یار %~% که طاعت مینماید سر اسرار
# 118 چو این اسرارها از شرع آمد %~% ز قرآن سر اصل و فرع آمد
# 119 تمامت انبیای کاردیده %~% حقیقت اندر این معنی رسیده
# 120 حقیقت نیک را نیکو نمودند %~% هر آنکو کرد بد با او نمودند
# 121 جزای فعل نیک و بد چو پیداست %~% حقیقت نیک و بد در صورت ماست
# 122 همیشه در سلوک انبیا باش %~% ز طاعت دائما عین صفا باش
# 123 تو از طاعت بیابی کام اینجا %~% همان طاعت بری هم نام زینجا
# 124 تو از طاعت بری گوی از زمانه %~% بیابی هشت جنت جاودانه
# 125 تو از طاعت بیابی باز اینجا %~% همی انجام با آغاز اینجا
# 126 تو از طاعت بیابی دید محبوب %~% اگر طاعت شوی در عشق مطلوب
# 127 بطاعت انبیا درشان گشادند %~% از آن اسرار بینان جمله شادند
# 128 بطاعت قربت دلدار دریاب %~% پس آنگه درگشادست زود دریاب
# 129 نمود عشق آمد طاعت ای دوست %~% که بیرون آورد مغز تو از پوست
# 130 نمود عشق طاعت دان حقیقت %~% که طاعت هست خود کل شریعت
# 131 حضور از طاعتست ار بازدانی %~% که طاعت راحتست از زندگانی
# 132 اگر طاعت نباشد همچو ابلیس %~% نیاری هیچ اینجا مکر و تلبیس
# 133 نگنجد مکر و خودبینی در این راز %~% ز کم بینی خود دریابی این راز
# 134 تو گر خودبین نباشی جز خدا بین %~% درون جان و دل دائم صفا بین
# 135 خدابین باش اندر قرب طاعت %~% طلب میکن تو دیدار سعادت
# 136 کسانی کاندر این ره راز جستند %~% نظر کردند و طاعت باز جستند
# 137 بطاعت گوی از میدان ربودند %~% خداگشتند چون ایشان نبودند
# 138 ندیدی تا چه دید ابلیس در خویش %~% که آورد از منی خویش در پیش
# 139 منی آورد وینجا درمنی شد %~% یقین زو نور صدق و روشنی شد
# 140 منی آورد در درگاه بیچون %~% براندش از برخود بیچه و چون
# 141 منی آورد و خود میدید در خود %~% حقیقت یافت اینجاگاه او بد
# 142 مگر در خویش خود دیدی حقیقت %~% بیفتادی در این عین طبیعت
# 143 وگر در خویش حق دیدی یگانه %~% فدا بودی وصال جاودانه
# 144 چو خود میدید از اینسان مبتلا شد %~% بشرع اینجایگه دور از خدا شد
# 145 چو خود میدید اندر رنج افتاد %~% طلسمش لاجرم بی گنج افتاد
# 146 چو خود میدید دور از جان جان گشت %~% بلعنت در بر خلق خدا گشت
# 147 چو خود میدید دور از طاعت افتاد %~% از آن اینجایگه بیراحتافتاد
# 148 چو خود میدید ملامت آمدش پیش %~% از آن آمد ورا درجان و دل ریش
# 149 ز قربت هر که اینجا دور گردد %~% ز دید جاودان بی نور گردد
# 150 ز قربت هرکه اینجا باز افتاد %~% حقیقت دان که او بی زار افتاد
PageV02P038
# 1 یکی روزی بر احمد شد ابلیس %~% سلامی کرد او بی مکر و تلبیس
# 2 بزاری مستمند و خوار بنشست %~% بر سید عجب بی خار بنشست
# 3 صحابه هیچکس او را نه بشناخت %~% بجز احمد که او اینجا سرافراخت
# 4 سؤالی کرد از احمد کای یگانه %~% جوابی ده مرا هان بی بهانه
# 5 سؤالی دارم اندر خدمت تو %~% که میدانم حقیقت رفعت تو
# 6 مرا اینجا بگو ای مهتر دین %~% که تو بگشاده اینجا در دین
# 7 بتو امروز شادانست هر چیز %~% سزد گر هم بگوئی مر مرا نیز
# 8 چه سری بود کاینجا کردگارم %~% حقیقت داد سر بیشمارم
# 9 چنان رفعت که دادم اول کار %~% دگر از من شد اینجاگه بیکبار
# 10 در اول آنچنان کاینجا تو دانی %~% ترا بخشید اسرار معانی
# 11 در آخر اینچنینم خوارم افکند %~% میان راه چون نشخوارم افکند
# 12 چو نافرمانی اینجاگاه کردم %~% فکند اینجا چو در اندوه و دردم
# 13 نکردم سجده آدم زمانی %~% مرا پرداخت بر من داستانی
# 14 نکردم سجده آدم در اینجا %~% مرا اینجایگه افکند رسوا
# 15 نکردم سجده آدم بمعنی %~% بلعنت گشتم اندر دار دنیا
# 16 نه یک تن نیست کاینجا لعنتم کرد %~% بنافرمانئی بیحرمتم کن
# 17 مرا اینجایگه خود این گناه است %~% دل وجانم بر تو عذر خواهست
# 18 شبانروزی در اینجا امت تو %~% کنند اینجاگنه از حرمت تو
# 19 کنند اینجاگناه بیشماران %~% تو میگوئی ببخشد کردگار آن
# 20 چه سر باشد بگو ای صاحب راز %~% که تا من نیز هم دریابم این راز
# 21 بگو با من دلم آزاد گردان %~% بیک نکته دلم را شاد گردان
# 22 جوابش داد آن دم مهتر کل %~% که دانم اوست بیشک سرور کل
# 23 که یک دم صبر کن تا راز بینم %~% بیاید جبرئیل و باز بینم
# 24 نگفت از خویش احمد هیچ اینجا %~% اگرچه بود او بر جمله دانا
# 25 ز بهر عزت و ختم نبوت %~% حقیقت جبرئیلش بود قربت
# 26 بساعت جبرئیل آمد ز درگاه %~% که ای سید از این سر باش آگاه
# 27 بگو او را که ای معلون نادان %~% کجا اینجا تو دانی راز جانان
# 28 بگو او را که ای نادان جمله %~% فتاده بر سرت تاوان جمله
# 29 بگو او را که ای افتاده بس دور %~% نمیدانی از آنی مانده مغرور
# 30 نمیدانی از آن اینجا ندانی %~% که افتاده چنین اندر گمانی
# 31 بگویش یا رسول الله از این راز %~% که دریابد مر این معلون دگر باز
# 32 که ای ملعون فلان روزی که بیچون %~% ترا بد داده رفعت بیچه و چون
# 33 فراز منبرت بودی یگانه %~% نمود راز دریاب ای یگانه
# 34 چو بر بالای منبر رفته بودی %~% نمود حضرت کل مینمودی
# 35 نظر کردی تو در بالا و در شیب %~% چه دیدی در هزاران زینت و زیب
# 36 ز هر جانب نظر کردی نگاهی %~% حقیقت تو در اسرار الهی
# 37 ملایک صد هزاران بیش آنجا %~% ز هر جانب بدیدی بیش آنجا
# 38 نه اعداد ملایک یافتی باز %~% نبودی اندر اینجا صاحب راز
# 39 تعجب ماندئی ز اسرار بیچون %~% شدی از ذات خود اینجا دگرگون
# 40 بخوداندیشه کردی آن زمان تو %~% که بودی بیخبر از جان جان تو
# 41 که کاجی حق تعالی مینبودی %~% که تا من در دو عالم خویش بودی
# 42 نبودی حق و من بودی همیشه %~% زدی بر پای خود آن روز تیشه
# 43 نبودی حق و من بودی حقیقت %~% فتادی این زمان ازدید دیدت
# 44 چو این اندیشه در آن لحظه کردی %~% از آن امروز اینجا زخم خوردی
# 45 چو این اندیشه کردی خوار گشتی %~% بر هر کس کم از نشخوارگشتی
# 46 چو این اندیشه در دل آوریدی %~% کنون اینجا مکافاتش شنیدی
# 47 تو زین اندیشه آن روزت بلعنت %~% شدی و دور افتادی ز قربت
# 48 تو زین اندیشه ماندی خوار و مهجور %~% شدی از حضرت پاک خدا دور
# 49 تو زین اندیشه بد در گناهی %~% از آنی دور از نزد الهی
# 50 مثال اینست اینجا صاحب راز %~% که دور از حضرت افتاد او دگر باز
# 51 بلا و رنج باید دیدش اینجا %~% بود ماننده تو خوار و رسوا
# 52 بگو او را که تا این سر بداند %~% کتاب بیهده چندین نخواند
# 53 هر آنکو جز خدادر خویشتن دید %~% در اینجاگه بلای جان و تن دید
# 54 بجز حق هرکه اندر خود نظر کرد %~% وجود خویشتن زیر و زبر کرد
# 55 بجز حق هرکه خود دیدست اینجا %~% بود ماننده تو خوار و رسوا
# 56 مبین خود جمله حق بین تا توانی %~% که این باشد حیات جاودانی
# 57 مبین خود جمله حق بین در زمانه %~% که تا باشی حقیقت جاودانه
# 58 چو بخشیدست اینجا کردگارت %~% مقام قرب با دیگر چکارت
# 59 مقام قرب بخشیدت خداوند %~% ندانستی و افتادی تو در بند
# 60 چو احمد گفت با ابلیس این راز %~% که چون بد کاوفتادی زان عیان باز
# 61 بسی بگریست ابلیس اندر اینجا %~% برآورد آنگهی صد شور و غوغا
# 62 چنین گفتا که سید راست گفتی %~% در اسرار ما اینجا تو سفتی
# 63 چنین بد قصه من اینچنین است %~% که ذات پاک تو عین الیقین است
# 64 چنین بد قصهام ای صاحب راز %~% کز آن حضرت فتادم ناگهان باز
# 65 چنین بد قصه من ای یگانه %~% که حق بگرفت برمن این بهانه
# 66 که حق بگرفت بر من این بهانه %~% که طوق لعنتم باشد نشانه
# 67 من از راز ویم آگاه ای جان %~% بگویم سیدا ما را مرنجان
# 68 که حکم یفعل الله ما یشا است %~% همو داند که کل او پادشاه است
# 69 چو حکم یفعل الله رانده است او %~% مرا ازحضرت خود رانده است او
# 70 چو حکم یفعل الله راند بیچون %~% مرا انداخت اندر خاک و در خون
# 71 چو حکم یفعل الله راند دلدار %~% مرا اینجایگه انداخت ناچار
# 72 چو حکم یفعل الله دیدهام من %~% طمع از خویشتن ببریدهام من
# 73 چو حکم یفعل الله باز دیدم %~% دگر امروز از تو راز دیدم
# 74 چو حکم یفعل الله یافتستم %~% من اندر خدمتت بشتافتستم
# 75 چو حکم یفعل الله می تو دانی %~% تو شاید کز کرم ما را نرانی
# 76 چو حکم یفعل الله مایشا است %~% نمیدانم که بیچون و چرایست
# 77 قلم چون رفت ای سید در این کار %~% بسر گردانم اینجاگه چو پرگار
# 78 قلم چون رفت ای سید چگویم %~% کنون افتاده سرگردان چو گویم
# 79 قلم چون رفت ای سید بلعنت %~% شدم من دور کل از عین قربت
# 80 حقیقت راز من دانیدر اینجا %~% دوای من تو بتوانی در اینجا
# 81 من اینجا آمدم از بهر این راز %~% که تا یابم ز احمد این خبر باز
# 82 خبر چون کل ز تو دانستم ایدوست %~% حقیقت مغز دارم نیز هم پوست
# 83 حقیقت احمدا تو کاردانی %~% در اینجاگه نمود یار دانی
# 84 قلم اندر ازل بر من چنین رفت %~% همه اندر برت عین الیقین رفت
# 85 تو دانائی همه هستی در اسرار %~% ز سر جمله اینجا خبردار
# 86 تو میدانی که سر کار چونست %~% در اینجاگه نمود یار چونست
# 87 نمود یار این بد تا براند %~% نمود لعنتم اینجا براند
# 88 چو لعنت کرد بر من در زمانه %~% بخواهد بود لعنت جاودانه
# 89 حقیقت اندر اینجا لعنت دوست %~% بخواهد ریخت پیش رحمت دوست
# 90 حقیقت رحمت او بیش باشد %~% کسی داند که پیش اندیش باشد
# 91 حقیقت رحمت یارست آخر %~% تمامت را از آن کار است آخر
# 92 کنون ای سید دانای اسرار %~% از این معنی توئی اینجاخبردار
# 93 تو ختم انبیا و مرسلینی %~% حقیقت جمله را تو پیش بینی
# 94 تو ختم مهتری و بهتری تو %~% از آن بر انبیا کل سروری تو
# 95 که بر تو هیچ پوشیده نماندست %~% کسی داند که اسرار تو خواندست
# 96 منم خاک کف پای سگ کوت %~% فتاده این زمان درجست و در جوت
# 97 تو میدانی که هستم زارو مجروح %~% ندارم هیچ اینجا قوت روح
# 98 امید من همینست ای شاه جمله %~% که هستی از یقین آگاه جمله
# 99 امید من همینست اکنون نظر کن %~% مرا زین راز دیگر تو خبر کن
# 100 هر آن طاعت که کردستم بدرگاه %~% قبولست آن همی در حضرت شاه
# 101 بگویائی قبولست تا بدانم %~% چو توهستی یقین راز نهانم
# 102 مر او را داد احمد پاسخ از دوست %~% که طاعت هرچه کردی جمله نیکوست
# 103 ترا مزدست اندر آخر کار %~% که بخشایش کند اینجات دلدار
# 104 ترا آخر چو بخشایش نماید %~% ثواب طاعت آسایش نماید
# 105 حقیقت دان که رنج هیچ ضایع %~% نگرداند یقین آخر صنایع
# 106 چو بشنید این سخن ابلیس از دوست %~% برون آمد وی یکباره از پوست
# 107 سجودی کرد و بیرون شد همان گاه %~% چوشد از سر خود از دوست آگاه
# 108 حقیقت این چنین است ای برادر %~% که از شرع محمد زود برخور
# 109 یقین اینست تا خود را به بینی %~% در اینجاگه اگر صاحب یقینی
# 110 یقین اینست تا او دانی و بس %~% که تا باشی در اینجا بیشکی کس
# 111 یقین اینست بی شرک و ریا شو %~% بطاعت کوش و دیدار خدا شو
# 112 یقین اینست اگر تو کاردانی %~% که بیخود جمله را دلدار دانی
# 113 یقین اینست چون مر جمله جانانست %~% گنه تو میکنی و بر که تاوانست
# 114 اگرچه نیک و بد پیداست اینجا %~% همه ازحضرت داناست اینجا
# 115 ولیکن موبمو او ناظر ماست %~% به نیک تو بد حقیقت حاضر ماست
# 116 تو شرک اینجا میاور در یقین باز %~% که تا باشی در اینجا صاحب راز
# 117 میاور شرک چون مردان در این دار %~% اگرهستی ز سر کل خبردار
# 118 میاور شرک چون ابلیس نادان %~% وگرنه دور افتی تو زجانان
# 119 میاور شرک همچون او حقیقت %~% منه بیرون قدمها از شریعت
# 120 چو او در شرک بود آن روز اینجا %~% حقیقت شد همی دلسوز اینجا
# 121 چو او در شرک بود آن روز تحقیق %~% از آن افتاد دور از عین توفیق
# 122 چو او در شرک بود آن روز در دوست %~% حقیقت مغز او شد جملگی پوست
# 123 چو او در شرک بود آن روز در یار %~% از آن شد اندر اینجا خوارو غمخوار
# 124 چو او در شرک بود در لعنت افتاد %~% ز دید جاودان در قربت افتاد
# 125 چو او در شرک خود مغرور آمد %~% ازآن حضرت حقیقت دور آمد
# 126 چو اندر شرک بد او بی صفا شد %~% در اینجاگاه دل دور از خدا شد
# 127 تو هم گر همچو او در شرک آئی %~% شوی مردود از عین خدائی
# 128 نمودی بود مر ابلیس اینجا %~% نگنجد هیچ مر تلبیس اینجا
# 129 هر آنکو فکر بد آرد بخاطر %~% حقیقت دوست اندر اوست ناظر
# 130 بقدر خودنظر کن در سوی خود %~% که ازنیکی نیفتی در سوی بد
# 131 بقدر خویش کن اندیشه اینجا %~% بجز نیکی مکن مر پیشه اینجا
# 132 اگر شرک آید اینجا در ضمیرت %~% بیک موئی کند اینجا اسیرت
# 133 اگر شرک آمد اینجا در خیالت %~% دراندازد یقین سوی وبالت
# 134 اگر شرک آید اینجا در دل تو %~% نباشد جز بدی مر حاصل تو
# 135 اگر شرک آید اینجا سوی جانت %~% در اینجا خون بریزد جان جانت
# 136 اگر شرک آید اینجا سوی دیدار %~% بلعنت گردی اینجاگه پدیدار
# 137 اگر شرک آوری ملعون شوی تو %~% حقیقت خاکی و در خون شوی تو
# 138 اگر شرک آوری مانند ابلیس %~% لعین گردی چنان بی مکر و تلبیس
# 139 اگر شرک آوری در عین دیدار %~% بمانی همچون ابلیس لعین خوار
# 140 اگر شرک آوری لعنت بود هان %~% وگر تو راستی رحمت بود هان
# 141 بشرک اینجاشوی ابلیس خود را %~% ندانی این زمان تلبیس خود را
# 142 بشرک اینجا بمانی خوار هر کس %~% ندانی هیچ را از پیش وز پس
# 143 بشرک اینجا بمانی در بن چاه %~% حقیقت دور گردی از بن چاه
# 144 در این اندیشه کن یک دم در این راز %~% که این سررشته یابی هم ز خود باز
# 145 در این اندیشه کن مگذر تو از خویش %~% که ابلیست تو داری بنگر از پیش
# 146 همه اندیشه کن بگذر تو زینجا %~% که باشی دائما بیشک مصفا
# 147 همه اندیشه نیکو کن و شاد %~% همی باش و مرا میکن از این یاد
# 148 همه اندیشه نیکو کن بهر چیز %~% که نیکوئی برت آید بدان نیز
# 149 که تو نیکوئی اندر اصل فطرت %~% ترا بخشیدهاند اینجای قربت
# 150 تو اصلی داری اما وصل جانت %~% بودآنگه که بینی وصل جانت
# 151 تراماننده ابلیس اعزاز %~% نبخشید و نظر در خویش کن باز
# 152 تو هم از ناری و آگاه هستی %~% کن اینجایگه آتش پرستی
# 153 تو هم از ناری و وز باد پندار %~% فتادستی در آب و خاک ناچار
# 154 اگرچه اصل میدانی که از اوست %~% ولیکن کی بود چون جوهر دوست
# 155 طلب کن این زمان و وصل دریاب %~% در این معنی دیگر اصل دریاب
# 156 نه اصل صورتت اول ز نازست %~% از آن آتش یقین ناپایدارست
# 157 که خودبین است آتش تا بدانی %~% بود اینجای سرکش تا بدانی
# 158 چو اصلت سرکشی دارد در این راز %~% شود هر لحظه در وصل خود باز
# 159 چو اصل سرکشی دارد ز اول %~% از آن باشد دمادم او معطل
# 160 چو اصل سرکشی دارد شبابست %~% از آن کارش همه آخر خرابست
# 161 همی سوزد همیشه در تف خود %~% از آن اندیشه کردست ازخوی بد
# 162 از آن سرکش بود از جوهر خویش %~% که سربالاست دائم خوردن نیش
# 163 چو خود میبیند و جانان نبیند %~% از آن جز خویشتن سوزان نبیند
# 164 همیشه همچو روی دلفروزان %~% بود آتش ز دید خویش سوزان
# 165 عجائب سرکش است از دید محبوب %~% که خود میداند اینجاگاه مطلوب
# 166 عجب سر میکشد در خویش بینی %~% همیشه هست اندر خود گزینی
# 167 چنان پندارد او کو هست کس نیست %~% نمیداند که در معنی چوخس نیست
PageV02P039
# 1 سؤالی کرد از من صاحب راز %~% که دریابد مگر از خود یقین باز
# 2 که چون بد تا که خود میدید ابلیس %~% یقین افتاده بد در مکر و تلبیس
# 3 نمیدانست کو دانای بوداست %~% که با جمله یقین گفت و شنود است
# 4 چرااندیشه کرد از بیوفائی %~% در این شرک او زید اندر خدائی
# 5 چو میدانست ذات و دیده بد آن %~% حقیقت یافته بد سر جانان
# 6 چرااندیشه کرد و ناتوان شد %~% در اینجاگاه رسوای جهان شد
# 7 حقیقت بد ازآن معنی خبردار %~% چرا شد اندر این معنی گرفتار
# 8 چرا پی دادم او را من ز توفیق %~% کز این لعنت در اینجا یافت تحقیق
# 9 ولیکن آنچنان بد اول کار %~% که حق میدید اندر عین دیدار
# 10 حقیت سالکی بد کار دیده %~% معلم بود و دید یار دیده
# 11 چنان در قربت کل آشنا بود %~% که در کون و مکان سر خدا بود
# 12 ولیکن اندر آخر خواست ازنار %~% که من باشم نبودی بود دلدار
# 13 همه دلدار میبایست دیدن %~% که درلعنت نبایستش دویدن
# 14 اگر خود محو کردی یار دیدی %~% در آخر عزت بسیار دیدی
# 15 اگرخود محو کردی در حقیقت %~% خدا دیدی حقیقت بی طبیعت
# 16 همه دلدار بینی خویشتن نه %~% همه جانان بدیدی جان و تن نه
# 17 همه دلدار دیدی خویش فانی %~% بیفزودی ورا سر معانی
# 18 همه دلدار دیدی خویش مسکین %~% ورا بودی هزاران عزو تمکین
# 19 همه دلدار دیدی آخر اینجا %~% شدی اسرار بر وی ظاه راینجا
# 20 همه دلدار دیدی در عیان او %~% حقیقت جمله دیدی جان جان او
# 21 همه دلدار دیدی در دل و جان %~% نبودی آخر کارش از ایسان
# 22 کنون چون خویش دید و راز بگذاشت %~% از آن انجام با آغاز بگذاشت
# 23 کنون چون خویش دید و شد بلعنت %~% امیدش هست آخر سوی قربت
# 24 کنون چون خویش دید از بیوفائی %~% نباشد مر ورا عین خدائی
# 25 حقیقت این چنین است آخر اینجا %~% که دریابی تو راز ظاهر اینجا
# 26 که اندیشه کنی کین جمله یار است %~% مر او را صنعهای بیشمار است
# 27 همه خود اوست گرچه خود تو اوئی %~% ز بود او همی در گفتگوئی
# 28 ز بود او تو داری قربت اینجا %~% وز او یابی حقیقت عزت اینجا
# 29 ز بود او تو داری آنچه داری %~% بقدر خویتشن کن پایداری
# 30 بقدر خویشتن در خود ببین باز %~% که گردت اندر اینجا صاحب راز
# 31 بقدر خود ترا بخشید اسرار %~% که تا باشی ز سر او خبردار
# 32 بقدر خود ترا پیدا نموداست %~% ترا در خویشتن یکتا نمود است
# 33 بقدر خویشتن او را بدانی %~% اگر او را از او در او بدانی
# 34 تو خود خواهی کجا پیدا نماید %~% ترا او بود خود یکتا نماند
# 35 تو خود خواهی که باشی هیچ دیگر %~% بخواهی زان شدن دایم سراسر
# 36 تو خود خواهی که باشد کس نباشد %~% از آنت راه پیش و پسنباشد
# 37 اگر دلدار خواهی خویش بگذار %~% نظر در عقل پیش اندیش بگمار
# 38 بعقل اینجایگه کن کار خود راست %~% یقین میبین همه از یار خود راست
# 39 همه دلدار خود بین در حقیقت %~% که روشن گردد اینجا دید دیدت
# 40 همه دلدار خود بین و فنا باش %~% چنین کن دائما دید خداباش
# 41 اگر یک ذره اینجا خویش بینی %~% هزاران فتنه اندر پیش بینی
# 42 اگر یک ذره شرک آری بخود باز %~% نیابی در یقین انجام وآغاز
# 43 اگر یک ذره شرک آری ز معنی %~% درافتی دور از دیدار مولی
# 44 اگر یک ذره شکر آری تو در بر %~% فناگردی نیابی سر و رهبر
# 45 حقیقت این چنین آمد حقیقت %~% حقیقت چیست دیدار شریعت
# 46 اگرچه شرع دید مصطفایست %~% حقیقت مصطفی دید خدایست
# 47 ز دید حق اگر خواهی در این راز %~% که یابی کل ز احمد یاب این باز
# 48 ز احمد فاش شد اسرار عطار %~% که جان او زمعنی شد خبردار
# 49 ز دید مصطفی دیدار بنگر %~% درون خویشتن را یار بنگر
# 50 نه خود بنگر تو از خود بین رخ او %~% حقیقت گوش میکن پاسخ او
# 51 نه خود بنگر تو او درخویشتن بین %~% نمود بود او در جان و تن بین
# 52 نه خود بنگر چو میدانی که اویست %~% چنین بینی همه کارت نکویست
# 53 نه خود بنگر که بود جملگی یار %~% ز دید خویشتن کرد او پدیدار
# 54 اگر ابلیس از خود آن بدیدی %~% کجا هرگز بدین پایه رسیدی
# 55 اگر ابلیس بودی صاحب راز %~% کجا او دور گشتی کل ز اعزاز
# 56 اگر ابلیس بودی کار دیده %~% نگشتی او از آن حضرت بریده
# 57 اگر ابلیس بودی صاحب سر %~% کجا لعنت شدی او را بظاهر
# 58 اگر ابلیس جمله یار دیدی %~% کی اینجاگاه او تیمار دیدی
# 59 اگرچهعاشق خود بین بد از اصل %~% از آن در لعنت اینجا یافت او وصل
# 60 همه باهم بود گر تاب داری %~% ولیکن چشم را در خواب داری
# 61 اگر چشمت شود از خواب بیدار %~% شوی از سر او اینجا خبردار
# 62 همه با هم بود چه مغز چه پوست %~% حقیقت جملگی اندر بر اوست
# 63 همه با هم بود در اصل رحمت %~% حقیقت دردآمد عین لعنت
# 64 همه با هم در اینجا بیشکی بین %~% چو نیکی و بدی دیده یکی بین
# 65 همه با هم در اینجا دید یار است %~% ولی لعنت زما رحمت ز یارست
# 66 به لعنت هر که شد اینجا گرفتار %~% بماند همچو ابلیس لعین خوار
# 67 برحمت هرکه اینجا راز بیند %~% وصال قرب اینجا باز بیند
# 68 تو از رحمت قدم زن تا توانی %~% که رحمت هست بود جاودانی
# 69 اگر ابلیس بودی عین رحمت %~% کجا افتادی اندر عین لعنت
# 70 سزای او هم از او دان و بنیوش %~% مکن دلدار اینجاگه فراموش
# 71 مگو من تا چو اوهرگز نگردی %~% به عین لعنتش عاجز نگردی
# 72 مگو من تا نگردی خوار و رسوا %~% برحمت کوش اگر هستی تو بینا
# 73 مگو من تا نگردی دور از یار %~% برحمت باش و لعنت را تو بگذار
# 74 هر آنکو گفت من ابلیس باشد %~% که من در بیهده تلبیس باشد
# 75 تو او گو کانچه گوئی تا بدانی %~% که از وی داری ازوی زندگانی
# 76 تو او گوئی جز او منگر بخود باز %~% نکو بنگر تو اندر نیک و بد باز
# 77 هر آنکو صاحب عشق خدایست %~% ز مائی و منی اینجا جدایست
# 78 ز مائی و منی ابلیس چونست %~% نمیبینی دلش بر موج خونست
# 79 ز مائی و منی افتاد اول %~% از ان شد آخر کار او معطل
# 80 ز مائی تو منی افتاد در کار %~% برافتادش همی پرده بیکبار
# 81 ز مائی و منی بگذر حقیقت %~% منی بگذار و بنگر دید دیدت
# 82 ز مائی و منی بگذر یقین تو %~% جمال بی نشان بیخود ببین تو
# 83 ز مائی و منی بگذر در اینجا %~% حقیقت کن دلت جوهر در اینجا
# 84 تو اصل از یار داری لیک بی تو %~% کنون اینجا مکن در خود منی تو
# 85 اگر چه اصل صورت از منی است %~% حقیقت آخر اینجا یک تنی است
# 86 اگرچه سر ابلیس است بسیار %~% ترا زین نکته من کردم خبردار
# 87 ندانی تا بدانی چون بدانی %~% حقیقت بیشکی راز نهانی
# 88 همه در تست تو بی تو شو اینجا %~% ز من مردم حقیقت بشنو اینجا
# 89 هزار ابلیس پیش تست ذره %~% مباش اکنون بنفس خویش غره
# 90 هزار ابلیس پیش تست خود هیچ %~% نهادت اوفتاده پیچ در پیچ
# 91 اگرچه آدمی ابلیس رائی %~% از آن پیوسته در تلبیس و رائی
# 92 اگرچه آدمی با تست ابلیس %~% بهردم میکنی صد گونه تلبیس
# 93 ز شیطان بگذر و رحمان طلب کن %~% دل ابلیس را زیر و زبر کن
# 94 هر آن فکری که اندیشی ز اسرار %~% در آن اینجایگه از خود خبردار
# 95 ببین کان فکر آخر از کجایست %~% یقین اندیشه تو از چه جایست
# 96 ببین کان فکر رحمانیست بنگر %~% حقیقت مر از آن دوست مگذر
# 97 وگر آن فکر شیطانی است در کار %~% از آن بگذر حقیقت تو بیکبار
# 98 حقیقت تا توانی فکر نیکو %~% که رحمانی است میدان بیشکی او
# 99 وگر بد باشد از خود دان تو شیطان %~% حقیقت گفت حق در عین قرآن
# 100 نه باطل گفت هم حق گفت تحقیق %~% ز باطل بگذر از حق یاب توفیق
# 101 چو میدانی که چندین رهبر حق %~% ترا گفتند راز دوست مطلق
# 102 تو از گفتار ایشان کار خود کن %~% نکوئی کن در اینجاگه نه بد کن
# 103 کنون گر راز دانی این چنین دان %~% مر این اسرار هم عین الیقین دان
# 104 بدان گفتم که تا اسرار دانان %~% در اینجا باز یابند راز جانان
# 105 هر آنکو صاحب اسرار باشد %~% چو مردان دائما بیدار باشد
# 106 موحد نیک و بد از یار داند %~% ولیکن شرع این اسرار داند
# 107 یقین داند که کل از حق بدید است %~% ولیکن نیک و بد مطلق پدید است
# 108 تو ای عطار اینجاراز گفتی %~% حقیقت سر بیچون بازگفتی
# 109 ترا زیبد که اندر شرع اینجا %~% یکی دانی چه اصل و فرع اینا
# 110 ولیکن اصل داری فرع بگذار %~% یقین از دست خود مر شرع مگذار
# 111 ز دست خوداگر چه در بلائی %~% چه غم داری چو کل عین خدائی
# 112 ز نادانی بدانائی رسیدی %~% ز اعمائی به بینائی رسیدی
# 113 ز نادانی در آخر هست ذاتت %~% خدابینی تو در عین صفاتت
# 114 ره خود در شریعت باز دیدی %~% یقین عین طبیعت بازدیدی
# 115 ره خود یافتی با منزل اینجا %~% ترا مقصود آمد حاصل اینجا
# 116 بهر سیری که کردی اندر اینجا %~% همه اندر یکی اینجا است پیدا
# 117 بهر سیری که کردی یار دیدی %~% در اینجا بیشکی دلدار دیدی
# 118 بهر سیری که کردی سوی اشیا %~% ترا اسرار شد در عشق پیدا
# 119 بهر سیری که کردی در زمانه %~% ترا آمد وصال جاودانه
# 120 بدیدارت کنون دیدار داری %~% درون جزو و کل اسرار یاری
# 121 ندارد هیچ پایانی ره تو %~% که آمد در زمانه آگه تو
# 122 ندارد هیچ پایانی نمودت %~% حقیقت هست پیدا بود بودت
# 123 نه چندانست معنی تو از یار %~% که در یک صفحه آن آید پدیدار
# 124 نه چندانست معنی در تو دیده %~% که دریابند اینجا اهل دیده
# 125 معانی برتر از حد اوفتاداست %~% در معنی ترا اینجاگشاده است
# 126 دری بر روی تو اینجا گشادند %~% جواهر مر ترا اینجا بدادند
# 127 دری بگشاد بر روی تو دلدار %~% که اشیا شد حقیقت زان پدیدار
# 128 کنون در وصل جانان کامرانی %~% که بگشاده ترا در در معانی
# 129 کنون در وصل جانان پای میدار %~% اگر جانان کند اینجات بردار
# 130 اگرچه اصل معنی داری از اصل %~% حقیقت وصل معنی داری از وصل
# 131 تو داری در برت چون راز جانان %~% حقیقت رهبرت امروز جانان
# 132 چو جانانست امروزت دراینجا %~% همو بین بخت پیروزت در اینجا
# 133 چو جانانست امروزت نمودار %~% حقیقت جمله او بین مگذر از یار
# 134 جواهرنامه جانان باز گفتست %~% همو اسرارها در راز گفتست
# 135 جواهرنامه گفتست آخر کار %~% نمود خویش میآرد بدیدار
# 136 هر آن چیزی که جز جانان نماید %~% حقیقت کفر بی ایمان نماید
# 137 بایمان کوش وانگه گرد کافر %~% که این باشد ترا اسرار ظاهر
# 138 ترا در سر ایمان روشنائیست %~% ز ایمانت همه عین خدائی است
# 139 بایمان باز بین دلدار خود را %~% که ایمانت نماید نیک و بد را
# 140 وگرکافر شوی مانند منصور %~% حقیقت کفر بنماید همه نور
# 141 هر آن نوری که بی ظلمت نماید %~% کجا اینجایگه قربت نماید
# 142 بنور اینجایگه گر باز بینی %~% حقیقت سوی ظلمت رازبینی
# 143 درون ظلمت جسمی فتاده %~% تو نور قدسی و شعله گشاده
# 144 از این ظلمت چو بیرون آئی اینجا %~% حقیقت نور خود بنمائی اینجا
# 145 حقیقت نور در ظلمت توان دید %~% ابی صورت نیاری جان جان دید
# 146 ترا در نور این ظلمت فتاد است %~% از آنت سیر در قربت فتاد است
# 147 از این ظلمت مرو بیرون حقیقت %~% کز اینجا باز یابی دید دیدت
# 148 از این ظلمت توانی راه بردن %~% از آن نور حقیقت ره سپردن
# 149 بشب کن راه تا منزل بیابی %~% حقیقت نور خود در دل بیابی
# 150 بشب کن راه اندر منزل یار %~% که تا گردی حقیقت واصل یار
# 151 بشب کن راه اندر سوی منزل %~% ببین یار و پس آنگه گرد واصل
# 152 بشب دانی در آن منزل رسیدن %~% جمال یار اینجا باز دیدن
# 153 همه مردان بشب کردند این راه %~% رسیدند آنگهی در حضرت شاه
# 154 همه مردان بشب در سیر قربت %~% رسیدند از دل و جان سوی عزت
# 155 همه مردان بشب دیدند دلدار %~% حقیقت گر شبی داری تو بیدار
# 156 جمال یار اندر شب ببینی %~% چنین میدان اگر صاحب یقینی
# 157 حقیقت ظلمت شب پر ز نور است %~% تمامت سالکان را شب حضور است
# 158 حقیقت ظلمت شب آفتاب است %~% کسی باید که او بیخورد وخوابست
# 159 مخور بسیار شب بیدار میباش %~% که در شب ناگهان بینی تو نقاش
# 160 مخور بسیار شب را زنده میدار %~% که اندر شب ببینی روی دلدار
# 161 مخور بسیار شب را روز گردان %~% همه ذرات خود پیروز گردان
# 162 چو شب آمد بدیدار ای برادر %~% بخلوتگاه حق بی خواب و بی خور
# 163 نشین در شب بعشق دوست در دوست %~% طلب کن در درونت مغز با پوست
# 164 دمی در شب اگر دریابی آن ماه %~% ترا خورشید حاصل شد ز درگاه
# 165 اگر مرد رهی در شب ببین باز %~% حقیقت در درون انجام و آغاز
# 166 چو جمله خفتهاند در خواب غفلت %~% فتاده تو عیان در عین قربت
# 167 همه درخواب و تو بیدار جانان %~% حقیقت کل شده اسرار جانان
# 168 چو از شب بگذرد نیمی حقیقت %~% طلب کن آن زمان مر دید دیدت
# 169 درونت را نظر کن تا بیابی %~% جمال جان و سوی او شتابی
# 170 درونت را نظر کن جان بتحقیق %~% پس آنگه جان جان را جوی توفیق
# 171 از او خواهی بجز او منگر اینجا %~% که جز جانان همه یا دست میدان
# 172 همه درخواب و تو با یار بیدار %~% زهی توفیق باید اینچنین کار
# 173 دمادم سجده او کن در اینجا %~% بشب گردان درون خود مصفا
# 174 حقیقت سجده کن اندر بر یار %~% تراتوفیق باشد اندر این کار
# 175 چو برداری حجاب از روی جانان %~% یکی بینی حقیقت سوی جانان
# 176 حقیقت بازبینی در یکی تو %~% یقین آیینه باشی بیشکی تو
# 177 یقین آیینه بینی خویشتن را %~% حقیقت منگر اندر جان و تن را
# 178 تو آن را بین که اندر تو بدیدست %~% ترا اینجایگه گفت وشنید است
# 179 تو آن را بین که در تو رخ نمود است %~% ترا اینجایگه پاسخ نموداست
# 180 تو او را بین که کل گویای اویند %~% در اینجاگاه کل جویای اویند
# 181 تو او را بین که او در تو همه اوست %~% درون جان و دلها دمدمه اوست
# 182 تو او را بین که در آیینه پیداست %~% درون جانت هر آیینه پیداست
# 183 تو او را بین که سلطانست جمله %~% حقیقت بود پنهانست جمله
# 184 همه زنده باو او زنده کل %~% همه بنده در او او بنده کل
# 185 حقیقت اوست هم شاهست وبنده %~% نباید در بر غافل بسنده
# 186 در این معنی هر آنکو مینداند %~% وگر داند یقین حیران بماند
# 187 چو اینجا او است زنده تو که باشی %~% چو او بنده بود پس تو چه باشی
PageV02P040
# 1 یکی کرد است از پیر حقیقت %~% سؤالی تا بگفت او از شریعت
# 2 سؤالی کرد وی یکی روز از پیر %~% که ای تو جان همه شاه و همه میر
# 3 توئی دانم که تو شاه و امیری %~% حقیقت در حقیقت دستگیری
# 4 تو دیشب حالتی بودت در اسرار %~% چنانت شکر بد اندر بر یار
# 5 که بیخود گشته بودی در احد تو %~% یکی اسرار راندی سخت بد تو
# 6 چنان در بیخوی بیعقل بودی %~% که خود میگفتی و خود میشنیدی
# 7 منت حاضر بدم تا راز گفتی %~% بسر دیگر همین سر باز گفتی
# 8 چنین میگفتی آنگاهی در اسرار %~% ندانم تا بدی آنگه خبردار
# 9 چنین میگفتی آن دم صاحب راز %~% که نامد هیچکس بی تو دگر باز
# 10 تو شاهی لیک امروزی تو بنده %~% در اینجاگه ترا دانم پسنده
# 11 من اول بنده بودم در بر تو %~% کنونم شاه وین دم سرور تو
# 12 تو این دم بنده من شاه گشته %~% که هستم این زمان آگاه گشته
# 13 نبودم اول اینجاگه خبردار %~% شدم این لحظه من از خواب بیدار
# 14 کنونم شد خبر کایندم تو هستی %~% حقیقت بنده و بت پرستی
# 15 تو این دم بت پرست و بنده باشی %~% چو خورشیدی کنون تابنده باشی
# 16 همی گفتی شبی بیهوش آندم %~% در آن حیرت شدی بیهوش یکدم
# 17 مگو ای شیخ دیگر مر چنین راز %~% ترا دادم در اینجاگه خبر باز
# 18 منه بیرون تو پا از حد خویشت %~% وگرنه صد بلا آید به پیشت
# 19 منه بیرون تو پای از حد رفتار %~% سخن میگوی شیخا و خبردار
# 20 چگونه بنده گردد حق در اینجا %~% مرا برگوی این مطلق در اینجا
# 21 جوابش گفت گفت آندم پیر نوری %~% که دریابی اگر صاحب حضوری
# 22 که حق بنده است بنده بنده باشد %~% یقین او یافت کو را زنده باشد
# 23 اگر مرد رهی میدان بتحقیق %~% که او بنده است در یاب این تو توفیق
# 24 نه او میآورد او میبرد باز %~% یقین میدان در اینجاگه تو این راز
# 25 که او در تست اینجا حاصل تست %~% حقیقت صورت جان ودل تست
# 26 سراپای تو او دارد حقیقت %~% همه او دان و بنگر دید دیدت
# 27 ببین و خوش بدان ای دیو دریاب %~% ز من اکنون در اینجاگه خبریاب
# 28 اگر چیزی همی دانی در این سر %~% ترا میگویم اینجاگه بظاهر
# 29 چنان در تست اینجا غمخور تو %~% نظر کن اندرون خواب و خور تو
# 30 اگر تو میخوری مر آب و نانت %~% حقیقت او نهد اندر دهانت
# 31 کند اینجا ترا خدمت ندانی %~% دگر دریاب این راز نهانی
# 32 نمیدانی چو اندر خواب باشی %~% که در بحری مثل غرقاب باشی
# 33 تو درخواب و دلت بیدار باشد %~% ترا او محرم اسرار باشد
# 34 نمیدانی که اندر قربتی تو %~% که مر آن شاه دائم خدمت تو
# 35 چو خدمت میکند شاه و تو فارغ %~% کجا دانی نداری عقل بالغ
# 36 حقیقت گرچه اینجا بنده یار %~% ترا چون بنده است از وی خبردار
# 37 حقیقت گرچه اینجا یار بنده است %~% دل و جانت هنوز از یار زنده است
# 38 تو شاید گر شوی امروز بنده %~% چنین بهتر بود اینجا پسنده
# 39 اگر تو بنده باشی شاه گردی %~% در آخرگه از این آگاه گردی
# 40 اگر آگاه گردی شاه بنده است %~% چو سجن است این جهان در سوی بنده است
# 41 چنین افتاد با او عشق بازی %~% کند او باتو اینجا عشقبازی
# 42 اگر آگهی از اسرار اینجا %~% حقیقت بنده بنگر یار اینجا
# 43 عجب مقلوب افتادست این راز %~% ندانم تا کرا برگویم این راز
# 44 نه اسراریست این در خورد هر کس %~% ابا خود گفتم این اسرار کل بس
# 45 ندارد آگهی کس زین معانی %~% منت گفتم کجا این سر بدانی
# 46 منت گفتم نمییابی تو این را %~% ولی کی یابی این عین الیقین را
# 47 که خود با شاه بینی شاه با خویش %~% حجابت رفته باشد کلی از پیش
# 48 حجابت هیچ نبود در زمانه %~% یکی باشد حقیقت جاودانه
# 49 تو با شاه حقیقت او تو بینی %~% نباشد اندر اینجاگه دوبینی
# 50 دوبینی هیچ نبود جز عنایت %~% یکی باشد ابا تو جان جانت
# 51 چو اندر قربت آن ذات آئی %~% حقیقت بیشکی نی مات آئی
# 52 تو او گردی و او خود جملگی تست %~% تو او جوئی اگرچه او ترا جست
# 53 حقیقت طالب و مطلوب یاراست %~% حقیقت عاشق و معشوق یار است
# 54 حقیقت بنده و شاهست جانان %~% که بیشک خویش آگاهست جانان
# 55 اگر خواهد نماید شاه اینجا %~% که تا بنده کند آگاه اینجا
# 56 چو هر دو اوست اینجا صاحب راز %~% همیشه جان جان دارد یقین باز
# 57 که شاه اینجاست اندر بنده پیدا %~% چو خورشید فلک تابنده اینجا
# 58 حقیقت بنده توت شاه جانانست %~% ترا اینجایگه خورشید تابانست
# 59 کجائی این زمان عطار مانده %~% از این گفتار در دلدار مانده
# 60 حقیقت میکنی اسرار او فاش %~% مرو بیرون زخویش و با خبر باش
# 61 که میداند که این اسرار چونست %~% معین شد که عقلت در جنونست
# 62 نگفتندم بیا این راز اینجا %~% تو میگوئی حقیقت باز اینجا
# 63 نگفتندم بیا این پیش هر کس %~% در اینجا تو حقیقت گفته بس
# 64 نگفتندم بیا و گفته تو %~% در این راز اینجا سفته تو
# 65 مگو عطار و همچون انبیا باش %~% در این معنی حقیقت با وفا باش
# 66 اگر اینجایگه عین خدائی %~% مکن با جان جانت بیوفائی
# 67 چو میدانی که این ناگفتنی است %~% در اسرار کل ناسفتنی است
# 68 چو گفتی این زمان گستاخ داری %~% حقیقت لایق شمشاخ داری
# 69 اگر اسرار میگوئی دگر بار %~% مگو با هیچکس اینجا در اسرار
# 70 دگر باره چنین اسرار مطلق %~% که این سر برتر آمد از اناالحق
# 71 حکایت شد یقین کآنجا چنین است %~% که این رمز از عیان عین الیقینست
# 72 ولیکن خورد هر کس آن بدیدار %~% نباید جز که سر یا صاحب اسرار
# 73 همه مردان ره خاموش گشتند %~% در این اسرارها بیهوش گشتند
# 74 چو پنهان کرد این سر یار در خویش %~% مگو دیگر در اینجا بی شاز پیش
# 75 چو پنهان کردمم پنهان کن اینجا %~% نظر در قربت جانان کن اینجا
# 76 چو دلدارت ادب دارد حقیقت %~% منه مر پای بیرون از شریعت
# 77 ادب چیزیست بیرون از دل و جان %~% ادب مر دوستدار سر جانان
# 78 همه اندر ادب باید نمودن %~% در کل با ادب باید گشودن
# 79 بقدر هر کسی بسیار گفتتیم %~% نه با هر کس همه با یار گفتیم
# 80 سخن ما را همه با دید یار است %~% بیانم جملگی توحید یار است
# 81 همه در سر توحیدست اسرار %~% که میگوید حقیقت دید عطار
# 82 همه در سر توحیدم بیانست %~% ولیکن هر کس این سر کی بدانست
# 83 رموزی بود اینجا باز گفتیم %~% یقین با دید صاحب راز گفتیم
# 84 رموزی بود میدانند مردان %~% بگفتم این زمان در چرخ گردان
# 85 رموزی بود از اعیان همه راز %~% که دادم عاشقان را زان خبر باز
# 86 مرا این دم سخن آخر رسیداست %~% که دریابم کنون پایان پدیداست
# 87 منم غواص اندر بحر اسرار %~% شدستم بیشکی اینجا خبردار
# 88 درون بحرم و جوهر بدیده %~% کنون در قربت جوهر رسیده
# 89 چو جوهر یافتم هم اصل اینست %~% چو بحر اصل است و جوهر وصل اینست
# 90 کنون من جوهرم در بحر جانم %~% که هر لحظه در و گوهر فشانم
# 91 حقیقت بنده دیدار شاهم %~% همیشه صاحب اسرار شاهم
# 92 منم آن لحظه بیشک بنده شاه %~% چو هستم من ز شاه خویش آگاه
# 93 خبردارم که این دم بندهام من %~% چو خورشیدم عجب تابندهام من
# 94 منم امروز بیشک بنده یار %~% که هستم من ز شاه خود خبردار
# 95 منم امروز بیشک بنده شاه %~% که هستم من ز شاه عشق آگاه
# 96 منم امروز بیشک بنده دوست %~% حقیقت مغز معنی دیده در پوست
# 97 منم امروز بیشک بنده خویش %~% حجاب خویش را برداشته خویش
# 98 منم شاه و شده بنده در اینجا %~% چو خورشیدی و تابنده در اینجا
# 99 منم شاه و منم بنده حقیقت %~% ولی عزت یقینم در شریعت
# 100 ز بهر عزت شرعم پسنده %~% منم مر شاه را امروز بنده
# 101 اگر مرد رهی ای صاحب اسرار %~% ز سر بندگی اینجا خبردار
# 102 شدی اکنون خبردار از حقیقت %~% کنون میباش کل راز حقیقت
# 103 توئی امروز هر چیزی که بینی %~% حقست این جمله گر صاحب یقینی
# 104 توئی امروز اینجا ذات مانده %~% چرائی اندر این ذرات مانده
# 105 توئی امروز بیشک ذات الله %~% همه از بهر آن گفتم که آگاه
# 106 شوی و باز بینی روی جانان %~% سوی اصل یقین در کوی جانان
# 107 کنون گر عاشق دیدار یاری %~% ز بهر کشتن اینجا پایداری
# 108 دمی غافل مباش از خویش زنهار %~% نظر میکن ز هر چیزی رخ یار
# 109 همه او بین و جز وی هیچ منگر %~% وصال این است هان ازوصل برخور
# 110 همه اوئی و در وی بی نشان شو %~% حقیقت تو ز بود خود نهان شو
# 111 همه او بین که او کلی بدید است %~% تو پنداری که ذاتش ناپدیدست
# 112 منم غواص اندر بحر اسرار %~% حقیقت باز دیده روی دلدار
# 113 همه او بین اگر اسرار دانی %~% چو کلی اوست کلی یار دانی
# 114 حقیقت عاشقان کار دیده %~% که ایشانند اینجا یار دیده
# 115 طلب کردند اینجا دید دلدار %~% بآخر چون شدند اینجا خبردار
# 116 نظر کردند و در خود یار دیدند %~% اگرچه رنج با تیمار دیدند
# 117 همه معشوق خود دیدند آخر %~% سخن ازدوست بشنیدند آخر
# 118 اگر فانی شوی یک لحظه از یار %~% بچشم تو نماید لیس فی الدار
# 119 وگر باقی شوی بنمایدت دوست %~% حقیقت مغز خود اندر شوی پوست
# 120 اگر فانی شوی در عین باقی %~% ترا دلدار خواهد بود ساقی
# 121 چو ساقی بیشکی دلدار آید %~% دل و جان صاحب اسرار آید
# 122 چو ساقی جان جانست اندر اینجا %~% ترا خورشید رخشانست اینجا
# 123 می از وی نوش بیجام و قرابه %~% دو روزی باش شادان زین خرابه
# 124 خراباتی است دنیا در خرابی %~% اگر ساقی در اینجاگه بیابی
# 125 خوری جامی و بس بیهوش گردی %~% ز پر گفتن بکل خاموش گردی
# 126 خراباتی است دنیا پر ز غوغا %~% در او هر لحظه صد شور است و شرها
# 127 خراباتی است دنیا تا بدانی %~% در او پیدا همه راز نهانی
# 128 فنا خواهی شدن در این خرابات %~% حقیقت باز ره کل از خرافات
# 129 چو آخر کار ما این اوفتاداست %~% چرا جانم در اینجاگاه شاداست
# 130 ولی شادی جان از بهر دید است %~% که جان پیوسته در گفت و شنید است
# 131 ز جانان گفت جان بسیار اینجا %~% که تادریافت اودلدار اینجا
# 132 حقیقت دید در وی بی نشان شد %~% حقیقت جان دراینجا جان جان شد
# 133 دم عین حقیقت شرع افتاد %~% همه در شرع شد تقریر و بنیاد
# 134 شریعت رهنمون شد با حقیقت %~% نمودم رخ حقیقت در شریعت
# 135 عیان شرع زین تحقیق پیداست %~% چه غم چون این زمان توفیق پیداست
# 136 شریعت کرد آگاهم ز اسرار %~% که من در خویش میبینم رخ یار
# 137 شریعت کرد آگاهم تمامت %~% که تادریافتم سر قیامت
# 138 شریعت کرد آگاهم ز هر چیز %~% حقایق هم از او دریافتم نیز
# 139 شریعت یافتم تا کل شدم من %~% اگرچه اصل فطرت گل بدم من
# 140 شریعت یافتم تا یار دیدم %~% رخ دلدار در خود باز دیدم
# 141 شریعت یافتم در جزو و کل ذات %~% وز آنجا گفتهام در عین آیات
# 142 شریعت یافتم با عین تقوی %~% مرا بنمود کل دیدار مولی
# 143 شریعت یافتم در دیدن جانان %~% یکی گشتم من از توحید جانان
# 144 شریعت برتر از کون و مکانست %~% در او تقوی ببین گر جان جانست
# 145 کسی کاندر شریعت راه برده است %~% حقیقت ره بسوی شاه برده است
# 146 کسی کاندر شریعت یافت اسرار %~% ز دید یار شد اینجا خبردار
# 147 خبردار آمد از کشف شریعت %~% رخ جانان بدید اندر حقیقت
# 148 حقیقت در همه موجود دیدم %~% نظر کردم همه معبود دیدم
# 149 حقیقت در همه پیداست اینجا %~% ولی جمله عجب یکتاست اینجا
# 150 نمیداند کسی سر شریعت %~% وگرنه هست شرع اینجا حقیقت
# 151 همه شرعست و تقوی عین دیدار %~% کسی کاین را شود از جان خریدار
# 152 همه شرعست و تقوی سالکان را %~% که مییابند اینجا جان جان را
# 153 همه شرعست و تقوی اندر این راه %~% وز این هردو ببین تو مر رخ شاه
# 154 همه شرعست تقوی شاه دیدن %~% در اینجا بیشکی آن ماه دیدن
# 155 همه شرعست و تقوی در یقین باز %~% بدانی آخر کار این همه راز
# 156 الا ای هوشمند اکنون کجائی %~% کیت آخر رسیده درخدائی
# 157 بسی گفتی ز سر وحدت یار %~% رسیدی این زمان در قربت یار
# 158 بسی گفتی ز سر ذات جانان %~% نمودی در عیان ذرات جانان
# 159 بسی گفتی ز سر ذات بیچون %~% نمودی جوهر کل بیچه و چون
# 160 بسی گفتی و در آخر رسیدی %~% شدی مخفی و در ظاهر رسیدی
# 161 بسی گفتی ز سر هر غرائب %~% نمودی بیشکی سر عجائب
# 162 بسی گفتی و پایان یافتی باز %~% حقیقت جان جانان یافتی باز
# 163 بسی گفتی و دیدی عین مقصود %~% در اینجاگه بکل دیدار معبود
# 164 بسی گفتی ز سر جوهر ذات %~% ز هر بیتی حقیقت عین آیات
# 165 پدیدار است از دیدار جانان %~% در اینجاگه همه اسرار جانان
# 166 همه اسرارها اینجا پدید است %~% رخ جانان در این پیدا بدید است
# 167 همه اسرارها اینجاست پیدا %~% رخ جانان ز تو پیداست اینجا
# 168 نمودی راز کل عطار آخر %~% رسیدت این زمان اسرار آخر
# 169 بهرگامی که اینجاگه نهادی %~% دری دیگر ز معنی برگشادی
# 170 بسی اسرارها اینجاست با دوست %~% حقیقت پوست شد با کسوت دوست
# 171 همه بودت بکل واصل نمود است %~% ترا اسرار جان حاصل نموداست
# 172 خبرداری کنون اعضای خویشت %~% بدیدی این زمان یکتای خویشت
# 173 همه واصل به تست اینجا دل و جان %~% حقیقت باز دیدی روی جانان
# 174 چو جانان با تو اینجاگه نظر کرد %~% ترا از سر خود اینجا خبر کرد
# 175 خبر از بود خود کردت در اینجا %~% حقیقت برگشادت او در اینجا
# 176 درت بگشاد و گنج کل نمودت %~% حقیقت کرد پیدا بود بودت
# 177 درت بگشاد جانان آخر کار %~% که بنمودی همه اسرار اظهار
# 178 درت بگشاد اینجا سر منصور %~% که تا دریافتی نور علی نور
# 179 درت بگشاد اینجا ذات از خویش %~% یقین بنمود اسرارت همه پیش
# 180 همه اسرارها داری در اینجا %~% شدی در جزو و کل اینجا تو یکتا
# 181 تو یکتائی ز یکتائی الله %~% ز دستی دم عیان از قل هوالله
# 182 حقیقت قل هوالله است در تو %~% عیان ما هوالله است در تو
# 183 حقیقت قل هوالله است موجود %~% ترا قل گفت الله روی بنمود
# 184 حقیقت قل هوالله رخ نموداست %~% ترا چندین ز خود پاسخ نموداست
# 185 حقیقت چون شدی از راز آگاه %~% همه درخویشتن بینی رخ شاه
# 186 همه در خویشتن بین تاتوانی %~% که بیشک کل توئی راز نهانی
# 187 چون بیرون ازتو چیزی نیست دیگر %~% ز بود خویش از معبود مگذر
# 188 چو بیرون از تو چیزی نیست اینجا %~% یکی میبین که کل یکی است اینجا
# 189 یکی میبین ومنگر در دوئی باز %~% یکی بین بیشکی انجام و آغاز
# 190 همه از تست و تو ازذات هستی %~% درون جان و دل سر الستی
# 191 تو ز اسرار الستی صاحب راز %~% همه در گفته جان گفته باز
# 192 همه از جان برون آید یقین این %~% یقین دان در همه جانان همین این
# 193 حقیقت چون الستت هست پیدا %~% دل و جان با ازل پیوست پیدا
# 194 دل و جان با ازل اینجا قرین است %~% که ذات پاکت اینجاگه یقین است
# 195 یقین در جان و دل داری حقیقت %~% همه اسرار دیده در شریعت
# 196 یقین در جان خود دیدی رخ یار %~% درون جان کنون جانان پدیدار
# 197 ز دیدارش کنون بر خود در اینجا %~% چو بگذشتی ز ماه و خور در اینجا
# 198 مه و خور ذره از بود بود است %~% ترا در جسم و دل اینجا نموداست
# 199 همه اشیا بتو پیداست امروز %~% دل و جان تو کل یکتاست امروز
# 200 بتو پیداست این جمله که دیدی %~% همه دید تو بد چون بازدیدی
# 201 همه او دیدی و از وی نمودی %~% ابا او گفتی و از او شنودی
# 202 همه او دیدی اینجا چون همه اوست %~% در این آیینه پیدا بیشکی دوست
# 203 همه او دیدی و کلی تو او بین %~% چو جمله ذات اوآمد نکو بین
# 204 همه او دیدی اینجا خویشتن تو %~% حقیقت عقل و عشق و جان و تن تو
# 205 از او پیداست از وی شد سخن گوی %~% همه ذرات بردی در سخن گوی
# 206 کنون چون او است در تو رخ نموده %~% هزاران دم بدم پاسخ نمودی
# 207 اگر مرد رهی عطار چون اصل %~% که مائیم این زمان در کعبه وصل
# 208 همه مقصود تست اینجا پدیدار %~% چو اندر خیوشتن بینی رخ یار
# 209 همه مقصود تو دیدار او بود %~% که در آخر ترا مر روی بنمود
# 210 همه مقصود تودیدار جانانست %~% کنون جان ترا خورشید تابانست
# 211 همه مقصود تو از ذات پیداست %~% که جان جان ترا اکنون هویداست
# 212 زهی مقصود ما گشته بحاصل %~% که مائیم این زمان در کعبه واصل
# 213 زهی مقصود ما از روی جانان %~% که پیدا گشته اندر کوی جانان
# 214 زهی مقصود ما از یار پیدا %~% کنون در جوهر اسرار پیدا
# 215 زهی مقصود ما در کعبه حاصل %~% که مائیم این زمان در کعبه واصل
# 216 زهی مقصود ما دیدار الله %~% که اینجا یافتم جانست آگاه
# 217 چو جان اسرار جانان یافت بیچون %~% حقیقت این زمان اینجادگرگون
# 218 نخواهد شد همه از وصل گویم %~% چو ما اصلیم کل از اصل گویم
# 219 منم واصل کنون چو یار درماست %~% ز بود ما کنون جانان هویداست
# 220 رخ جانان ز ما پیداست امروز %~% ز ما این شور و هم غوغا است امروز
# 221 رخ جانان ز ما پیداست تحقیق %~% ز ما دریاب سالک زود توفیق
# 222 رخ جانان ز ما پیداست در راز %~% که پرده کردهایم از روی جان باز
# 223 رخ جانان ز ما پیداست بنگر %~% اگر مرد رهی از ما تو مگذر
# 224 یکی جانست پیدا در همه جسم %~% نموده خویشتن در هر صفت اسم
# 225 یکی جانست صورت آشکاره %~% همه صورت بسوی جان نظاره
# 226 یکی جانست اینجا دم زده باز %~% نموده اندر اینجا خویشتن باز
# 227 یکی جانست همه زو گشت پیدا %~% از او چندین هزاران شور و غوغا
# 228 چو یک جانست چندین صورت از چیست %~% حقیقت هست صورت پس دگر چیست
# 229 چنین بین گر تو مرد راه اوئی %~% یقین بین گر بکل آگاه اوئ
# 230 چنین بین و چنین دان از شریعت %~% که میگویم ترا سر حقیقت
# 231 حقیقت این چنین است ار بدانی %~% که جمله دوست بینی در نهانی
# 232 حقیقت اینست اندر آخر کار %~% که جمله دوست یابی و خبردار
# 233 حقیقت اینست کاینجا باز گفتم %~% ز رازت گویم و هم راز گفتم
# 234 حقیقت اینست مردان خدابین %~% چنین دیدند او دان و خدابین
# 235 خدابین باش اگر ره برده تو %~% بدر این پرده چه در پرده تو
# 236 خدا بین باش در اسرار عطار %~% ز جائی دیگر است این سر اسرار
# 237 همه اویست و کس واقف نبوده %~% در این اسرار کس واصف نبوده
# 238 بسی گفتند لیکن طرز عطار %~% دمادم شو ز سر کل خبردار
# 239 در این اسرار اگر تو مر خدائی %~% مکن از دوست اینجاگه جدائی
# 240 ز یکی در یکی بین ذات در خویش %~% حجاب خویش تو خویشی بیندیش
# 241 حجاب خویش اینجا عقل دیدی %~% بماندی چون سخن از نقل دیدی
# 242 حقیقت عقل را بگذار و هم نقل %~% عیان عشق بین و بگذر از عقل
# 243 عیان عقل بین اینجا بمانده %~% همی در شور و در غوغا بمانده
# 244 عیان عشق بین و عقل بگذار %~% که اندر عقل بینی کی رخ یار
# 245 عیان عشق بین وز عشق بیندیش %~% که عشقت کل نهد اینجای در پیش
# 246 همه شور جهان از عقل دیدم %~% کتبها جملگی از نقل دیدم
# 247 که باشد عقل تا این سر بداند %~% که عقل اینجا بجز ظاهر نداند
# 248 چو عشق اینجا نماید عین دیدار %~% حقیقت عقل باشد ناپدیدار
# 249 تویار عشق باش و یار خود بین %~% بجز عشق اندر اینجا هیچ مگزین
# 250 بجز عشق اندر اینجا جمله هیچست %~% که عقل اینجای نقش هیچ هیچست
# 251 اگر با عشق میری زنده گردی %~% چو خورشید فلک تابنده گردی
# 252 اگر با عشق میری آخر کار %~% بمانی زنده این را یاد میدار
# 253 دم آخر نمود عشق او یاب %~% سوی کون و مکان از بخت بشتاب
# 254 در آندم خوش نظر کن تا بدانی %~% یکی را بین اگر مرد عیانی
# 255 در آندم در یکی کل قدم زن %~% در آخر این وجودت بر عدم زن
# 256 در آخر چون یکی دیدی ز حق باز %~% وجود خویشتن کلی برانداز
# 257 در آخر چون یکی بینی تمامی %~% حقیقت پختگی یابی زخامی
# 258 درآخر چون یکی بینی تو در ذات %~% همه جا محو گردان جمله ذرات
# 259 در آخر چون یکی بینی در آخر %~% ترا این ذات بنماید در آخر
# 260 درآخر چون یکی بینی تمامت %~% نظر کن آن زمان دید قیامت
# 261 در آخر جمله چون روشن نماید %~% ترا آن لحظه کل یکی نماید
# 262 در آخر چونکه جانان بینی ای دوست %~% شود مغز این زمان این کسوت دوست
# 263 در آخر جمله جانان بین و دم زن %~% وجود خویش کلی بر عدم زن
# 264 در آخر جمله جان بینی تو ای یار %~% نظر کن نقطه را با دید پرگار
# 265 نظر کن جمله اشیا محو مستی %~% تو باشی هیچ نبود عین پستی
# 266 همه ذرات کم باشد حقیقت %~% یکی باشد عیان عین طبیعت
# 267 یکی باشد همه اندر یکی ذات %~% حقیقت وصل بینی جمله ذرات
# 268 یکی باشد حقیقت هست یا نیست %~% چونیکو بنگری در اصل یکیست
# 269 یکی است این همه بیشک دوئی نیست %~% حقیقت هیچ اینجاگه دوئی نیست
# 270 دم آخر نظر کن در یکی باز %~% که یکی باز بینی بیشکی باز
# 271 دم آخر یکی بینی در اسرار %~% ولی سر رشته خود را نگهدار
# 272 سر هر کار از اینجا باز یابی %~% همه در خویشتن این راز یابی
# 273 هر آن چیزی که گفتم اول کار %~% در آخر در یکی آید بدیدار
# 274 در آخر در یکی این جمله فانی است %~% ترادیدن ز خود راز نهانی است
# 275 توئی گم کرده ره ای عقل دریاب %~% در این معنی دیگر وصل دریاب
# 276 اگر از وصل خواهی یافت بهره %~% ترا باید که باشد جمله زهره
# 277 قدم در نه اگر می وصل خواهی %~% همه خود بین یقین گر وصل خواهی
# 278 قدم در نه در این ره راه خود یاب %~% درون جان و دل مر شاه دریاب
# 279 قدم در نه در این آیینه بنگر %~% جمال شاه هر آیینه بنگر
# 280 قدم چون در نهادی در همه تو %~% یکی یابی ز خویشت دمدمه تو
# 281 همه بازار تست ای راز دیده %~% توئی بازار خود را باز دیده
# 282 تو در بازار خویشی یک زمان گم %~% مثال جوهر ودریای قلزم
# 283 تو در بازار خویشی باز مانده %~% چنین در عشق صاحب راز مانده
# 284 تو در بازار خویشی آخر کار %~% در این بازار هم گشتی پدیدار
# 285 تو در بازار خویشی خود طلب کن %~% چو دریابی دگر خود را عجب کن
# 286 همه سرگشتهاند اینجا چو تو یار %~% بمانده خوار اندر عین بازار
# 287 نمییابند اینجا دید اول %~% بماندستند اینجاگه معطل
# 288 نمییابند اینجا راز در خود %~% بماندستند اندر نیک و در بد
# 289 نمییابند اینجا اصل جانان %~% از آن اینجا ندیدند وصل جانان
# 290 نمییابند اینجا گنج بیشک %~% بماندستند اندر رنج بیشک
# 291 نمییابند اینجا جوهر دوست %~% بماندستند اندر بند این پوست
# 292 توئی ای مانده حیران در بر دوست %~% ترا اینجاست جانان بنگر ای دوست
# 293 توئی ای مانده حیران در بر خویش %~% ترا اینجاست جانان بنگر از خویش
# 294 ترا امروز جانانست بدیدار %~% تو اوئی گر تو زو باشی خبردار
# 295 ترا امروز فضل است و عنایت %~% که جانان داری و عین سعادت
# 296 ترا امروز جاهست و مراتب %~% چرا باشی ز دیدخویش غائب
# 297 مرو بیرون زخود تا وصل بینی %~% تو اصلی شاید از خود اصل بینی
# 298 مرو بیرون ز خود در جوهر ذات %~% نظر کن صورتت با جمله ذرات
# 299 تو اندر مرکب اصلی بصورت %~% ولیکن جان در آن عین حضورت
# 300 یقین ذاتست پیش از مرگ دریاب %~% حقیقت جملگی کن ترک دریاب
# 301 تو ترک هستی خود کن که اینست %~% ترا در نیست عین الیقین است
# 302 تو ترک هستی خود کن که بمعنی %~% که تا باشد همه دیدار مولی
# 303 تو ترک هستی خود کن حقیقت %~% که تا پیدا شود دیدار دیدت
# 304 تو ترک هستی خود کن که آنی %~% چگویم تا به از این سر بدانی
# 305 تو ترک هستی خود کن که ذاتی %~% اگر اندر مکان ودر صفاتی
# 306 مکان صورتت خاکست اینجا %~% مکان جان یقین پاکست اینجا
# 307 مکان صورتت در خاک پیداست %~% مکان جان حقیقت جوهر لا است
# 308 همه اندر مکان بنگر یقین تو %~% که کل یکی است گرداری یقین تو
# 309 همه اندر مکان بنگر یقین باز %~% مکان انجام دان و کون آغاز
# 310 مکان انجام دان گر کاردانی %~% مکان اندر مکان در بی نشانی
# 311 حقیقت کون بود بی نشان است %~% که اینجا اصل پیدا و مکانست
# 312 اگرچه هر دو عالم صورت ماست %~% ولی در اصل هم پنهان و پیداست
# 313 حقیقت اصل پنهانست از ذات %~% وگر پیدا نموده جمله ذرات
# 314 حقیقت اصل پنهان گر بدانی %~% یکی باشی تو در سر نهانی
# 315 دگر گر اصل پیدا باز یابی %~% ز پیدا جملگی مر راز یابی
# 316 ز پیدا اصل خود دریاب ای جان %~% که از پیدا بدانی خویش جانان
# 317 ز پیدا اصل خود دریاب اینجا %~% قراری گیر و می بشتاب اینجا
# 318 ز پیدا اصل خود دریاب ای یار %~% اگر هر جا تو میبشتاب ای یار
# 319 تو در پیدائی و پنهان شدستی %~% تو هم با جان و هم جانان شدستی
# 320 تو در پیدائی اما مانده پنهان %~% از آن اینجا نمییابی تو جانان
# 321 تو در پیدا توانی گشت واصل %~% که در پنهان شدت مقصود حاصل
# 322 تو در پیدا توانی گشت جانان %~% یکی شو اندر این پیدا و پنهان
# 323 از اول لاست آخر شاه بنگر %~% حقیقت بود الا الله بنگر
# 324 از اول لاست آخر عین الله %~% ز الا الله شو عین هوالله
# 325 تو چون این اصل داری در شریعت %~% حقیقت در یکی دانی حقیقت
# 326 تو این دم داری از آن سالک راز %~% یکی بین چون یکی اصلی ز آغاز
# 327 تو این دم هم نشان هم بی نشانی %~% که هم جانی و دل هم جان جانی
# 328 حقیقت وصل یاب و جمله بین دوست %~% در اینجا جزو و کل دان مغز هم پوست
# 329 همه از کارگاه اینجا یقین است %~% که اینجا اولین و آخرین است
# 330 همه از کارگاه آمد پدیدار %~% در اینجا وصل شاه آمد بدیدار
# 331 همه از کارگاه اینجا نموداست %~% خود اندر جمله در گفت و شنود است
# 332 در اینجا جمله موجود پیداست %~% درونت بین که کل معبود پیداست
# 333 یکی اندر یکی در بیشمار است %~% حقیقت دان که کل دیدار یارست
# 334 همه دیدار یارو یار در کل %~% همه بی او شده بیرنج و در ذل
# 335 همه دیدار یار و خویش در رنج %~% خود است اینجا طلسم چرخ و هم گنج
# 336 یکی گنج است مخفی در نشانه %~% مر او را در عیان نام و نشانه
# 337 یکی گنجست مخفی جوهرالذات %~% نموده روی خود در کل ذرات
# 338 یکی گنج است مخفی و دمادم %~% نماید دید خود در روی آدم
# 339 یکی گنجست مخفی رخ نموده %~% ابا خود گفته و دیگر شنوده
# 340 یکی گنج است پر گوهر در اسرار %~% چو خورشید است اندر جمله انوار
# 341 یکی گنجست مخفی عاشقان را %~% که میگویند و میجویند آن را
# 342 یکی گنج است اکنون چند گوئیم %~% چو با ما است اکنون چند جوئیم
# 343 چو با ما گفت کز اینجا نشانست %~% حقیقت جملگی دیدار آنست
# 344 همه گنج است اینجاگه گداکیست %~% حقیقت با وجودش بینوا کیست
# 345 همه از ذات و ذات اینجا چو گنجیست %~% نهاده اسم کاینجا جان سپنجست
# 346 همه از ذات پیدا و نه پیداست %~% که اینجا کیست کو بر جمله پیداست
# 347 همه ذاتست و ذات اینجا یقین جان %~% نمودی تا بدانی زانکه جانان
# 348 تو او شو کو تو است و هم توئی یار %~% کنون اینجا حجاب از پیش بردار
# 349 کنون اینجا حجاب از پیش برگیر %~% چو یارت یافتی کارت ز سر گیر
# 350 کنون اینجا حجابت نیست دریاب %~% که کل جانست و او یکی است دریاب
# 351 کنون اینجا حجابی نیست جز پوست %~% حقیقت دان که اینجا پوست هم اوست
# 352 کنون اینجا حجابت رفت از پیش %~% رخ او را نظر میکن تو درخویش
# 353 کنون اینجا یکی ای تو یکی دان %~% همه در خویش اینجا تو یکی دان
# 354 کنون یکی ببین از اصل بیشک %~% که اندر تست اینجا وصل بیشک
# 355 کنون اینجا یکی بین از حقیقت %~% طریقت با حقیقت در شریعت
# 356 کنون اندر یکی بنگر نمودت %~% که یکی است هم بود وجودت
# 357 کنون چون جان جان ماست اینجا %~% ابا او باش اینجاگه تو یکتا
# 358 حقیقت چون همه جانانست دیدت %~% همه بین جمله گفتارو شنیدت
# 359 خدا در جمله موقوفست اویست %~% که اندر جمله اودر گفتگویست
# 360 بجز او هیچ دیگر نیست دریاب %~% همه جا هست خورشید جهانتاب
# 361 حقیقت بود او در جمله پیداست %~% چنان چون ما باو او عاشق ما است
# 362 چنان بر خویش اینجا عاشق آمد %~% که هم درخویش با خود صادق آمد
# 363 چنان با خویش دارد عشقبازی %~% که او در خویش دارد بی نیازی
# 364 جمالش در همه دیدار بنمود %~% حقیقت خود بخود اسرار بنمود
# 365 چنان دیدار خود در خود نمودست %~% که یکی در یکی بیشک فزودست
# 366 توئی جز تو کسی دیگر مبین تو %~% یکی دان همچنین عین الیقین تو
# 367 همه با تست و تو با اوئی اینجا %~% ترا گفت و ورا میگوئی اینجا
# 368 ازل را با ابد این دم تو خود دان %~% یکی دید هوالله و احد دان
# 369 همه ذات خداوند جهانست %~% سراسر اندر این صورت نهانست
# 370 همه ذات خداوند است اینجا %~% بتوظاهر چو پیوند است اینجا
# 371 همه ذات خداوند است بیچون %~% توئی جمله مرو ازخویش بیرون
# 372 زهی دیدار جانان در همه باز %~% فکنده در همه این دمدمه باز
# 373 زهی دیدار جانان نیست دیگر %~% کنون پیدا شد اینجا دید جوهر
# 374 زهی دیدار جانان در دل ما %~% نظر کن جمله جانان حاصل ما
# 375 زهی دیدار جانان دیده عطار %~% طمع از خویشتن ببریده عطار
# 376 زهی دیدار جانان جمله جانانست %~% که اندر بود خود در جمله اعیانست
# 377 زهی دیدار جانان در همه باز %~% نموده در عیان انجام و آغاز
# 378 زهی دیدار جانان کس ندیده %~% همه خود گفت وز خود شنیده
# 379 حقیقت خویشتن گفتست رازش %~% حقیقت خویش بشنفتست رازش
# 380 حقیقت خویش دیده روی خود دوست %~% نموده مغز خود در کسوت پوست
# 381 سخن چندانکه میگوئیم اینجا %~% ابا اویست که میجوئیم اینجا
# 382 سخن چندانکه میگوئیم او گفت %~% ابا خود گفت وخود اسرار بشنفت
# 383 سخن چندانکه رفت از وصل باقی %~% هنوز اسرار مانده هان تو ساقی
PageV02P041
# 1 بده جامی از آن جام سرانجام %~% پس آنگه مست شو تا بشکنم جام
# 2 بده جامی که هشیارم دگر بار %~% که گردم مست چون یارم دگر بار
# 3 بده جامی که اصلم رخ نموداست %~% مکن هستم که وصلم رخ نموداست
# 4 بده جامی که جانان باز دیدم %~% از این دیدار او را باز دیدم
# 5 بده جامی که جانان آشکار است %~% مرا با دید او اینجا چکار است
# 6 بده جامی که جانانست پیدا %~% مرا با خویشتن کرد است یکتا
# 7 بده جامی دگر ما را تو ساقی %~% که تا مانم ز اصل دوست باقی
# 8 بده جامی که جانم گشت جانان %~% حقیقت رفت در دلدار پنهان
# 9 بده جامی که خود مست الستم %~% ولی ایجایگه من نیمه مستم
# 10 بیک ره مست کن ساقی مرا هان %~% از این بود وجودم هان تو برهان
# 11 بیک ره مست کن تا وارهم من %~% در اینجاگه کنون دادی و هم من
# 12 بیک ره مست کن بود وجودم %~% که رخ دلدار در مستی نمودم
# 13 ز مستی من بگفتم رازها فاش %~% بدانستم در اینجا راز نقاش
# 14 من اینجا دیدهام جان و جهانم %~% شده از روی او کشف عیانم
# 15 من اینجا دیدهام دلدار خود باز %~% کنونم رشته من از نیک و بد باز
# 16 من اینجا دیدهام آن جان جانها %~% از او بشنیدهام شرح و بیانها
# 17 من او را دیدهام در خویشتن جان %~% حقیقت او من و من او یقین دان
# 18 من او را دیدهام در خویشتن دل %~% از او مقصود من کل گشته حاصل
# 19 من او رادیدهام عین صفائی %~% چه سود آخر که دارد بیوفائی
# 20 چنانش یافتم اینجایگه من %~% درون جان چون خورشید است روشن
# 21 چنانش یافتم اینجایگه دید %~% که در یکی از اویم عین توحید
# 22 چنانش یافتم در آخر کار %~% که پرده برگرفت از رخ بیکبار
# 23 چنانش یافتم درجان حقیقت %~% که پیدا است و هم پنهان حقیقت
# 24 چنانش یافتم اندر یکی من %~% که جمله اوست دیدم بیشکی من
# 25 منم با او و او با من یکی بین %~% مرا او بین و او من بیشکی بین
# 26 یکی بین همچو من تا این بدانی %~% حقیقت اوست اینجا در نهانی
# 27 یکی بین همچو من در عشق اینجا %~% که تا در یک یکی گردی مصفا
# 28 یکی بین همچو من گر راز دانی %~% که از یکی نمودش بازدانی
# 29 یکی بین همچو من احوال مشو هان %~% چو پرگاری بسر چندین مدو هان
# 30 تو همچون نقطه و پرگار هستی %~% که درگردش خود اندر خویش بستی
# 31 تو گر این سر بدانی آخر کار %~% حقیقت نقطه و عین پرگار
# 32 تو گراین سر بدانی هر دوئی تو %~% یکی بین و مبین در خوددوئی تو
# 33 از او او باز بین پرگار مردان %~% که چون نقطه نهاده گشت گردان
# 34 سر نقطه ز اول می نگهدار %~% که چون دیگر نگشت از عین پرگار
# 35 زبالا سوی شیب آمد فرازش %~% دگر هم سوی بالا رفت بازش
# 36 چو گشت آن نیمه یک نیم دگر او %~% ز شیب افتاده باشد بر زبر او
# 37 دگر نیم دگر چون گشت دربند %~% بآن سر در رسید و گشت پیوند
# 38 یکی شد اولش با آخر اینجا %~% یقین پرگار شد بر ظاهر اینجا
# 39 پس آنگه اول و آخر یکی شد %~% چو بینی اول و آخر یکی بد
# 40 نظر کن دائره بنگر سراسر %~% طلب کن بعد از آن اینجایگه در
# 41 بدان اول چو نقطه مینهادی %~% سر پرگار اینجاگه گشادی
# 42 کجا بد اول پرگار گردان %~% ز اصل اولش اینجا یقین دان
# 43 ز اول باز دان آنگاه آخر %~% که اسرارت شود مر جمله ظاهر
# 44 ز اول بازدان و آخرین یاب %~% توئی نقطه یقین عین الیقین یاب
# 45 اگر اول بدانی تا چه کردی %~% مسافت کن که آنگه ذات فردی
# 46 اگر اول بدانی آخرینت %~% شود روشن عیان عین الیقینت
# 47 اگر اول بدانی واصلی تو %~% وگرنه بیشکی بیحاصلی تو
# 48 اگر اول بدانی آخر راز %~% ترا این در شود اینجایگه باز
# 49 اگر اول بدانی بیشکی تو %~% که پرگار است ونقطه بیشکی تو
# 50 رهائی یابی از این چرخ گردان %~% یکی گردان رخ از این سر مگردان
# 51 چو پرگاری و نقطه زاده آمد %~% ترا پرگار خود بنهاده آمد
# 52 تو با خود عشقبازی کردی ای یار %~% شدی هم نقطه و هم عین پرگار
# 53 اگر اول ترا شد منکشف راز %~% بدیدی هم ز خود انجام و آغاز
# 54 توئی پرگار و نقطه دل نگهدار %~% که پرگار است صورت کرده اظهار
# 55 بگرد نقطه و دل گشته گردان %~% از اصل اولش اینجا یقین دان
# 56 چنان ماندست اینجا نقطه بیچون %~% ولی پرگار میگردد ز بیرون
# 57 چنان ماندست اینجاگاه پرگار %~% که در خود هست او گردان برفتار
# 58 چنان ماندست نقطه باز در خویش %~% که تا دیدست آن آغاز در خویش
# 59 چنان ماندست اینجا نقطه دل %~% که تا چون برگشاید راز مشکل
# 60 چنان ماندست اینجا نقطه جان %~% که پرگارست اندر هر دو گردان
# 61 در این پرگار صورت کن نظر تو %~% اگر هستی ز بودش با خبر تو
# 62 ولیکن نقطه در وی محو ماند %~% بدانم تا که این مرموز داند
# 63 یکی گردید هر دو در خرابی %~% خرابی یاب تا این سر بیابی
# 64 یکی گردید در یکتای بیچون %~% نخواهد ماند آخر نقش گردون
# 65 شود آخر خراب این نقش پرگار %~% فروماند ابی تو او ز رفتار
# 66 ابی تو هیچ دان کاین جمله فانی است %~% ترا گفتم من این راز نهانی است
# 67 ابی تو هیچ دان اینجایقین دان %~% که چیزی می نماند جز که جانان
# 68 بجز جانان نخواهد ماند آخر %~% ترا اینجا نخواهد ماند ظاهر
# 69 بجز جانان نبینی آخر کار %~% بجز جانان نماند لیس فی الدار
# 70 بجر جانان نخواهد ماند در دید %~% خوشا آنکس کزین معنی نگردید
# 71 بجز جانان نخواهد ماند پیدا %~% که اوزانم ز بود خویش یکتا
# 72 بود باقی بجز او جمله هیچست %~% که میدانم که نقش هیچ هیچست
# 73 اگر مرد رهی میبین و مینوش %~% تو جام عشق چون حلاج مینوش
# 74 چو گردانست در گرد تو پرگار %~% حقیقت نقطه را اینجا نگهدار
# 75 ز نقطه مگذر و میباش ساکن %~% که تا چون انبیا باشی تو ایمن
# 76 ز نقطه مگذر و پرگار میبین %~% همه ذرات را در کار میبین
# 77 ز نقطه مگر و پرگار دریاب %~% وز این هر دو نمود یار دریاب
# 78 نموداوست این هر دو حقیقت %~% کز این هر دو بیابی دید دیدت
# 79 نمود اوست این هر دو جهانست %~% یکی کونست و دیگر مر مکانست
# 80 نمود اوست اینجاگه مکان بین %~% یقین در کون سر او عیان بین
# 81 از این هر دو نمودار خدائی %~% مکن گر عاشقی اینجا جدائی
# 82 از این هر دو نمود سر جانان %~% دمادم بین هزاران سر پنهان
# 83 از این هر دو نمود لایزالش %~% نظر میکن تجلی جلالش
# 84 از این هر دو نمودار یقین باز %~% یکی انجام دان و دیگر آغاز
# 85 توئی هر دو در اینجاگه بدانی %~% که هم در هر دو پیدا و نهانی
# 86 توئی این هر دو کاینجا اصل هستی %~% ولیکن هم بلند و عین پستی
# 87 توئی این هر دو کاندر آخر کار %~% ترا کلی عیان آید پدیدار
# 88 نمود هر دو از بهر تو پیداست %~% که این هر دو یقین در جوهر لاست
# 89 تو از آن اصل وصل خویش دریاب %~% یقین از جمله اصل خویش دریاب
# 90 وجودت از همه اشیات پیداست %~% ولیکن جان و دل از جوهر لاست
# 91 ز لامگذر که کس از لا نرفتست %~% بجز الا کسی الا نرفتست
# 92 ز لا مگذر اگر اسرار بینی %~% تو از لا نقطه و پرگار بینی
# 93 ز لا هم نقطه و پرگار بشناس %~% ز بعد آن نمود یار بشناس
# 94 ز لا هم نقطه بین و عین پرگار %~% حقیقت لا نظر کن جوهر یار
# 95 که میداند که سر لا چگونست %~% اگرچه هم درون و هم برونست
# 96 که میداند که سر لاست در ما %~% شده اینجایگه دانا و بینا
# 97 که میداند که لا خود راست تحقیق %~% دهد آن را که خواهد عین توفیق
# 98 نمود لا هر آنکو یافت از لا %~% چو منصور آمد اندر عشق پیدا
# 99 نمود لا اگر رویت نماید %~% ترا از بود خود کلی رباید
# 100 مرو زنهار اندر لا تو زنهار %~% وگرنه کل شوی تو ناپدیدار
# 101 مرو در لا و گر خواهی شدن تو %~% حقیقت لا نه لا خواهی بدن تو
# 102 مرا در لا تو چون منصور الحق %~% وگرنه دم زنی کل در اناالحق
# 103 براه شرع رو چون آخرت لا است %~% که راه شرع بیشک دید پیدا است
# 104 براه شرع رو زنهار عطار %~% وگرنه کل شوی تو ناپدیدار
# 105 براه شرع رو عطار زنهار %~% چکارت این زمان با لاست چون یار
# 106 براه شرع رو پیداست دیدت %~% حقیقت با تو در گفت وشنیدست
# 107 براه شرع رو تا آخر ای دوست %~% ترا مغز است بنموده عیان پوست
# 108 دم آندم بدم با خویشتن تو %~% از او اینجا درون جان و تن تو
# 109 اگرچه اصل تو از لاست موجود %~% ولی کار است با دیدار معبود
# 110 نماید روی اندر آخر کار %~% ترا کلی عیان آید بدیدار
# 111 که محو جاودان گردی ز بودت %~% فنا گردد بیکباره نمودت
# 112 تو تا در صورتی مر صاحب دل %~% نداند مر ترا اینجای واصل
# 113 تو تادر صورتی مر صاحب جان %~% ترا اینجا بداند جمله جانان
# 114 تو اندر صورتی در یاب مطلق %~% تو باشی در نمودجملگی حق
# 115 تو تا در صورتی و عین آیات %~% کجا باشی حقیقت بیشکی ذات
# 116 تو تا در صورتی و مانده درخویش %~% کجا هرگز رود این پرده از پیش
# 117 تو تادرصورتی ای مانده غافل %~% کجا دریابی این مقصود حاصل
# 118 تو تا در صورتی درمانده تو %~% چو حلقه بر دری درمانده تو
# 119 تو تا در صورتی کی گردی الله %~% ز صورت بگذر و بنگر هوالله
# 120 همه گفتار تو از بهر صورت %~% بدینجاگه حقیقت در حضورت
# 121 چو کردی در وصالش آخر کار %~% نمودی مر مرا اعیان دیدار
# 122 دل وجان نیز واصل نیز گردی %~% دوئی نیست و حقیتق عین فردی
# 123 کنونت اندر اینجا راز جانان %~% که آخر جان و دل آغاز جانان
# 124 فنا را آخر کارت یقین است %~% که جان و دل حقیقت پیش بین است
# 125 فنا خواه و فنا یاب و فنا جوی %~% سخن پیوسته در عین فنا گوی
# 126 فنا آخر بقای تست اینجا %~% که راحت در فنای تست اینجا
# 127 فنا اصل است اندر آخر کار %~% که پرده برفتد از کل بیکبار
# 128 چو میدانم که در آخر فنایست %~% مرا دیدار کل عین بقایست
# 129 چو میدانم که خواهم شد فنا من %~% بیابم در فنا دید بقا من
# 130 چرا چندین سخن میبایدم گفت %~% که آخر در فنا میبایدم خفت
# 131 نشیب خاک اینجا هم فنایست %~% ازل را با ابد دید خدایست
# 132 در اینجا بازیابم اصل کل باز %~% در اینجا مینبینم اصل کل باز
# 133 من این را اختیار خویش دیدم %~% که آن اسرار کل از پیش دیدم
# 134 وصال کل بود اندر دل خاک %~% مرا اینجا شوم از جزو و کل پاک
# 135 وصال اندر دل خاکست جانان %~% که اینجا جوهر پاکست جانان
# 136 ووصالم در دل خاکست تحقیق %~% که در اینجا بیابم عین توفیق
# 137 وصالم در دل خاکست تنها %~% در اینجاگه نمایم جمله تنها
# 138 وصالم در دل خاکست دیدار %~% که اینجا میشوم من ناپدیدار
# 139 وصالم در دل خاکست آخر %~% که دیدارم شود اینجای ظاهر
# 140 وصالم در دل خاکست و در ذات %~% حقیقت محو گردد جمله ذرات
# 141 وصالم محو فی الله است مانده %~% که اینجا حسرت وآهست مانده
# 142 اگرچه وصل اینجا نیز هم هست %~% ولکین وصل خود اینجا دهد دست
# 143 اگرچه هست اینجا وصل جانان %~% ولیکن اندر اینجا اصل جانان
# 144 نهانم باز در محو حقیقت %~% چنین گفتست تفسیر شریعت
# 145 همه اینجاست حاصل آخر ای دوست %~% مرا بیرون براز دیدار این پوست
# 146 خوشا آنکس کز این عالم گذر کرد %~% بشد زینجایگه در حضرت فرد
# 147 خوشا آنکس کز این عالم فنا شد %~% از این خانه بدان سوی بقا شد
# 148 خوشا آنکس کز این عالم بیکبار %~% وجودش در حقیقت ناپدیدار
# 149 برفت از خویش و در جانان یقین یافت %~% در اینجاگاه کل عین الیقین یافت
# 150 برست از خویش وانگه دید جانان %~% ز دید خویش شد یکباره پنهان
# 151 چه خواهی کرد این دنیای غدار %~% که اندر وی بماندستی گرفتار
# 152 چه خواهی کرد این گلخن تو ای دوست %~% طلب کن گلشن جان کین نه نیکوست
# 153 چه خواهی گلخنی پر دود و آتش %~% کجا گه چیستی تو اندر او خوش
# 154 چه خواهی گلخنی پر از نجاست %~% عجب نگرفت خوش اینجا حواست
# 155 تو اصل گلخنی نه عین تقوی %~% که تا یابی در او دیدار مولی
# 156 رها کن بگذر از این گلخن اینجا %~% نظر کن بیشکی آن گلشن آنجا
# 157 تو درگلخن ندیدی گلشن جان %~% از اینرا مانده افگار و حیران
# 158 درونت گلشن و تو گلخنی آی %~% بمانده در تف ما و منی آی
# 159 اگر آن گلشن اینجا باز یابی %~% از این گلخن سوی گلشن شتابی
# 160 رها کن گلخن دنیا چو مردان %~% رخ خود را از این گلخن بگردان
# 161 رها کن گلخن دنیا چو عطار %~% که تا آن گلشنت آید پدیدار
# 162 اگرچه این بیان گفتیم مطلق %~% مرا افتاد ز آنجا کار با حق
# 163 مرا مقصود حق است از میانه %~% وگرنه این همه دانم فسانه
# 164 مرا مقصود حقست و نه باطل %~% که مقصود از حقم آید بحاصل
# 165 مرا مقصود جانانست یارم %~% وگرنه با چنین گلخن چکارم
# 166 مرا مقصود جانانست و دیدار %~% که دروی گردم اینجا ناپدیدار
# 167 مرا مقصود جانانست بیچون %~% که تا اینجا نمایم من دگرگون
# 168 مرا مقصود جانانست حاصل %~% شد و ازوی شده من جمله واصل
# 169 مرا مقصود جانانست دریاب %~% اگر مرد رهی چون من خبریاب
# 170 مرا مقصود جانانست اینجا %~% که در خویشم کند بیخویش و یکتا
# 171 مرا مقصود جانانست بیشک %~% که در من او شوم از دید او یک
# 172 مرا اینست مقصود از جهانم %~% که این باشد همیشه زو عیانم
# 173 مرا اینست مقصود و دگر هیچ %~% که اینجا مینداند بی بصر هیچ
# 174 چو خورشید است پیدا عین دیدار %~% ولی ذره در او شد ناپدیدار
# 175 بقا آن دانم اینجاگه بیابم %~% چو ذره سوی خورشیدم شتابم
# 176 بقا آن دانم و اینجاست رازم %~% سر و جان پیش یار خود ببازم
# 177 بقا اینجاست در عین فنا باز %~% ولیکن در فنا بنگر بقا باز
# 178 بقا اینجاست در عین حقیقت %~% اگر می بازبینی در شریعت
# 179 بقا اینجاست گر از سالکانی %~% سزد کاین نکتهها را باز دانی
# 180 بقا اینجاست بنگر در بقایت %~% که خودخواهد بدن آخر فنایت
# 181 بقا اینجاست بنگر حضرت کل %~% که همچون من رسی در قربت کل
# 182 بقا اینجاست گر دانی در اسرار %~% وجودت از میانه کل تو بردار
# 183 ترا اینجاست مردان حقیقت %~% بقا را یافتنداندر شریعت
# 184 بقا اینجا بجوی و جاودان شو %~% تو چون عطار بی نام و نشان شو
# 185 بقا اینجاست میجوئی بقایت %~% بقا اینجاست میجوئی لقایت
# 186 بقا اینجاست اگر فانی بباشی %~% بقای کل در اینجاگه تو باشی
# 187 بقا اینجاست بنگر در بقا تو %~% بقا با تست بنگر در لقا تو
# 188 بقا با تست میجوئی ز هر دید %~% نیاید راست این معنی ز تقلید
# 189 بقا با تست گرچه در فنائی %~% درآخر آن زمان کلی بقائی
# 190 بقا آمد فنا نزدیک عشاق %~% که تااندر فنا گشتند کل طاق
# 191 بقا آمد فنا نزدیک مردان %~% فنا گشتند ودیدند اصل جانان
# 192 بقا آمد فنا نزدیک ذرات %~% از آن گشتند محو عین ذرات
# 193 بقا آمد فنا در آخر ای دوست %~% بقا دان مغز و آنگاهی فنا پوست
# 194 تو ای عطار آخر از چه رازی %~% که در سر بقایت عشقبازی
# 195 ترا این عشقبازی از کجایست %~% که معنیت چنین بی منتهایست
# 196 ترا این عشقبازی از کجا خواست %~% که از عشق تو اندر دهر غوغاست
# 197 کمال عشق تو عین فنایست %~% فنایست عاقبت دید بقایست
# 198 کمال عشق تو نزدیک جانست %~% که جانت بیشکی اسرار دانست
# 199 کمال عشق تو اندر یکی بود %~% که چندینی عجایب روی بنمود
# 200 تو گفتی نی همه او گفت اینجا %~% در اسرار کل او سفت اینجا
# 201 تو گفتی نی همه او گفت از خویش %~% حجاب خویشتن برداشت از پیش
# 202 تو گفتی نی همه او گفت در دل %~% که تا مقصود او گردد بحاصل
# 203 تو گفتی نی همه او گفت در جان %~% ترا بنمود روی خویش اعیان
# 204 اگر مرد شهی منگر در این راه %~% حقیقت اندر اینجا جز رخ شاه
# 205 اگر مرد رهی خود شاه با تست %~% حقیقت این دل آگاه با تست
# 206 دلت آگاه و جان آگاه مانده %~% در آخر کل عیان شاه مانده
# 207 دلت آگاه وجان آگاه گشته %~% حقیقت هر دو دید شاه گشته
# 208 دلت آگاه وجان آگاه از این راز %~% که پرده گشته از رخسار شه باز
# 209 دلت آگاه و جان آگه چه جوئی %~% چو دانستی دگر چندین چه جوئی
# 210 دلت آگاه شد از جان جان نیز %~% در اینجا یافته جانان عیان نیز
# 211 دلت آگاه شد از جان جانان %~% درون دل وطن کردست اعیان
# 212 شد این سر بر تو سر راز منصور %~% دم کل زن کنون تا نفخه صور
# 213 چرا چندین سخن گوئی حقیقت %~% چو پیدا شد نموددید دیدت
# 214 وصال یار داری در عیان تو %~% بدیدی کام اینجا رایگان تو
# 215 وصال یار دیدی هم در اینجا %~% شدی در جزو و کل امروز پیدا
# 216 جدائی نیست اکنون و یکی آی %~% حقیقت در جدائی بیشکی آی
# 217 بر جانان چنان مشهور امروز %~% شدستی در صفات سر پیروز
# 218 جدائی شد خدائی گشت پیدا %~% تو هم دانائی اینجاگاه و بینا
# 219 کنون هستی ولیکن درحقیقت %~% فرومگذار یک لحظه شریعت
# 220 فرو مگذار یک دم دید جانان %~% همیشه باش در توحید جانان
# 221 فرو مگذار یک دم سر مطلق %~% چو پیر خویشتن میزن اناالحق
# 222 چو پیر خویشتن امروز رازی %~% که ازخلق جهان تو بی نیازی
# 223 چو پیر خویشتن امروز هستی %~% ولی میکن تو همچون پیر مستی
# 224 بعزبت خود بخود میگوی این راز %~% حجاب خود تو از صورت برانداز
# 225 بعزت خود بخود عین الیقین باش %~% ز سر ذات خود را پیش بین باش
# 226 دمی از عشق خالی نیستی هان %~% که اندر عشق گوئی نص و برهان
# 227 از آن بر جمله عشاق میری %~% که هر دم پیش از مردن بمیری
# 228 از آن بر جمله عشاق شاهی %~% که صیتت رفته از مه تا بماهی
# 229 از آن بر جمله عشاق سرور %~% شده کامروز هستی پیرو رهبر
# 230 از آن امروز در هردوجهانی %~% که هم کونی و هم عین مکانی
# 231 از آن امروز این سر یافتستی %~% که سوی جزو و کل بشتافتستی
# 232 از آن امروز ذاتی در همه تو %~% که افکندی در اینجا دمدمه تو
# 233 از آن امروز پیر راز بینی %~% که هستی بیگمان و در یقینی
# 234 از آن امروز منصوری تو در ذات %~% که هستی جان بلی در جمله ذرات
# 235 ندید است این زمان چون تو زمانه %~% که هستی بیشکی از حق یگانه
# 236 یگانه هستی اما میندانند %~% بدانند این زمان کاین را بخوانند
# 237 اگرچه از خودی امروز پیدا %~% حقیقت محو شد در جان جانها
# 238 تو باشی هیچ دیگر نیست اینجا %~% چو میدانی که کل یکیست اینجا
# 239 حقیقت وصل هست و اصل دیدی %~% ابا صورت بکام دل رسیدی
# 240 ز صورت جمله معنیت بدید است %~% ولی معنی ز صورت ناپدید است
# 241 زهی معنی بی پایان اسرار %~% که شد فاش از نمود سر دلدار
# 242 مرا دلدار هست امروز ساقی %~% که خواهد بود ما را یار باقی
# 243 چنان مستم از اویش بی می خم %~% که از مستی شدی در جزو و کل گم
# 244 چنان مستم من اندر آخر کار %~% که کردم پرده پاره من بیکبار
# 245 چنان مستم من از امروز از دوست %~% که شد مغزم حقیقت جملگی پوست
# 246 چنان مستم که هستم در یقین او %~% چو او اینجاست ما را گفت و هم گو
# 247 چنان مستم که جمله یار دیدم %~% یکی اندر یکی دلدار دیدم
# 248 چنان مستم که هستم در اناالحق %~% همی گویم دمادم من اناالحق
# 249 اناالحق میزنددلدار خود را %~% یقین یکیست بیشک نیک و بد را
# 250 اناالحق میزند اندر مکان یار %~% که خود میبیند اندر عین دلدار
# 251 اناالحق میزند اندر حقیقت %~% که پیدا کرده از دیدش شریعت
# 252 اناالحق میزند جانان که خویشست %~% نهاده دید خویشش جمله پیشست
# 253 اناالحق میزند کو خویش دیدست %~% ابا خود باز در گفت و شنیدست
# 254 اناالحق میزند بیچون در اینا %~% که در آخر بریزد خون در اینجا
# 255 مرا تحقیق اندرآخر آن ماه %~% که از سر ویم امروز آگاه
# 256 چو شرع او بگفتم در حقیقت %~% بخواهد کشتنم بهر شریعت
# 257 بحکم شرع یارم کشت آخر %~% مرا تا کل شود اسرار ظاهر
# 258 بحکم شرع خواهد کشت دلدار %~% مرا تا در یکی گردم نمودار
# 259 بحکم شرع خواهد کشتنم دوست %~% که تا بیرون شوم چون مغز از پوست
# 260 بحکم شرع خواهد کشتنم شاه %~% که تا کلی شوم از شاه آگاه
# 261 چو شرع او بگفتم در حقیقت %~% بخواهد کشتنم بهر شریعت
# 262 بکش جانا که رازت گفتهام من %~% در اسرار اینجا سفتهام من
# 263 بکش جانا که گفتم بیشکی راز %~% نمودم سالکت انجام و آغاز
# 264 بکش جانا که گفتم راز اینجا %~% بگفتم راز تو سرباز اینجا
# 265 چو رازت کردم اینجا آشکاره %~% بکن در عشقم اینجا پاره پاره
# 266 چو رازت گفتم از جان درگذشتم %~% بساط عقل اینجا در نوشتم
# 267 کنون اینجا چه غم دارم ز کشتن %~% نخواهم یک دم از دیدت گذشتن
# 268 سر و جان زان تست و می ندانم %~% یقین اکنون که چیزی پایدارم
# 269 سر و جان زان تست و من نمودار %~% چه غم دارم کنون گر تو بردار
# 270 کنی من بندهام تو شاه جانی %~% مرا دایم تو جان جاودانی
# 271 هر آنکو کشته عشق تو آید %~% اناالحق بی سر اینجاگه نماید
# 272 هر آنکو کشته عشق تو شد شاه %~% برش موئی بود از چاه تا ماه
# 273 هر آنکو کشته عشقست چو منصور %~% برش موئی بود نور علی نور
# 274 هر آنکو کشته شد از عشق رویت %~% یکی بیند سراسر گفتگویت
# 275 هر آنکو کشته عشق است از جان %~% حیات جاودانی یافت اعیان
# 276 منم امروز دست از جان فشانده %~% صفات عشق تو هر لحظه خوانده
# 277 بموئی نیستم من اندر این سر %~% که اسرار تو کردم جمله ظاهر
# 278 بموی اندر این سر نیستم من %~% که اسرار تو کردم جمله روشن
# 279 توی جز تو که است آخر بگویم %~% که تاکم گردد اینجا گفتگویم
# 280 همه از بهر تست اینجای گفتار %~% که میگویم دمادم سر اسرار
# 281 چو از بهر تو گفتار است اینجا %~% از آن عطار بیزار است اینجا
# 282 ز خود کاینجا توئی و آنجای هم تو %~% نمائی رازهایت دمبدم تو
# 283 که میداند ترا تا خود چه چیزی %~% که هستی قلبی و چون جان عزیزی
# 284 که داند تا تو خوداینجا که ای دوست %~% حقیقت جوهری هم مغز و هم پوست
# 285 بهر چیزی که دیدم در زمانه %~% رخ خوب تو دیدم در میانه
# 286 بهر چیزی که من کردم نگاهی %~% رخ تو دیدم از مه تا بماهی
# 287 بجز تو نیست ای ذات همه تو %~% یقین دانم که ذرات همه تو
# 288 توئی چیز دگر اینجا نبینم %~% که از تو بیگمان اندر یقینم
# 289 توئی جز تو ندارم هیچ دلدار %~% تو هستی جوهر و هم خود خریدار
# 290 تو هستی عاشق و معشوق ای دوست %~% حقیقت جوهری هم مغز و هم پوست
# 291 تو هستی عاشق و معشوق در ذات %~% طلبکار تو اینجا جمله ذرات
# 292 دمی وصلی تو بنمائی در این سر %~% که نی اندازی اینجاگه یقین سر
# 293 همه عشاق را در خون ودر خاک %~% فکندی تا شدند از اصل تو پاک
# 294 همه عشاق حیرانند اینجا %~% بجزدیدت نمیدانند اینجا
# 295 همه عشاق اینجا کشته کردی %~% میان خاک و خون آغشته کردی
# 296 نداند هیچکس عشق تو جز خویش %~% که عشق ذات خود دیدی تو از پیش
# 297 قلم راندی ز حکم یفعل الله %~% ز سر خویش هستی جان آگاه
# 298 قلم راندی کنون بر من در اینجا %~% که بگشادم ز دیدت در در اینجا
# 299 ز عشق ذات کار خویش کرده %~% همه ذرات را در پیش کرده
# 300 ندارد او بجز عشقت کناره %~% همه در جوهر بحرت نظاره
# 301 بجز روی تو هر جائی ندیدند %~% همه در پیش رویت ناپدیدند
# 302 تو پیدا این چنین پنهان چه داری %~% از آن کز ذات خود خود را بداری
# 303 تو پیدا این چنین پنهان چرائی %~% از آن کز ذات خود بی منتهائی
# 304 بسی از خویش بنموده در اسرار %~% همه پیدا شدم در عین دیدار
# 305 کجا دانم در اینجا شرح آن داد %~% ولی پیش رخت خواهیم جان داد
# 306 گمان عشق تو منصور دیدست %~% کنون اندر کمالت ناپدیدست
# 307 تو شد کلی ز عشق ناز سرباز %~% یکی در کوی عشقت گشته سرباز
# 308 تو شد وز تو اناالحق گفت اینجا %~% در اسرار تو او سفت اینجا
# 309 تو شد وز تو اناالحق گفت در دید %~% یکی شد در عیان سر توحید
# 310 تو شد وز تو اناالحق زد حقیقت %~% بیکباره فنا شد از طبیعت
# 311 طبیعت هم توئی اندر زمانه %~% حقیقت جوهری بهر نشانه
# 312 در این عالم نمودستی تو از خویش %~% وزان جانها تو کردستی بسی ریش
# 313 ز بهر دید خود این جوهر پاک %~% نموداری نمودی در کف خاک
# 314 کف خاک این شرف دیدست جانا %~% که تو امروز در اوئی هویدا
# 315 کف خاک این شرف در جاودان یافت %~% که از تو نقش خود او بی نشان یافت
# 316 کف خاک از تو اینجا یافت مقصود %~% که دارد دید تو اینجای معبود
# 317 کف خاک این همه دیدار دارد %~% که اینجا از توکل اسرار دارد
# 318 کف خاک این همه دیدار بنمود %~% ز تو این جملگی اسرار بنمود
# 319 کف خاکست این دم جسم عطار %~% توئی اینجا ورا گشته نمودار
# 320 کف خاکست این دم در میانه %~% ز تو دیده وصال جاودانه
# 321 کف خاکست اینجا راز دیده %~% جمال رویت اینجا باز دیده
# 322 کف خاکست بادی در میانش %~% توئی اینجایگه مرجان جانش
# 323 کف خاکم بتو دیدم رخ تو %~% شنفته هم ز تو خود پاسخ تو
# 324 کف خاکم بتو دیده جمالت %~% رسیده هم ز تو اندر وصالت
# 325 کف خاکم بتو پیدا شده باز %~% ز تو دیده حقیقت جمله راز
# 326 کف خاکم زبانی در دهانم %~% حقیقت نور دل هم جسم و جانم
# 327 کف خاکم ولی اندر درونم %~% تو بودی و تو باشی رهنمونم
# 328 کف خاکم حقیقت هم تو جانی %~% که گفتی از نمود خود معانی
# 329 کف خاکم تو هستی عقل و ادراک %~% دگر او گه کجا یابد کف خاک
# 330 کف خاکم حقیقت هر چه هستم %~% که از دیدار و رخسار تو مستم
# 331 تو میبینم از آنم عین گفتار %~% نموده از تو چندین سر اسرار
# 332 جهان از روی تو حیران بماندست %~% فلک هم نیز سرگردان بماندست
# 333 جهان از روی تو پر شور و شوقست %~% مر از روی تو هر لحظه ذوقست
# 334 نداری اول و آخر چگویم %~% از این باطن عیان ظاهر چه جویم
# 335 توئی اینجا و آنجاهم تو باشی %~% مرا هر جایگه همدم تو باشی
# 336 دل عطار از تو شادمانست %~% برون از کون و در عین مکانست
# 337 دل عطار از تو در وصالست %~% توئی امروز با تو در جلالست
# 338 بتو میبیند اکنون آفرینش %~% توئی او را یقین در عین بینش
# 339 بتو میبیند اینجا عین هستی %~% که در ذرات او واقف شدستی
# 340 تو اکنون واقفی بر کل اسرار %~% ولی رسمی است اینجاگاه عطار
# 341 تو اکنون واقفی و راز دانی %~% که خود انجام و خود آغاز دانی
# 342 تو اکنون واقفی در هر چه دیدی %~% کمال خویش دیدی در رسیدی
# 343 ز دید هستی خود بر خودی تو %~% یکی دیدی ابی نیک و بدی تو
# 344 قلم در قدرت بیچون تو راندی %~% حقیقت نقطه بر کاغذ نشاندی
# 345 تو پرگاری و هم نقطه ز آغاز %~% خوداینجا خود بخود اوئی خبر باز
# 346 خبرداری و از اسرار خویشی %~% که اینجا نقطه و پرگار خویشی
# 347 ندیدی غیر این جاگه بجز خویش %~% ولکین پرده انداخته پیش
# 348 ندیدی غیر خود اندر صفاتت %~% شناسا خود شوی بر کل ذاتت
# 349 ندیدی غیر خود در جان و در دل %~% خودی اینجایگه ای دوست واصل
# 350 توئی جز تو نمیبینم یکی من %~% که جز تو نیستی خود بیشکی من
# 351 ندارم جز تو میدانی حقیقت %~% که گفتم با تو هم از دید دیدت
# 352 صفاتت این همه بنموده اینجا %~% وصالت عشق در بگشوده اینجا
# 353 صفاتت این همه بنموده در دید %~% دل و جانم ز یکی برنگردید
# 354 ترا میبینم اندر پرده اینجا %~% که دیدت باز پی گم کرده اینجا
# 355 چرا خود گم نمودی در نمودار %~% کنون مر پرده عزت تو بردار
# 356 چو وصل تو هم از خویشست دانم %~% ز وصلت گویم و در وصل رانم
# 357 جواهرنامه تو هر زمانی %~% که گفتستم من از هر داستانی
# 358 ز وصل تو چو جمله من تو دیدم %~% ز دید تو بدید خود رسیدم
# 359 جواهرنامه را هر کو بدیدست %~% همه از سوی تو جانان رسیدست
# 360 بتو دیدار تو هم یافتم باز %~% ز تو در سوی تو بشتافتم باز
# 361 بسی میجستم از دیدار تو دوست %~% ترا تا مغز گردی و مرا پوست
# 362 ز وصلت آن چنانم کان تو دانی %~% بکن با من تو جانی و تو دانی
# 363 تو دانی گر چه من دانستهام راز %~% مرا سر زود هان از تن بینداز
# 364 بجز این صورتم چیز دگر نیست %~% ترا افتاده جز بر خاک در نیست
# 365 سوی خاک درت افتاده خوارست %~% حقیقت وصلت اینجا پایدارست
# 366 اگرچه سرفرازم کرده تو %~% ز تو هم عین رازم کرده تو
# 367 مراگفتی همه اسرار جانان %~% نمودستم در این گفتار جانان
# 368 منم آب و توئی خورشید اینجا %~% بتو دارم همه امید اینجا
# 369 منم آب و تو خورشیدی فتاده %~% حقیقت نور خود بر من گشاده
# 370 توئی اینجا یقین نور جلالم %~% من اینجا ازتو در عین جلالم
# 371 جمالت را جمالت یافته باز %~% خبردار است از انجام و آغاز
# 372 خبردارم در اینجا از نمودت %~% که دارم من درون جمله بودت
# 373 نمود تو منم افتاده در خاک %~% کنون بفشانده دستی ز خود پاک
# 374 همه از تو بتو اینجا نمودار %~% شده الا منم کل صاحب اسرار
# 375 منم هم من توئی اسرار گفته %~% تو دیداری کل از دیدار گفته
# 376 منم هم من توئی جان و جهانم %~% تو میگوئی که من چیزی ندانم
# 377 ز دانائی تو لافی ز دستم %~% که از دیدار تو واله شدستم
# 378 ز دانائی تو اینجا خبردار %~% شدم بنمودمت با جمله گفتار
# 379 دلم بربودی اول باز دادی %~% درم بستی و آخر برگشادی
# 380 چنانم جان یقین کردی بخود گم %~% که همچون قطره در عین قلزم
# 381 من این دم با تو و گمگشته در تو %~% بساط نیستی بنوشته در تو
# 382 به هستی تو اینجا مست گشتم %~% دگر درخاک راهت پست گشتم
# 383 دگر از نیستی هستی نمودی %~% ز دستانت بسی دستان نمودی
# 384 ز هستی تو جانا در خروشم %~% چو دیگی در برت تا چند جوشم
# 385 ز هستی تو اینجا نیست گشتم %~% چو در جمله توئی یکیست گشتم
# 386 عیان تو شدم اما نهانی %~% ز دریای غمت در بی نشانی
# 387 تو درجمله ظهوری در بطونی %~% گرفته هم درون و هم برونی
# 388 ولی خود را تو میدانی خود و خویش %~% که صورت این زمان برداشت از پیش
# 389 توئی این دم که هم جانی و همدم %~% حقیقت راز میگوئی دمادم
# 390 اگر خواهی بیک ساعت برانی %~% وگر خواهی به یک لحظه بخوانی
# 391 کنون چون خوانده دیگر مرانم %~% ولیکن از نشان گر بی نشانم
# 392 نشانم هم ز تست و گاهگاهی %~% در این عین نشان در تو نگاهی
# 393 کنم تا زانکه کل اصلت بیابم %~% همی خواهم که کل وصلت بیابم
# 394 یقین دانم که میبینم ترااصل %~% ز دید وصل تو میبایدم وصل
# 395 وصال از دیدن روی تو دیدم %~% حقیقت وصل در کوی تو دیدم
# 396 من اندر کوی تو دیده وبالم %~% ولی آخر ز تو عین وصالم
# 397 وصال من ز دید تست جانا %~% که گردی با خودم در وصل یکتا
# 398 وصال من اباتست و دگر نه %~% توئی با جمله و کس را خبر نه
# 399 خبر میکن تو جانانم ز ذرات %~% که تا کلی رسد جانم در این ذات
# 400 نداند هیچکس مر عشقبازی %~% ترا تا چند زینسان عشقبازی
# 401 نداند هیچکس نشناخت رویت %~% همه ذرات اندر گفتگویت
# 402 همه با تو تو با جمله در آواز %~% همی گوئی حقیقت هر بیان باز
# 403 همه با تو تو با جمله سخنگوی %~% ترا افتاده اندر جستن و جوی
# 404 همه با تو تو با کل درمیانی %~% حقیقت جانی و هم جان جانی
# 405 که داند بود تو از اول کار %~% که چون اینجا شدی از خود پدیدار
# 406 که داند بود تو اینجا بتحقیق %~% مگو آنکو خودت بخشی تو توفیق
# 407 حقیقت برتر از حد و قیاسی %~% تو بود خویشتن هم خود شناسی
# 408 تو بود خود یقین از بود دیدی %~% کنون در مرکز اصلی رسیدی
# 409 تو بود خویش دانستی یقین باز %~% که اینجاگه شدی در خود سرافراز
# 410 تو بود خویش دانستی بتحقیق %~% هم ازدید تو خواهد بود توفیق
# 411 تو بود خویشتن دانی حقیقت %~% کمالت یافتی عین شریعت
# 412 از اول تا بآخر راز دیدی %~% که خود را هم زخود می باز دیدی
# 413 تو بود خود یقین از بود دیدی %~% که خود بودی و خود معبود دیدی
# 414 تو بود خویش دانستی و کس نه %~% یکی اندر یکی در پیش و پس نه
# 415 از اول تا بآخر در نمودی %~% ز بهر ذات خویش اندر سجودی
# 416 از اول تا بآخر در یکی باز %~% نمودی هر چه بودی بیشکی باز
# 417 ز اول تا بآخر شاه هستی %~% که از بود خودت آگاه هستی
# 418 دوئی برداشتی در نیستی دوست %~% یکی میبینم این دم مغز با پوست
# 419 دوئی برداشتی و راز گفتی %~% نمود جوهر خود بازگفتی
# 420 بخود اسرار خود جانان در اینجا %~% که در بود خودم در عشق یکتا
# 421 ز خود گفتی و از خود بشنویدی %~% جمال خویش را هم خود بدیدی
# 422 نمیدانم دگر تا من چگویم %~% تو اینجا با منی دیگر چه جویم
# 423 تو اینجا با منی من با تو دمساز %~% ز تو بشنفته گفته هم بتو باز
# 424 ز تو بشنفتهام هم با تو گفته %~% منم این جوهر اسرار سفته
# 425 ز بهر عاشقانت جان فشانم %~% اگرچه جز یکی دیدت ندانم
# 426 منم واقف شده از تو خبردار %~% تونیز از من من از تو هم خبردار
# 427 منم واقف شده از دید دیدت %~% بسی گفتیم از گفت و شنیدت
# 428 منم واقف شده تو واقف من %~% حقیقت در بطونی واصف من
# 429 چگویم وصف تو خود وصف کردی %~% که بیشک در همه جائی و فردی
# 430 چگویم وصف تو وصفت ندانم %~% وگر دانم ندانم تا چه خوانم
# 431 ندانم وصف تو کردن من از دل %~% که جانی و شده درجان تو حاصل
# 432 ندانم وصف تو ای واصف کل %~% توئی بیشک حقیقت حاصل کل
# 433 چنان حیران و مدهوشند و خاموش %~% از آن جامی که کردند در ازل نوش
# 434 چنان افتادهاند حیران شده پاک %~% که بر سر کردهاند از سوی تو خاک
# 435 ز شوقت در یکی خاکند و خونند %~% حقیقت هم درون و هم برونند
# 436 اگرچه وصف انسانست بسیار %~% توئی مر جمله را درمان و هم یار
# 437 تو یاری هیچ دیگر نیست دانم %~% که بودت در همه یکیست دانم
# 438 ز هم از جمله خود را گم نموده %~% نموده خویشتن هم خود ربوده
# 439 کمال ذات تو منصور دانست %~% وگرنه که در اینجاگه توانست
# 440 کمال ذات تو هر دو جهان است %~% شده پیدا و ذات تو نهانست
# 441 نهانی وشده پیدا زدیدار %~% حقیقت مطلع بر لیس فی الدار
# 442 نه اول دارنه آخر تو از دید %~% توئی اینجایگه در عین توحید
# 443 تو دانی اندر این صورت رخ خود %~% نموده گفته اینجا پاسخ خود
# 444 تو دانی اندر این صورت نهانی %~% که میگویم مها اسرار جانی
# 445 توئی همدم که می همدم نداری %~% توئی محرم که نامحرم نداری
# 446 چنان عاشق شده بر خود چو منصور %~% که میخواهی که باشی از خودی دور
# 447 نمودی رخ چرا پنهان شدی باز %~% مگر کز جان دگر جانان شدی باز
# 448 تو جانانی و هم جانان پدیدست %~% در این صورت ز تو گفت و شنیدست
# 449 تو جانانی و هم جانها نمودار %~% ز تست اینجایگه در غرق اسرار
# 450 تو جانانی و هم جان جهانی %~% کمال خویشتن از خود بدانی
# 451 ندانم تا چه ابا یکی دوست %~% ترا میبینم اندر مغز و هم پوست
# 452 یکی میبینمت اندر همه باز %~% فکندستی در اینجا دمدمه باز
# 453 یکی میبینمت اندر جهان من %~% گرفته نورت اندر جان نهان من
# 454 بجز تو نیست اندر هر دو عالم %~% که بنمائی ز خود سر دمادم
# 455 بجز تونیست تا خود را بدانی %~% بگوئی این همه سر معانی
# 456 یکی ذاتست اینجا رخ نمود است %~% مرا این سر ز خود پاسخ نمود است
# 457 که اینجاگه منم عطار جانان %~% منم درجملگی پیدا و پنهان
# 458 منم اینجایگه عطار جانم %~% که میدانم ز خویش و خویش خوانم
# 459 منم عطار اینجا هیچکس نیست %~% بجز من مر مرا فریاد رس نیست
# 460 منم عطار اکنون و تو در باز %~% که کردم با تو اینجاگاه در باز
# 461 منم عطار اکنون راز دیدی %~% ز ذات من عیانم باز دیدی
# 462 منم عطار اندر آفرینش %~% همه اینجایگه هم جان تو بینش
# 463 یکی ذاتم نموده رخ در آفاق %~% شدم امروز اندر جزو و کل طاق
# 464 یکی ذاتم تو ای عطار دریاب %~% کنون از نزد ما برخیز و بشتاب
# 465 ز جسم و جان و عمر و زندگانی %~% طمع بر تا وصال من بدانی
# 466 طمع بر از همه با ما قدم زن %~% همه پیدائیت سوی عدم زن
# 467 طمع بگسل دراینجا هر چه بینی %~% همه من بین اگر صاحب یقینی
# 468 طمع بگسل که تا دیدت نمایم %~% ببر سر تا که توحیدت نمایم
# 469 طمع بگسل که دانستم همه راز %~% که ذات کل منم اینجا و سرباز
# 470 دگر اینجای مانده تا بخوانیم %~% حقیتق هیچ ماندست تا بدانیم
# 471 چو جانان با من است اینجا یقینم %~% چو چیزی دیگرم جز وی نه بینم
# 472 چو جانان با من است اینجا نمودار %~% از اویم این زمان درخود گرفتار
# 473 چو جانان با من است و آشنائیم %~% در آخر بیشکی عین خدائیم
# 474 چو جانان با من است و راز گفته %~% همه اسرار با ما بازگفته
# 475 کنون دیدار جانانست اینجا %~% عجب عطار حیرانست اینجا
# 476 چنانم ره نموده سوی منزل %~% رسیدم تا شدم در عشق واصل
# 477 چنانم واصل و حیران دلدار %~% که جز او مینبینم من در اسرار
# 478 چنانم واصل وحیران بمانده %~% که خود جانانم و جانان بمانده
# 479 منم جانان شده بر خویش عاشق %~% بگفتم آنچه بد تحقیق لایق
# 480 منم واقف شده اینجا ز رازم %~% که خود از عشق خود را سرببازم
# 481 منم جانان و دیده روی خود من %~% رسیده این زمان در کوی خود من
# 482 منم جانان و دیگر هم منم خویش %~% حجاب پردهام برداشت ازپیش
# 483 رخ خود دیدم و عاشق شدم باز %~% بسوی مرکز اصلی شدم باز
# 484 بجز این هیچ جوئی هیچ باشد %~% حقیقت این صور خود هیچ باشد
# 485 بگفت اینجایگه تا چند هیچی %~% بجز اینکه ببینی هیچ هیچی
# 486 چنین توحید دان اندر خدائی %~% شود بردار اینجاگه جدائی
# 487 دوئی را بار دیگر پیش ما در %~% بآن سر حقیقت هان تو مگذر
# 488 خدا با تست و تو اندر گمانی %~% نشانت میشود کل بی نشانی
# 489 چو گردی بی نشان در آخر کار %~% تو باشی در همه دیدار گفتار
# 490 خدا آن دم تو هستی چون شوی گم %~% همه باشد صدف تو بحر قلزم
# 491 ز دید خویشتن اینجا فنا شو %~% پس آنگه در همه بود خدا شو
# 492 خدا شو چون فنا گردی ز خویشت %~% همه آنگه نهد دلدار پیشت
# 493 خدائی آن زمان بین از خدا تو %~% چو باشی دو یکی نبوی جدا تو
# 494 چو تو مردی از این صورت تو اوئی %~% که در جمله زبانها گفتگوئی
# 495 بنقد امروز میبین روی جانان %~% که هستی زنده اندر کوی جانان
# 496 بنقد امروز چون دانستی این اصل %~% یکی میبین و خوش میباش در وصل
# 497 بنقد امروز میبین یار جمله %~% که چیزی نیست جزدیدار جمله
# 498 بنقد امروز میبین روی معشوق %~% وصال یار در هر کوی معشوق
# 499 بنقد امروز در نقدی میندیش %~% حجاب اکنون بکل بردار از پیش
# 500 تو اوئی او تو است تو هیچ منگر %~% اگر از واصلانی هان تو برخور
# 501 بود وصلش در اینجا خور نه اینجا %~% که در اینجاست مر دلدار پیدا
# 502 کنون ازوصل برخور تا توانی %~% چو دانستی که هم خود جان جانی
# 503 کنون ازوصل برخور صاحب راز %~% نمود دوست میبین و سرافراز
# 504 کنون ازوصل برخور سوی دنیا %~% که جانان یافتی در کوی دنیا
# 505 کنون ازوصل برخور آخر کار %~% که جانان مر ترا آمد پدیدار
# 506 کنون ازوصل برخور همچو منصور %~% که در ذاتی و از ذاتی علی نور
# 507 کنون عطار گفتی جوهرالذات %~% حقیقت وصل کل با جمله ذرات
PageV02P042
# 1 نمودی واصل کون و مکانی %~% حقیقت شد کنون تو جان جانی
# 2 نمودی آنچه هرگز کس نگفتست %~% بسفتی در که هرگز کس نسفتست
# 3 در معنی تو بگشادی حقیقت %~% که واصل کرده عین طبیعت
# 4 در معنی تو بگشادی بتحقیق %~% ترا دادند اینجا وصل توفیق
# 5 در معنی تو بگشادی تو بگشاد %~% کسی دیگر چو تو در اصل بنیاد
# 6 در معنی تو بگشادی یقین باز %~% نمودی با همه انجام وآغاز
# 7 در معنی گشادستی یقین است %~% که پیدا اولین و آخرین است
# 8 در معنی کنون چون برگشادی %~% برمردان عالم داد دادی
# 9 جواهرنامه کردی آشکاره %~% ترا مر جزو و کل اینجا نظاره
# 10 چو ظاهر شد کنون اسرار جانت %~% بدیدار آمده راز نهانت
# 11 چنان خواهی کنون تو مست دلدار %~% ترا خواهد نمودن آخر کار
# 12 حقیقت ذات کلی بی وجودت %~% ابی صورت عیان بود بودت
# 13 نهادستی کنون گردن بر شاه %~% که از شاهی کنون از عیش آگاه
# 14 ترا شه عزت اینجاگه فزودست %~% که اسرارت ز دید خود نمودست
# 15 در این عالم شدی ازوی سرافراز %~% کنون هیلاج گوی و سر برافراز
# 16 مگردان رخ ز گفتن یک زمان تو %~% که خواهی گشت ناگه بی نشان تو
# 17 نشان داری کنون از عشق دلدار %~% ترا از ذات خود کرده پدیدار
# 18 نشان داری کنون در بی نشانی %~% بصورت لیک پنهان از معانی
# 19 نشان داری کنون در پاکبازی %~% ولی باید در آخر پاکبازی
# 20 نشان داری کنون از سر مردان %~% زمانی از بلا تو رخ مگردان
# 21 نشان داری و اکنون بی نشان شو %~% بگو هیلاج وانگه جان جان شو
# 22 بگو هیلاج وانگه جان برافشان %~% دل و جان بر رخ جانان برافشان
# 23 بگو هیلاج و بنما آنگهی راز %~% پس آنگه قطره در دریا درانداز
# 24 بگو هیلاج را تا بیشکی تو %~% شوی آنگه ز بود خود یکی تو
# 25 بگو هیلاج و محو انبیا شو %~% حقیقت عین الا الله لا شو
# 26 بگو هیلاج نزد کار دیده %~% حقیقت نقطه و پرگار دیده
# 27 بگو هیلاج تا پیدا کنی یار %~% حجاب از پیش برگیری بیکبار
# 28 بگو هیلاج تا جانان نمائی %~% دگر سر ازل با جان نمائی
# 29 بگو هیلاج تا آگاه گردند %~% که بیشک هرگدائی شاه کردند
# 30 بگو هیلاج با مردان اسرار %~% که وصل کل از آنجا شد پدیدار
# 31 حقیقت را در آنجا فاش کن تو %~% در آنجا نقش خود نقاش کن تو
# 32 در اینجا صورت و معنی برانداز %~% حقیقت دنیی و عقبی برانداز
# 33 برانداز آن زمان پرده ز دیدار %~% درون جزو و کل خود را پدیدآر
# 34 در اینجا خود پدید آور که آنی %~% که هم ذاتی و هم جسمی و جانی
# 35 دراینجا بود خود اظهار گردان %~% برافکن بود خود را یارگردان
# 36 حقیقت آنچه تو بنموده باز %~% در اسرار کل بگشوده باز
# 37 نچندان وصف بیچون و چگونست %~% نمیدانند کو در اندرونست
# 38 تو دانستی کنون اسرار جانان %~% ترا بنموده است دیدار جانان
# 39 تو دیداری کنون ای پیر جمله %~% که میدانی کنون تدبیر جمله
# 40 یقینشان واصلی بنموده تو %~% حقیقت جز و کل بگشوده تو
# 41 اگر هیلاج خواهی گفت این بار %~% حجاب کفر از ایمان تو بردار
# 42 چنان گو سر کل در آخر ای دوست %~% که کلی یک نماید مغز با پوست
# 43 چنان گو سر کل در آخر کار %~% که می هیچی نباشد جز که دیدار
# 44 چنان گو سر کل و صاحب راز %~% که یابد آخر این گم کرده را باز
# 45 چنان گو سر کل اندر شریعت %~% که بینی در شریعت دید دیدت
# 46 منه بیرون تو پای از شرع زنهار %~% که از عین شریعت شد خبردار
# 47 دل و جانت حقیقت در یکیاند %~% ز نور شرع جانان بیشکیاند
# 48 بنور شرع هر دو راه دیدند %~% در آخر هر دو روی شاه دیدند
# 49 تو اکنون واصل هر دو جهانی %~% بهر دم درجهان گوئی معانی
# 50 ببردی گوی معنی عاقبت باز %~% دل و جان اندر آخر عاقبت باز
# 51 دل و جان عاقبت در باز در یار %~% مرا جای دگر هان از بر یار
# 52 ترا این درگشاد اینجایگه یار %~% ترا بخشیده است این پایگه یار
# 53 ندارد هیچکس امروز دلدار %~% چنان در بر بکام دل که عطار
# 54 دل عطار امروز است کل جان %~% حقیقت جان شده هم محو جانان
# 55 دل عطار امروز اوفتاده است %~% چو خورشیدی که در روز اوفتادست
# 56 چنان در آسمان جانست گردان %~% بسان جوهر ذاتست رخشان
# 57 ترا این جوهر دل کن نظر باز %~% که کل در دل ویست و جان خبرباز
# 58 دگر با دل یقین دادست اینجا %~% در دل جان چو بگشادست اینجا
# 59 از آن این گنج دل پرگوهر آمد %~% که از صورت بیک ره بر درآمد
# 60 برون آمد یقین از جایگه او %~% فکندش هرچه بودش سوی ره او
# 61 دلم چون ترک بود خویش کرد است %~% از آن ذرات رادر پیش کرد است
# 62 حقیقت دل نهادم بر کف دست %~% که جان دیدم که کل بادوست پیوست
# 63 دلم چون جان فنا را کرد آخر %~% تقاضا تا که باشد فرد آخر
# 64 کنون فردست جان در دل بمانده %~% بروی جان جان حیران بمانده
# 65 کنون فردست دل در عین جانان %~% که در جانست اینجاگاه پنهان
# 66 کنون فردست دل در دید دلدار %~% از آن یکی است در توحید دلدار
# 67 که جان در اوست او درجان نمودار %~% از آن هر دو بجانان ناپدیدار
PageV02P043
# 1 تعالی الله که بیمثل و صفاتند %~% حقیقت هر دو در دیدار ذاتند
# 2 تعالی الله که هر دو در یکیاند %~% ابا عطار جانان بیشکیاند
# 3 تعالی الله که هر دو آفتابند %~% که با ذرات اندر نور تابند
# 4 تعالی الله دو دیدار نمودار %~% حقیقت در حقیقت صاحب اسرار
# 5 تعالی الله نور لایزالند %~% کنون اندر تجلی جلالند
# 6 تعالی الله از این جوهر پاک %~% که اندر آب و ریح و نار در خاک
# 7 نمودند و حقیقت یار گشتند %~% ز شاخ عمر برخوردار گشتند
# 8 بسی اسرار دل دارم که گویم %~% نمیدانم ز معنی با که گویم
# 9 بسی اسرار دل گفتیم اینجا %~% در اسرار بر سفتیم اینجا
# 10 بسی اسرار جان اینجا نمودیم %~% در معنی بیکباره گشودیم
# 11 کنون هر کو در این منزل درآید %~% یقین از عشق سر جوهر آید
# 12 ازاین اسرارهای جوهر الذات %~% حقیقت با خبر گشتند ذرات
# 13 از این اسرارها اسرار بین کیست %~% حقیقت همچو ما یک یار بین کیست
# 14 که برخوردار این دیدار گردد %~% که بود او بکلی یار گردد
# 15 در این بحر پر از جوهر که جانست %~% که اینجا در یقین جوهر عیانست
# 16 که را زهره است تا جوهر ستاند %~% در این دریای او غرقه نماند
# 17 که را زهره است از این دریای اعظم %~% که یک دم با تو جوهر برکشددم
# 18 عجب بحریست من ملاح اویم %~% یقین جسمست من ارواح اویم
# 19 مرا این بحر کل آمد میسر %~% کز اینجا یافتم هر لحظه جوهر
# 20 مرا این بحر کل آمد بدیدار %~% حقیقت زوست پیدا جوهر یار
# 21 مرا این جوهر کل راه دادست %~% مرا این جوهر اینجا شاه دادست
# 22 در این بحرم یکی جوهر پدیدست %~% درونم بیشک از بیرون پدیدست
# 23 از آن جوهر چو رهبر یافتستم %~% ز رهبر عین جوهر یافتستم
# 24 کنون چون جوهرم در دست افتاد %~% مرا جوهر عجب در دست افتاد
# 25 همی خواهم که آن کلی ببینند %~% کسانی کز عیان صاحب یقینند
# 26 مراجوهر بدست اینجا خریدار %~% نمییابم کسی کآید پدیدار
# 27 مرا بستاند این جوهر ز خود باز %~% که تا گردم یقین بیجان و تن باز
# 28 چو این جوهر مرا دادند آخر %~% مرا کردند این اسرار ظاهر
# 29 حقیقت جوهر منصور دارم %~% از آن دائم حضور ونور دارم
# 30 حضورم بیخودی اکنون بدیدست %~% درونم بیشک از بیرون بدیدست
# 31 حضوری یافتم از دید جوهر %~% که پیشم شبنمی دریای اخضر
# 32 بود زیرا که دارم قربت دوست %~% حقیقت عین ذات و رفعت دوست
# 33 ز جانان هم بجانان راه دارم %~% ز جانان هر دل آگاه دارم
# 34 دلم آگاه بود آگاه تر شد %~% حقیقت سر از آن آگاه تر شد
# 35 دلم آگاه شد از راز جانم %~% حقیقت یافت وصل اندر نهانم
# 36 دلم این دم حقیقت جوهر اوست %~% که جمله پیش او دیدار نیکوست
# 37 دلم یار است و جان دیدار باشد %~% از آن دل دائما با یار باشد
# 38 که جان هم واصل و دل هست واصل %~% یقین مقصود هر دو گشته حاصل
# 39 کنون هم وصل هر دو آشکارست %~% حقیقت هر دو در دیدار یارست
# 40 کسی دیدست جان مانند اول %~% بشد دل نیز در آخر معطل
# 41 دل وجانست هر دوجوهر ذات %~% حقیقت نقش کرده جمله ذرات
# 42 همه ذرات با ایشان یکیاند %~% کنون در وصل جانان بیشکیاند
# 43 ابا عطار اینجا آشنااند %~% حقیقت جمله در دید خدااند
# 44 ابا عطار اینجا هم جلیسند %~% یکی با جوهر جانان نفیسند
# 45 چو جان اصلست از جانان که جانان %~% که جان گوید ترا اسرار پنهان
# 46 چو جان اصلست از جانان خبردار %~% چو من پیوسته در جانان پدیدار
# 47 چو جان اصلست با جان آشنا شو %~% چو با جان آشنا گشتی خدا شو
# 48 چو باجان آشنا گشتی بیندیش %~% حجاب و پردهها بردار از پیش
# 49 چو با جان آشنا گشتی بتحقیق %~% ز جانت بود تاوان لحظه توفیق
# 50 چو با جان در یکی دیدی در اشیا %~% تو باشی در نهان پرده پیدا
# 51 بجز جانان اگر مردی یقینی %~% مبین چیزی اگر مردی نه بینی
# 52 بجز جانان مبین اکنون چو عطار %~% حقیقت جان ز دید او نگهدار
# 53 بجز جانان مبین در هیچ رویت %~% که او اینجاست اندر گفتگویت
# 54 بجز جانان اگر تو راز دانی %~% که هم هیلاج خود را باز دانی
# 55 چو جانانست با تونیست اسرار %~% حقیقت جان ز دید او نگهدار
# 56 ز جانان گوی از جانان حقیقت %~% همه هیلاج آنگه دید دیدت
# 57 فنا کن آن زمان خود را تو در وی %~% یکی شو هان یکی در دید لاشی
# 58 فنا کن خرقه خود در بر دوست %~% برون آور حقیقت مغز از پوست
# 59 فنا کن بود خود تا بود گردی %~% که اندر بود کل معبود گردی
# 60 فنا کن مغز را و پوست بگذار %~% بجز اسرار دید دوست مگذار
# 61 فنا کن خویشتن عطار در جان %~% که اسراری تو مر اسرار در جان
# 62 در این سر فنا عطار افتاد %~% یقین گفتار من با یار افتاد
# 63 مرا گفتار از یاراست هر دم %~% کز او هر لحظه دیدارست خرم
# 64 سخن در بیخودی میگویم اکنون %~% ز جانان وصل کل میجویم اکنون
# 65 سخن در وصل کل هیلاج افتاد %~% از آن گفتار با حلاج افتاد
# 66 سخن در وصل کل اینجا نمایم %~% ز ذات کل بیان پیدا نمایم
# 67 اگرچه این زمان افتادهام دوست %~% بیکباره خدائی نیستم پوست
# 68 همه اندر یکی در عین منزل %~% حقیقت در یقین هستند واصل
# 69 همه یارند لیکن جمله بی یار %~% همه دیدار او راناپدیدار
# 70 همه یارند و در دنیا ندانند %~% یقین این نیز در عقبی نمایند
# 71 دراینجا وصل جانان دست دادست %~% غنیمت دان که جانان دست دادست
# 72 در اینجا وصل جانانست دریاب %~% گلت خورشید تابانست دریاب
# 73 در ایجا وصل جانان یافتستی %~% چرا جان و دلت بشتافتستی
# 74 در اینجا وصل معشوقست پیدا %~% همه از بهر این در شور و غوغا
# 75 همه در شور و در سودای دنیا %~% فتاده جمله در غوغای دنیا
# 76 وصال اینجاست مر صاحبدلان را %~% که پیش از مرگ بیند جان جان را
PageV02P044
# 1 یکی پرسید از آن دانای اسرار %~% که کن زودم از این معنی خبردار
# 2 چو ما مردیم وصل حق بیابیم %~% حقیقت بود جان آنجا شتابیم
# 3 خبرمان بود زینجا و ز آنجا %~% چنان کامروز بر ماهست پیدا
# 4 چنین عقل و چنین ادراک اینجا %~% که ما دادیم سوی خاک اینجا
# 5 همان باشد بزیر خاک هان گوی %~% اگر مرد رهی شرحی از آن گوی
# 6 جوابش داد آندم پیر دانا %~% که این اسرار بیشک هست سودا
# 7 تو این دم سر جانان یافتستی %~% حقیقت سر پنهان یافتستی
# 8 ترا ارموز باید شد خبردار %~% که فردا را از آن باشی خبردار
# 9 خبر امروز باید بودنت هان %~% که گفتم با خبر مر نص و برهان
# 10 خبر امروز باید بودنت دوست %~% که آئی خود برون چون مغز از پوست
# 11 خبر امروز باید بودنت یار %~% که خواهی گشت در وی ناپدیدار
# 12 خبر امروز باید بودت از جان %~% ز بهر جان تو دل چندین مرنجان
# 13 خبر امروز باید بودت از دل %~% که تا مقصود کل بینی بحاصل
# 14 هر آنکو با خبر امروز بیند %~% رخ معشوق جان افروز بیند
# 15 هر آنکو با خبر دیدست دلدار %~% چو اهل دل بود پیوسته بیدار
# 16 هر آنکو با خبر شد در بر دوست %~% یکی شد مر ورا هم مغز و هم پوست
# 17 خبر شد جان و سر را سر معنی %~% که اینجا یافتند دیدار مولی
# 18 ترا باید که باشی صاحب راز %~% خبر باید ترا ز انجام و آغاز
# 19 که باشد تا وصال اینجا بیابی %~% ورا در نقد حال اینجا بیابی
# 20 خبر دارم ز نقد حال امروز %~% که دارم در درون یار دل افروز
# 21 خبردارم من از دیدار رویش %~% فتاده این چنین در گفتگویش
# 22 خبر دارم که میپرسد خبر باز %~% که تا برگویم از جانان خبرباز
# 23 اگرچه در خبر سر کمالم %~% چنین افتاده در سر وصالم
# 24 خبر در وصل آنکس باز یابد %~% که اینجا اصل جانان باز یابد
# 25 مرا از وصل کل توفیق دادند %~% ز بود بودم این توفیق دادند
# 26 از آن بردستم اینجاگوی توفیق %~% که میگویم چنین اسرار تحقیق
# 27 هر آنکو اصل تحقیقی ندارد %~% در اینجا اصل توفیقی ندارد
# 28 طلب کن اصل تا تحقیق یابی %~% پس آگاهی از آن توفیق یابی
# 29 طلب کن اصل جان اینجایگه باز %~% که تا بینی یقین دیدار شه باز
# 30 خبر امروز اگر داری ز فردا %~% دوئی بگذار اینجا باش فردا
# 31 خبر امروز اگر داری حقیقت %~% یقین میدان همان بینی ز دیدت
# 32 خبر امروز اینجا میتوان یافت %~% کسی کاندر درون هردو جهان یافت
# 33 اگر امروز یابی آن خبر باز %~% همه اسرار یابی در نظر باز
# 34 نظر امروز بگشای ار توانی %~% که پیدا شد یقین سر نهانی
# 35 طلب کن از خود ای بیچاره مانده %~% چرا از خانه آواره مانده
# 36 طلب کن از خود اینجا جوهر یار %~% که تو هم بحری و جوهر پدیدار
# 37 طلب کن از خود اینجا اصل بنگر %~% تو داری پای تا سر وصل بنگر
# 38 طلب کن از خود آنجا بود آن ماه %~% که گردانست اندر هفت خرگاه
# 39 طلب کن از خودش رویش عیان بین %~% فروغ روی او هر دو جهان بین
# 40 فروغ روی آن مه گر بیابی %~% چو من در جزو دنیا کل شتابی
# 41 فروغ روی آن مه هر دو عالم %~% حقیقت روشنست اینجا دمادم
# 42 غنیمت دان وصال یار اینجا %~% که بنمودست مر دیدار اینجا
# 43 غنیمت دان دمی چون یار داری %~% یقین بی زحمت اغیار داری
# 44 غنیمت دان وصالش را یقین تو %~% از او دوری حقیقت پیش بین تو
# 45 ترا امروز ای غافل در اینجا %~% نباشی اندر او واصل در اینجا
# 46 نیابی وصل تا جان درنبازی %~% که درجانبازی است این سرفرازی
# 47 نیابی وصل ای عطار اینجا %~% چو میدانم که میدانی تو اینجا
# 48 ترا چندین معانی بهر این است %~% که یکی در یکی عین الیقین است
# 49 ترا عین العیان با تست دیدی %~% در اینجاگه بمنزل در رسیدی
# 50 رسیدی این زمان در منزل دل %~% حقیقت کرد دل مقصود حاصل
# 51 رسیدی این زمان در منزل جان %~% یکی بد در یکی مر حاصل جان
# 52 کنون از سالکی عین وصالی %~% ز ماضی گشته مستقبل تو حالی
# 53 عیان حال این دم در خبر یاب %~% حقیقت جمله جانان در نظر یاب
# 54 اگر امروز باشی در خبر تو %~% یقین فردا توئی صاحب نظر تو
# 55 بوقتی کز سرشت خود برآئی %~% کسی گردی و آنگاهی خدائی
# 56 نداند هیچکس این راز دیدن %~% کجا اعمی تواند باز دیدن
# 57 همه کورند خورشیدست در جان %~% حقیقت نور جاوید است در جان
# 58 همه کورند و بر ایشان حرج نیست %~% از این کوری مر ایشان را فرج نیست
# 59 همه کورندو اینجا رهنما نیست %~% همه بیگانه گویا آشنا نیست
# 60 از این کوران دل عطار بگرفت %~% دل و جانش همه دلدار بگرفت
# 61 از این کوران کجا بینائی آید %~% کسی باید که این سر برگشاید
# 62 همه کورند اندر آشنائی %~% همه یک اصل و مانده درجدائی
# 63 از این کوری اگر نوری پدیدار %~% شود پیدا مگر گردد خبردار
# 64 حقیقت چشم صورت کور ماندست %~% عجبتر جسم او چون حور ماندست
# 65 طلبکارست تا مطلوب دیده %~% بخود جویا شده محبوب دیده
# 66 طلبکار است نادان دیده اوست %~% درون جزو و کل گردیده با اوست
# 67 طلب ازدیده کن اینجا حقیقت %~% که ازدیده بیابی دید دیدت
# 68 چنان عطار اندر دیده باقیست %~% که مانده مست او حیران ساقیست
# 69 چو ساقی دوست باشد خوب باشد %~% بخاصه کز کف محبوب باشد
# 70 چو ساقی یار باشد جام مل نوش %~% حقیقت جام از آن دلدار کل نوش
# 71 منم امروز جام عشق خورده %~% دریده اند اینجا هفت پرده
# 72 منم امروز پرده برفکنده %~% درون بحر کل گوهر فکنده
# 73 درون بحر کل من گوهر یار %~% حقیقت کردهام جوهر پدیدار
# 74 از این جوهر مرا کل حلقه گوش است %~% نه همچون دیگرم جوهر فروش است
# 75 حقیقت جوهری دارم در اسرار %~% درون بحر کل ازمن بدیدار
# 76 بمن پیداست اینجا هر چه پیداست %~% مرا اسرار کل اینجا هویداست
# 77 بمن پیداست اینجا هر چه دیدم %~% ز یکی من بکام دل رسیدم
# 78 بمن پیداست سر لایزالی %~% عیان من تجلی جلالی
# 79 ز من پیدا ز من پنهانی آمد %~% ز من دانا ز من نادانی آمد
# 80 حقیقت پرده از رخ برگشایم %~% همه اسرارها پیدا نمایم
# 81 ولی اینجایگه جان درنگنجد %~% حجاب کفر و هم ایمان نگنجد
# 82 حجاب کفرو ایمان محو کردم %~% از آن اینجا حقیقت فرد فردم
# 83 بیان این بیان بسیار گفتم %~% در اینجاگه ز دید یارگفتم
# 84 بیان وقتی در اینجاگه توانم %~% یقین گردد چو نبود در گمانم
# 85 گمانم رفته است و بی گمانی است %~% نشانم این زمان در بی نشانی است
# 86 گمانم رفته اکنون دریقین است %~% دل و جانم در اینجا پیش بین است
# 87 گمان برداشتم در اصل جوهر %~% چو دیدم عاقبت من وصل جوهر
# 88 گمان برداشتم من در عیانش %~% یکی دیدم همه شرح و بیانش
# 89 زهی وصلی که رخ بنمود در جان %~% هزاران جان یقین بگشود از جان
# 90 یکی جانست و یک جانان دوئی نیست %~% تو یکی بین که مائی و توئی نیست
# 91 یکی جانست و یک جانان نظر کن %~% بدین معنی بیپایان نظر کن
# 92 یکی جانست و یک جانان یقین دان %~% تو جان در نزد جانان پیش بین دان
# 93 یکی جان و یکی جانان چگوئی %~% دوئی برداشتی دیدار اوئی
# 94 یکی جان در همه موجود باشد %~% یکی بیشک یقین معبود باشد
# 95 یکی دیدار چندین صورت آمد %~% از آن در احولی معذورت آمد
# 96 یکی دیدار اگر یابی یکی یاب %~% در این آیینه خود را بیشکی یاب
# 97 یکی دیدار عطارست حیران %~% عجب چون خود بخود یارست حیران
# 98 یکی دیدار اگر داری نظر تو %~% درون خویشتن بینی گهر تو
# 99 یکی دیدار و گفتار از یکی هست %~% یقین میدان که کل او بیشکی هست
# 100 از آن عطار هر دم جوهر و در %~% همی ریزد در اینجا زا سخن پر
# 101 حقیقت هر یکی صد جوهر آمد %~% یقین هر بیت از جان خوشتر آمد
# 102 اگر صاحبدلی عطار بنگر %~% درون خویشتن را یار بنگر
# 103 منم پنهان درون جمله پیدا %~% بهر کسوت که گردانم هویدا
# 104 یکی باشد نباشد ثانی من %~% نه دانائی و نی نادانی من
# 105 در آن حضرت نمیگنجد در آن ذات %~% نظر میکن تو اندر جمله ذرات
# 106 منم درجمله اشیا گشته فانی %~% حقیقت در خدا غرق معانی
# 107 منم در حق حق اندر من نموده %~% ز خود با من بیان خود شنوده
# 108 منم در حق حقیقت حق بدیده %~% یقین بودها مطلق بدیده
# 109 چگویم برگشا این دیده راز %~% درون خود ببین انجام وآغاز
# 110 اگر این دیده دل برگشائی %~% ترا روشن شود سر خدائی
# 111 اگر این دیده دل باز بینی %~% درون دیده دل راز بینی
# 112 درون دیده دید دید یار است %~% در او هر لحظه صنع بیشمار است
# 113 هر آنکو صاحب اسرار باشد %~% ورا دائم دلش بیدار باشد
# 114 هر آنچه از اول آمدتا بآخر %~% حقیقت عقل اینجا کرد ظاهر
# 115 نمود عقل دان اشیا تمامت %~% مدار او را ز گردش استقامت
# 116 حقیقت عشق اینجا کل بسوزد %~% در آخر نیز عین دل بسوزد
# 117 بخواهی سوختن در آخر کار %~% چو خورشید یقین آید پدیدار
# 118 تو اکنون ذره خورشید باشی %~% از آن اینجایگه جاوید باشی
# 119 دل تو هست خورشید حقیقی %~% که با روح القدس داری رفیقی
# 120 دلت بشناس و صاحبدل شو ای دوست %~% که دل مغزست و صورت نیز هم اوست
# 121 دلت بشناس تا حق را بدانی %~% که دل گوید ترا راز نهانی
# 122 بجان گردیدی اندر دوست مانده %~% چه گردد مغز جان بی پوست مانده
# 123 تو این دم مغز جان خود طلب کن %~% یقین راز نهان خود طلب کن
# 124 یقین چون آیدت تو بیگمان شو %~% حقیقت در یقین تو جان جان شو
# 125 الا عطار الا بین الله %~% حقیقت زین دمت در قل هو الله
# 126 حقیقت آنچه داری بر کمالست %~% ترا اعیان و دیدار وصال است
# 127 زهی وصل و زهی اصل یگانه %~% که خواهد بود ما را جاودانه
# 128 خبردارم ز وصل یار اینجا %~% که دیدستیم اصل یار اینجا
# 129 منم با وصل و در اصلم نمودار %~% از آن مخفی شوم اینجا دگر بار
# 130 خوشا وصلی که آن آخر ندارد %~% کسی باید که در آن پایدارد
# 131 اگر آن وصل میجوئی در اینجا %~% تو داری پس چه میجوئی در اینجا
# 132 اگر آن وصل میجوئی فنا شو %~% هم اندروصل دیدار خدا شو
# 133 اگر آن وصل میخواهی بیندیش %~% که آن دریابی اینجاگاه از پیش
# 134 ترا وصلست و مانده بیخبر تو %~% نباشی غافلا صاحب نظر تو
# 135 ترا وصلست در دنیای فانی %~% یقین او را تو است و تو ندانی
# 136 ترا وصلست اینجا آشنائی %~% که بیشک در فنا کلی بقائی
# 137 ترا وصلست اینجا گر بدانی %~% حقیقت سر اسرار معانی
# 138 تو ازجان و دگر چیزی نبینی %~% یقین میدان اگر صاحب یقینی
# 139 تو از خود جوی و هم از خود طلب راز %~% که ازخود یابی اینجا جان جان باز
# 140 تو از خود جوی چون عطار دیدار %~% که خواهی گشت چون وی ناپدیدار
# 141 تو از خود جوی و چون من گرد واصل %~% که مقصود است اینجا جمله حاصل
# 142 تو از خود جوی اگر صاحب یقینی %~% که هم در خویش بود حق ببینی
# 143 تو از خود جوی وانگه باز ین راز %~% چو دریابی حقیقت تو سر افراز
# 144 سرافرازی کنی مانند منصور %~% شوی تو بیشکی در عشق مشهور
# 145 دم منصور اگر آید بدیدت %~% کند اینجا حقیقت ناپدیدت
# 146 فنا گرداندت تا سر بگوئی %~% نداری مخفی و ظاره بگوئی
# 147 اگر ظاهر کنی اسرار جانان %~% کشندت ناگهی بر دار جانان
# 148 ترا گر زهره اینجا پایدار است %~% حقیقت جای تو در پای داراست
# 149 بگو گر پایداری ضربت عشق %~% که تا چون او رسی در قربت عشق
# 150 بگو گر پایداری همچو او تو %~% همی گویم همی گویم همی گو
# 151 از اول تا بآخر اینت گفتم %~% از او اسرار کل اینجا شنفتم
# 152 نداری زهره تا این سر بگوئی %~% اناالحق همچو من ظاهر بگوئی
# 153 اگر می بگذری از جان تو مطلق %~% توانی زد دم کل در اناالحق
# 154 ز خود بگذر اناالحق زن در اینجا %~% اگر مرد رهی در زن در اینجا
# 155 حقیقت مرد ره تا زن نگردد %~% در این خرمن چو نیم ارزن نگردد
# 156 نداند هیچ چندانی که گوید %~% نیابد وصل چندانی که جوید
# 157 در این سر گر شوی از خویشتن پاک %~% بیابی تو درون جان و تن پاک
# 158 ترا زیبد اگر از خود گذشتی %~% یقین میدان که جزو و کل نوشتی
# 159 شوی فانی اگر خود را نبینی %~% یکی باشی اگر صاحب یقینی
# 160 ز خود چون درگذشتی از حقیقت %~% خدابینی تو بیشکی دید دیدت
# 161 اگر دیدار میخواهی فنا شو %~% پس آنگه در تمامت آشنا شو
# 162 اگر دیدار میخواهی چو منصور %~% یکی شو در یکی نور علی نور
# 163 چرا ترسانی ای زهره ندیده %~% از آن اینجا توئی بهره ندیده
# 164 چرا ترسانی و نندیشی از راز %~% که تا گردی بسان من تو سرباز
# 165 چرا ترسی که آخر همچنین است %~% نظر بگشا گرت عین الیقین است
# 166 که خواهی مرد اینجا بیچه و چون %~% بخواهی خفت اندر خاک و در خون
# 167 چو خواهی خفت در خون آخر کار %~% تو اندر خاک بیشک ناپدیدار
# 168 شدن جانا اگر بادرد کاری %~% نمیبینم به از این یادگاری
# 169 اگر این یادگار اینجا بماند %~% کسی کاینجادل و جان برفشاند
# 170 دل و جان برفشان بر روی جانان %~% رها کن یادگاری سوی مردان
# 171 رها کن یادگاری سوی عشاق %~% که گویند از تو اندر کل آفاق
# 172 رها کن یادگاری همچو مردان %~% ز کشتن همچو مردان رخ مگردان
# 173 منم سر برکف دستم نهاده %~% زهر موئی زبانی برگشاده
# 174 همی گویم اناالحق از دل و جان %~% چو منصورم رها کرده دل و جان
# 175 منم امروز در یکتائی خویش %~% نیندیشم من از رسوائی خویش
# 176 نیندیشم ز ننگ و نام اینجا %~% چو بیشک یافتستم کام اینجا
# 177 نیندیشم ز کشتن یک زمان من %~% که خواهم شد حقیقت جان جان من
# 178 مرا اینجا است وصل پار پیدا %~% حقیقت شد مرا دیدار اینجا
# 179 مرا اینجا است دیدار الهی %~% یکی دانم عزیزی پادشاهی
# 180 مرا چه نور چه ظلمت یکی هست %~% بنزدم فیل و پشه بیشکی هست
# 181 برم چون جمله از یکی است موجود %~% نبینم هیچ جز دیدار معبود
# 182 برم جمله یکی است از عیانم %~% از آن بر تخت معنی کامرانم
# 183 منم بر تخت معنی شاه معنی %~% که هستم از یقین آگاه معنی
# 184 منم بر تخت معنی کامران من %~% حقیقت رفته در کون و مکان من
# 185 منم بر تخت معنی شاه و سلطان %~% حقیقت هم منم دیدار جانان
# 186 چو سلطانم کنون بر هفت کشور %~% دو عالم صیت من دارد سراسر
# 187 چو سلطانم کنون در سرفرازی %~% مرا زیبد حقیقت عشقبازی
# 188 چو سلطانم کنون در هر دو عالم %~% کنم اینجایگه حکم دمادم
# 189 چو سلطانم من اندر ملک امروز %~% کنم لشکر ز داد خویش پیروز
# 190 چو سلطانم من از وصل الهی %~% حقیقت صیتم از مه تا بماهی
# 191 چنان رفتست نامم در زمانه %~% که خواهم ماند اکنون جاودانه
# 192 منم سلطان معنی اندر آفاق %~% فتاده در نهاد واصلان طاق
# 193 منم سلطان معنی بیچه و چون %~% نموده روی خود در هفت گردون
# 194 منم سلطان معنی در حقیقت %~% که در معنی سپردستم طریقت
# 195 منم سلطان معنی در یقینم %~% که بیشک اولین و آخر آخرینم
# 196 منم سلطان معنی بیشکی من %~% که هستم اول و آخر یکی من
# 197 چو من دیگر نباشد در معانی %~% ندارم در همه آفاق ثانی
# 198 چو من امروز در سر اناالحق %~% که دارد در معانی راز مطلق
# 199 منم امروز راز یار گفته %~% حقیقت قصه بسیار گفته
# 200 بسی گفتستم از اسرار تحقیق %~% که تا دیدستم از دلدار توفیق
# 201 مرا توفیق اینجا هست ازدوست %~% که یکی کردهام هم مغز با پوست
# 202 همه اسرارها کردیم تکرار %~% اگر خوانی یقین یابی ز گفتار
# 203 دمی در این کتاب از جان نظر کن %~% دل وجان زین سخنها با خبر کن
# 204 ببین تا خود چه چیز است این کتابت %~% که تا آئی برون از این حجابت
# 205 چو برخوانی جواهر ذاتم ای دوست %~% بدانی بیشکی چون جملگی پوست
# 206 چو برخوانی جواهرنامه من %~% ترا اسرار کلی گشت روشن
# 207 چو برخوانی جواهرنامه یار %~% ترا اندر درون اید بدیدار
# 208 چو برخوانی شوی در عشق واصل %~% ترا مقصود کل آید بحاصل
# 209 چو برخوانی بدانی راز جمله %~% تو باشی آنگهی اعزاز جمله
# 210 هر آنکو این کتب بر خواند از جان %~% حقیقت جانش گردد دید جانان
# 211 هر آنکو این کتب را باز بیند %~% بخواند در درون او راز بیند
# 212 اگر مرد رهی بنگر کتابم %~% کز این اسرارها من بی حجابم
# 213 حجابم رفته است این دم در اینجا %~% که دارم در یقین این دم در اینجا
# 214 در این اسرارهای برگزیده %~% که وصل آن بجز احمد ندیده
# 215 مرا روشن شد اینجا بعد منصور %~% بخواهم ماند من تا نفخه صور
# 216 کتابم بیشکی اسرار جانست %~% در او سر حقیقت کل عیانست
# 217 عیان شد جمله اسرارم اینجا %~% یقین شد بیشکی از یارم اینجا
# 218 همه سر عیان بالا بدیدم %~% در اینجا خویشتن یکتا بدیدم
# 219 منم اسرار دان در عشق امروز %~% میان سالکان در عشق پیروز
# 220 ز وصل جان جان دیداردارم %~% از ان دیدار من اسرار دارم
# 221 چو میبینم همه دیدار جانان %~% همی گویم همه اسرار جانان
# 222 چو میبینم همه نور خدائی %~% مرا زانست اینجا روشنائی
# 223 چو میبینم همه نور تجلی %~% از آنم روشنست دیدار مولی
# 224 چو نور یار در جانم عیانست %~% از آن پرنورم این شعر و بیان است
# 225 چو نور یارم اندر اندرونست %~% مرا در هر معانی رهنمونست
# 226 چو نور یارم اینجا هست دیدار %~% همه درنور جانان ناپدیدار
# 227 چو نور یارم اینجا هست تحقیق %~% مرا از نور او اینجاست توفیق
# 228 چو نور یار اینجاگاه دارم %~% از آن دائم دلی آگاه دارم
# 229 منم اکنون شده آگاه جانان %~% سپرده اندر اینجا راز جانان
# 230 منم آگاه از اسرار بیچون %~% که میگویم همی اسرار بیچون
# 231 منم آگاه دانایم حقیقت %~% سپردستم یقین راه شریعت
# 232 بمعنی اندر اینجایم سخنگوی %~% بمعنی بردهام در هر سخن گوی
# 233 سخن از من بمانده یادگارم %~% که در معنی حقیقت بود یارم
# 234 من آن سیمرغ قاف قرب هستم %~% که بر منقار قاف اینجا شکستم
# 235 من آن سیمرغ اندر قاف قربت %~% که دارم بیشکی دیدار حضرت
# 236 چو من دیگر نیاید سوی دنیا %~% که هستم در عیان دیدار مولا
# 237 زهی عطار کز سر حقیقت %~% همه اسرار شد مر دید دیدت
# 238 زهی عطار کز دیدار دلدار %~% دمادم میفشانی در اسرار
# 239 ترا زیبد که گفتی جوهر ذات %~% نموده اندر اینجا سر آیات
# 240 نمودی وصل جانان در یقین تو %~% میان سالکان پیش بین تو
# 241 حقیقت پیش بین سالکانی %~% که داری اصل در قرب معانی
# 242 زهی اسرار دان یار امروز %~% ز روی دوست برخوردار امروز
# 243 بر معنی تو خوردستی در اینجا %~% حقیقت جوهر هستی در اینجا
# 244 بر معنی تو خوردی در بر شاه %~% حقیقت برگشادستی در شاه
# 245 ثنایت برتر ازحد و سپاس است %~% که جان پاکت اکنون حق شناس است
# 246 شناسای حقی در دار دنیا %~% حقیقت دیده دیدار مولا
# 247 شناسای حقی در هر دو عالم %~% کز او میگوئی اینجاگه دمادم
# 248 شناسای حقی در جوهر عشق %~% توئی اندر زمانه رهبر عشق
# 249 توئی امروز اندر عشق رهبر %~% توئی در گفتن اسرار جوهر
# 250 توئی امروز دید شاه دیده %~% دو عالم نقش الا الله دیده
# 251 توئی امروز در معنی یگانه %~% دم منصور داری در زمانه
# 252 توئی منصور ثانی در یکی تو %~% دم او یافتستی بیشکی تو
# 253 توئی منصور اسرار حقیقت %~% دم کلی زده اندر شریعت
# 254 توئی منصور اکنون راز گفته %~% همه در جوهر حق بازگفته
# 255 توئی منصور هستی جوهر الذات %~% بتو محتاج گشته جمله ذرات
# 256 توئی منصور عصر آفرینش %~% بتو روشن حقیقت نور بینش
# 257 توئی اسرار دان با حال بیچون %~% که داری از یقین دیدار بیچون
# 258 حقیقت هر که جان اینجا بیابد %~% حقیقت جان جان پیدا بیابد
# 259 چو جانانست درما رخ نموده %~% کنون اینجا رخ فرح نموده
# 260 مرا جانان جان واصل نمودست %~% که مقصودم عیان حاصل نمودست
# 261 مرا جانان چنان کردست مشهور %~% یقین دانستم اینجا راز منصور
# 262 مرا آن راز پیدا شد بعالم %~% نمودستم از آن سر دمادم
# 263 حقیقت دم شد و همدم نماندست %~% وجود عالم و آدم نماندست
# 264 بصورت محو معنی رهبرستی %~% نخواهم کرد اینجا بت پرستی
# 265 چو ابراهیم گشتم بت شکن من %~% یقین دارم وجود جان و تن من
# 266 تن و جانم یکی اندر یکی است %~% دلم دیدار جانان بیشکی است
# 267 تن اینجا جانست بس مر تن نباشد %~% حدیث عشق بس در من نباشد
# 268 من اینجا نیستم بود خدایم %~% یکیام در یکی من نی جدایم
# 269 من اینجا نیستم چون جملگی اوست %~% حقیقت بود خود دانم که کل اوست
# 270 من اینجا این زمان معشوق جانم %~% که جان را بیشکی راز نهانم
# 271 من اینجا یافمت سر کماهی %~% حقیقت دید دیدار الهی
# 272 من اینجا یافتم اعیان آن ذات %~% که تابانست اندر جمله ذرات
# 273 نظر کردم در آخر باز دیدم %~% ز هر ذرات اینجا راز دیدم
# 274 نظر کردم که عطار است پویان %~% بهر جانب کمال عشق جویان
# 275 کمال عشق می عطار جوید %~% از آن اینجا همه اسرار گوید
# 276 کمال عشق میجستم بهر راه %~% رسیدم این زمان اندر بر شاه
# 277 کمال عشق میجستم بهر راز %~% که تا دیدم کمال جاودان باز
# 278 کمال جاودانم هست حاصل %~% شدم اندر کمال عشق واصل
# 279 کمال عشق اینجا بازدیدم %~% ز هر ذرات اینجا راز دیدم
# 280 ز خود دریافتم اسرار بیچون %~% بدیدم در درون دیدار بیچون
# 281 ز خود دریافتم سری از آن باز %~% منم در جزو و کل انجام و آغاز
# 282 ز خود میبگذرم دیگر دمی من %~% که به از خود نیابم همدمی من
# 283 ز خود به همدمی دیگر که یابم %~% که یک ساعت بنزد او شتابم
# 284 ز خود به همدمی هم خویش دیدم %~% که اسرار همه در خویش دیدم
# 285 ز خود به همدمی میجست عطار %~% خودی خود ز خود کرد او بدیدار
# 286 ز خود به میندانم هیچ ذرات %~% که چون جمله منم در عین آیات
# 287 به از من کیست ذات لامکانی %~% کز او دارم همه شرح و معانی
# 288 به از من جمله ذراتست در وصل %~% که ایشانند با من جمله در وصل
# 289 مگو عطار خود را به ز هر کس %~% که این نکته در اینجا مر ترا بس
# 290 تو خود را کمترین جملگی گوی %~% کز این جاگه بری در جملگی گوی
# 291 تو خود را کمترین کن پیش جمله %~% چو هستی عین پیش اندیش جمله
# 292 اگر خود کمترین دانی در اسرار %~% ترا باشد حقیقت عین دیدار
# 293 هر آنکو خویشتن گم دید پیشست %~% وگرنه کفر او در عین کیش است
PageV02P045
# 1 شبی در صحبت پیری بدم شاد %~% نشسته در عیان عشق دلشاد
# 2 بدم اندر حضورش مانده خاموش %~% ز سر عشق بد آن پیر مدهوش
# 3 دمادم پیر در مستی اسرار %~% شدی در حالت اسرار بیدار
# 4 وگر آهی زدی در عشق و هوئی %~% شدی گردان بر من همچو گوئی
# 5 بسرگردان شدی مانند پرگار %~% چنین گفتی بلند اینجاکه دیدار
# 6 نموی میربائی این چه باشد %~% تو جانی و معانی این چه باشد
# 7 ترا خواهم که سلطان جهانی %~% حقیقت مر مرا دیدار جانی
# 8 نظر پنهان مکن از من کنون تو %~% چو هستی در حقیقت رهنمون تو
# 9 منم مسکین تو تو شاه مائی %~% در اینجاگه یقین آگاه مائی
# 10 نمیبینم خودم اندر میانه %~% ترا میخواهم اینجا جاودانه
# 11 ترا میخواهم و خود را نخواهم %~% حقیقت نیک و هم بد را نخواهم
# 12 نبینم هیچ جز تو عین ددار %~% سرای من کنون جانا پدیدار
# 13 جمالت چون نمودی پرده بردار %~% وگرنه کن مرا ای دوست بردار
# 14 منم من چون توئی ای پرده جان %~% تو بودی مر مرا گم کرده جان
# 15 کنون من نیستم هستی تو داری %~% بلندی و یقین پستی تو داری
# 16 کنون من نیستم ای مایه ناز %~% تو باشی در میانه صاحب راز
# 17 کنون من نیستم ای جان جمله %~% تو باشی این زمان اعیان جمله
# 18 کنون من نیستم جانا تو باشی %~% تو باشی این زمان اعیان تو باشی
# 19 کنون من نیستم هستی تو دائم %~% بذات خویشتن پیوسته قائم
# 20 بگفتی این و گشتی پیر خاموش %~% چو آمد نزدم آن پندار خاموش
# 21 سؤالی کردم از آن پخته راز %~% که با من گوی از آن اسرار خود باز
# 22 خبربودت در آن رازی که گفتی %~% مرا گفتا که تو رازم شنفتی
# 23 بدو گفتم شنفتم حال چونست %~% کز این اندیشه جانم پر ز خونست
# 24 مرا گفتا که ای جان و جهانم %~% چگونه من که من چیزی ندانم
# 25 چگویم گفت اکنون من چگویم %~% در اینجا و ترا من راز گویم
# 26 اگر یارت نماید ناگهی رخ %~% ترا گوید ز عشق اینجای پاسخ
# 27 یقین آن دم مبین خود را در اسرار %~% حقیقت هیچ چیزی جز رخ یار
# 28 حقیقت خود مبین تا دوست یابی %~% چنان کاینجا وصال اوست یابی
# 29 بجز او هیچ اینجاگاه منگر %~% عیان دید الا الله منگر
# 30 بجز او هیچ منگر در عیان تو %~% حقیقت خود مبین اندر میان تو
# 31 حقیقت خود مبین و یاربین باش %~% تو دید او عیان اسرار بین باش
# 32 حقیقت خود مبین و او ببین تو %~% اگر هستی د راین سر پیش بین تو
# 33 حقیقت خود مبین در وی فنا باش %~% چو رفتی محو او شو کل فنا باش
# 34 حقیقت خود مبین جز او حقیقت %~% چنین باشد یقین سر شریعت
# 35 در آن دم چون وصال آید بدیدار %~% حقیتق جان شود کل ناپدیدار
# 36 در آن دم هرکه آنجا خود نبیند %~% حقیقت هیچ نیک و بد نبیند
# 37 بد و نیک از خدا دان جمله نیکوست %~% حقیقت بد مبین چون جمله از اوست
# 38 هر آنکو خود ندید او جمله حق یافت %~% در اینجا بود خود را حق حق یافت
# 39 دوئی برخاست تا یکی عیان شد %~% حقیقت در یکی او جان جان شد
# 40 خطابش جمله با جانست اینجا %~% که ذات کل یقین اعیانست اینجا
# 41 مبین عطار خویش الا که هم یار %~% حجاب خویشتن از پیش بردار
# 42 یقین میدان که بود تو خدایست %~% از آن اینجاست دیدار بقایست
# 43 تو هستی و ولیکن تو نباشی %~% چو او در تست آخر تو که باشی
# 44 چو ازوی دم زدی او گوی دائم %~% که از ذات وئی در عشق قائم
# 45 چو از وی دم زدی او دیده تست %~% حقیقت در یقین بگزیده تست
# 46 خدابین باش نی خود بین در اینجا %~% که خود بین باشد اینجا خوار و رسوا
# 47 خدابین باش ای پاکیزه گوهر %~% مگو هرگز که هستم نیز بهتر
# 48 از او گوی و وز او جوی آشکاره %~% وز او کن در نمود خودنظاره
# 49 دوئی چون رفت او در تست موجود %~% منی تو کنون از اوست مقصود
# 50 دوئی رفت و ترا او شد یگانه %~% ازاو داری حیات جاودانه
# 51 بسی ره کرده تا عین منزل %~% گذر کرده رسیدی تا سوی دل
# 52 دل و جان هر دو با هم آشنا شد %~% در اینجاگاه دیدار خدا شد
# 53 چو دیدارند هر دو در تن تو %~% گرفته مسکن اندر مسکن تو
# 54 توئی تو یقین هم اوست بنگر %~% توئی دیدار عین دوست بنگر
# 55 تو اوئی این زمان عطار او تو %~% چو او بینی یقین باشی نکو تو
# 56 تو اوئی این زمان در عالم خاک %~% ترا بنموده رخ این صانع پاک
# 57 ترا اینجایگه بنموده دیدار %~% بگفته مر ترا در سر اسرار
# 58 ترا اسرار کلی رخ نمودست %~% خودی خود ترا پاسخ نمودست
# 59 ترا زیبد که میگوئی بجز وی %~% دگر چیزی یقین جوئی بجز وی
# 60 چو جستی یافتی اکنون مجو تو %~% که او خود گوید و می من مگو تو
# 61 چو درجانست خود گوید اناالحق %~% حقیقت خویش گوید راز مطلق
# 62 نموده خود بخود انجام و آغاز %~% چو در جانست خود گفتست خود راز
# 63 چو درجانست اسرار جهان است %~% ز دیدار تو دیدار جهانست
# 64 همی گویم منم چون تو نگوئی %~% چنین عطار رااینجا نجوئی
# 65 خداوندا تو میدانی که عطار %~% ترا میبیند اندر عین دیدار
# 66 نمیبیند وجود خویش جز تو %~% نبیند هیچ چیزی بیش جز تو
# 67 بجز تو هیچ اینجاگه ندیدست %~% که اندر تو حقیقت ناپدید است
# 68 بجز تو هیچ درعالم ندارد %~% که دیدار تو جز دردم ندارد
# 69 کریما صانعا عطار درویش %~% حجابش برگرفتستی تو از پیش
# 70 نمودستی ورا اسرار خویشت %~% که مخفی نیست هر اسرار پیشت
# 71 بتو دانا است مر عطار اینجا %~% بتو گویا است هر اسرار اینجا
# 72 تو درجان وئی پیوسته جاوید %~% بتو دارد حقیقت جمله امید
# 73 ز تو دارد معانی آخر کار %~% هم اندر تو شدست او ناپدیدار
# 74 چنان امیدوارم من در آن دم %~% که گردانی مرا محو دو عالم
# 75 در آن دم عین دیدارم نمائی %~% مرا از وصل انوارم نمائی
# 76 کنی اظهاربر من ذات پاکت %~% چو آیم بیخود اندر زیر خاکت
# 77 کریما از کرم عطار با تست %~% حقیقت درجهان گفتار با تست
# 78 همه گفتارها ما را از این راز %~% ابا تست و کنون کارم تو میساز
# 79 تو میدانی که عطار است خسته %~% در این وادی دل او شد شکسته
# 80 از این اشکستگی دریافت اسرار %~% ز دیدار تو ای دانای اسرار
# 81 تو دانائی و جمله رهنمائی %~% هر آنکس را که خواهی درگشائی
# 82 تو دانائی حقیقت ره نمودی %~% در عطار کلی برگشودی
# 83 جواهرنامه گفت ازتو حقیقت %~% نمود از تو عیان دید دیدت
# 84 ترادیدم از آن اسرار گفتم %~% مر این گوهر من از فضل تو سفتم
# 85 ترا دیدم که بیشک کار سازی %~% ز فضلت در حقیقت بی نیازی
# 86 ترا بینم یقین تا آخر کار %~% بنگذارم ترا یک دم ز دیدار
# 87 ترا بینم یقین تا وقت کشتن %~% دمی از تو نخواهم دور گشتن
# 88 نخواهم گشت از تو یک زمانم %~% که بیشک مر توئی جان و جهانم
# 89 در آن عالم توئی اینجای هم تو %~% حقیقت هم وجود و هم عدم تو
# 90 در آن عالم یقین هستی عیان ذات %~% که نور تست اندر جمله ذرات
# 91 ترامیبینم و خود مینبینم %~% از آن اینجایگه عین الیقینم
# 92 ترا میبینم و اینجا عیانست %~% که دیدار توام اسرار جانست
# 93 ز وصل تست جانم گشته واصل %~% شده مقصود از دید تو حاصل
# 94 ز شوقت در کفن دائم بنازم %~% ز ذوقت در قیامت سرفرازم
# 95 ز شوقت محو گردانم در آن خاک %~% همه اجسام در تو تا شوی پاک
# 96 ز شوقت لاشوم تا راز یابم %~% ترا در عین کل اعزاز یابم
# 97 ز شوقت این زمان دیدار دارم %~% دلی از شوق برخوردار دارم
# 98 منم بیچاره کوی تو مانده %~% کنونم جان و دل سوی تو مانده
# 99 منم در عشق تو مجروح مانده %~% ابا دیدار تو با روح مانده
# 100 همه دیدارمیخواهم در آخر %~% که گردانی مرا دید تو ظاهر
# 101 مرا بود تو میباید که دیدم %~% کنون اینجا چو در بودت رسیدم
# 102 از آن بنمودیم اینجا ز هیلاج %~% که تا بر سر نهم ازدست تو تاج
# 103 از آن بودم یقین بنمای تحقیق %~% که از بود تو یابم جمله توفیق
# 104 تو بنمودی مرا اسرار اینجا %~% بگفتی مر مرا اسرار اینجا
# 105 از آن بودم نما تا جان فشانم %~% که جان چبود سرم با جان فشانم
# 106 از آن بودم نما ای ظاهر جان %~% که هستی مر مرا تو دید اعیان
# 107 عیان ذات تو میخواهم از تو %~% که گردد بر من اینجا روشن از تو
# 108 یقین شد این زمانم زانکه جانی %~% از آن جان مرا هر دوجهانی
# 109 دوعالم را بتو دیدم در اسرار %~% ولیکن پرده را از پیش بردار
# 110 مرا این پردهها بردار از پیش %~% که تا من گردم اینجاگاه بیخویش
# 111 مرا این پرده باید تا درانی %~% که تا یابم همه راز نهانی
# 112 کنونم پرده اینجاگه حجابست %~% از آنم با تو اینجا صد عنانست
# 113 تو میدانی همه اسرار پنهان %~% توئی بر جزو و بر کل واقف جان
# 114 تو میدانی همه اسرار اینجا %~% که بنمودی همه دیدار اینجا
# 115 بدیدار تو جمله راز بینم %~% امیدی هست کآخر باز بینم
# 116 امید از روی تست ای جان جانم %~% که بیشک خود توئی راز نهانم
# 117 همه در تو شده اینجای فانی %~% از آن اسرار جمله می تو دانی
# 118 زهی بود تو ناپیدا ز دیدار %~% همه اندر تو تو خود ناپدیدار
# 119 همه باتست و و تو اندر میانه %~% توئی آخر بقای جاودانه
# 120 همه باتست و تو عین الیقینی %~% درون جملگی تو پیش بینی
# 121 همه باتست و تو خورشید ذاتی %~% که ذات اینجایگه عین صفاتی
# 122 همه ازتست پیدا اصل از تست %~% یقین شد این نفس چون وصل از تست
# 123 همه از تست بگشایم در اصل %~% مرا بنمای اینجاگاه تو وصل
# 124 که آن را انتها نبود بدیدار %~% همه اندر تو تو خود ناپدیدار
# 125 همه با تست اندر این میانه %~% توئی آخر بقای جاودانه
# 126 از آن وصلم ببخش اینجایگه تو %~% ببخشم در یقین آن پایگه تو
# 127 اگرچه وصل دیدار تو دارم %~% در اینجا عین اسرار تو دارم
# 128 وصالت آنچه باقی هست اینجا %~% مرا اینجایگه پیوسته بنمای
# 129 مرا آن وصل میباید که داری %~% که من در آن کنم کل پایداری
# 130 مرا زان وصل اگر بخشی زمانی %~% سوی کشتن نهندم رخ جهانی
# 131 که خواهم گفت اینجاآخرت اصل %~% نمایم بعد از آن اینجایگه وصل
# 132 تو میدانی که خواهد گفت عطار %~% نمود عشق اینجاگه بیکبار
# 133 طمع از جان وز عالم بریدست %~% که دیدار تو جانا باز دیدست
# 134 چو بردیدار تو او جان فشاند %~% در این اسرار تو کی جان بماند
# 135 چنانم رازدان خویش کردی %~% که در آخر مرا بی خویش کردی
# 136 در این بیخویشی و تنهائی من %~% ذلیلی و غم و رسوائی من
# 137 تو دانائی که در این سر چگویم %~% که از کویت فتاده در درونم
# 138 درون من توداری و برون تو %~% حقیقت هستی اینجا رهنمون تو
# 139 درونم از تو پرنور است اینجا %~% نهادم همچو منصور است اینجا
# 140 درونم صاف شد با وصل ای جان %~% مرا شد در زمانه یار اعیان
# 141 بجز تو در درون خود نیابم %~% از آن در اندرون خود شتابم
# 142 مرا در اندرون وصلست تحقیق %~% از آن پیوسته زین اصلست توفیق
# 143 تو دانی بیشکی جان و جهانی %~% ترا گفتم که راز من تو دانی
# 144 دمی عطار از تو نیست خالی %~% از آن کاینجا تجلی جلالی
# 145 دمی عطار بی یادت تواند %~% دم اینجا زد که داند او نماند
# 146 تو درعطاری و عطار در تو %~% فتاده غرقه اسرار در تو
# 147 تو درعطاری و عطار اینجاست %~% ترا پیوسته در اسرار اینجاست
# 148 تو درعطاری و عطار ماندست %~% از آن دست ازدل و جان برفشاندست
# 149 تو درعطاری و عطار باقیست %~% از آن هیلاج در اسرار باقیست
# 150 از آن عطار در تو جانفشانست %~% که دیدار تو اینجا روح از آنست
# 151 از آن عطار اندر جوهر ذات %~% یقین بنموده اینجا عین آیات
# 152 که میداند یقین کاینجاتو بودی %~% درون جزو و کل بینا توبودی
# 153 تو ای عطار این گفتار تا چند %~% حقیقت گفتن اسرار تا چند
# 154 تو میدانی که یارت در درونست %~% ترا بر جزو و بر کل رهنمونست
# 155 از او بین عین دیدارش حقیقت %~% از او میدان تو اسرارش حقیقت
# 156 دلی میبایدم کین راز بیند %~% من از هیلاج کلی باز بیند
# 157 هنوزم چند تقریرست مانده %~% همه از عین تفسیرست مانده
# 158 هنوزم چند اسرارست دیگر %~% که خواهم گفت من از بعد جوهر
# 159 طریقی دیگرست ار باز دانی %~% تو از هیلاج آن سر باز دانی
# 160 تو از هیلاج وصل کل بیابی %~% وز آنجاگاه اصل کل بیابی
# 161 چو اصل کل در اینجاگه بیانست %~% از آن اینجایگه کلی عیانست
# 162 چو کلت آرزو باشد در آخر %~% ز هیلاجت شود اسرار ظاهر
# 163 جواهر نامهام بنگر بتحقیق %~% ز هر یک بیت از آن برگوی توفیق
# 164 جواهرهای معنی بیشمار است %~% ولی یک جوهر از کل پایدار است
# 165 ز هیلاجت کنم روشن عیان باز %~% به بینی جوهر انجام و آغاز
# 166 جواهرنامه عطار بنگر %~% هزاران نافه اسرار بنگر
# 167 هزاران نافه در هر بیت پنهانست %~% که گویا جملگی در ذکر جانانست
# 168 هزاران نافه میریزد ز یک حرف %~% سزد گر پر کنی از نافها ظرف
# 169 زهی جوهر کجا جوهر شناسی %~% که باشد مر ورا حد و قیاسی
# 170 که بشناسد جوهر را ز مهره %~% کسی باید که باشد طرفه شهره
# 171 در این اسرارهای پر جواهر %~% حقیقت میشود اسرار ظاهر
# 172 اگر دانا است ور نادانست در کار %~% همه مرگست بیشک آخر کار
# 173 چه نادان و چه دانا بهر مرگست %~% همه تا عاقبت داند که مرگست
# 174 حقیقت ترک کن تا زنده باشی %~% بذات جاودان ارزنده باشی
# 175 جهان را ترک گیر و پادشه شو %~% بنزد واصلان چون خاک ره شو
# 176 جهان را ترک کن تا شاه گردی %~% ز شاهی بعد از آن آگاه گردی
# 177 تو ترک جمله کن کآنگاه شاهی %~% حقیقت برتر از خورشید و ماهی
# 178 تو ترک خویش کن عطار اینجا %~% چو هستی صاحب اسرار اینجا
# 179 تو ترک خویش کن عطار اکنون %~% چو دیدی ذات اینجا بیچه و چون
# 180 تو ترک خویش کن گر دوست خواهی %~% برو صورت پرست از دوست خواهی
# 181 سخن گفتی هم ازمغز و هم از پوست %~% شدی واقف چو دیدی جملگی او
# 182 ز دنیا بهره تو بود گفتار %~% که راندی نکتههای سر اسرار
PageV02P046
# 1 ز دانائی یکی پرسید کای پیر %~% همی گوئی همیشه سر تفسیر
# 2 شب و روز است کارت علم خواندن %~% از آنجا نکتههای بکر راندن
# 3 شب و روز است تحصیل تو از جان %~% که میگوئی حقیقت سر جانان
# 4 حقیقت واصلت دانم در اینجا %~% یقین سر حاصلت دانم در اینجا
# 5 در این تفسیرهای راز دیده %~% بگوئی نکته کان بازدیده
# 6 که باشد تا از آنجا راز دانم %~% مرا برگوی تا زان باز دانم
# 7 دمی آن پیر شد خاموش بس گفت %~% بنزد او یکی دری عجب سفت
# 8 بدو گفتا که خواندم هر کتب من %~% در آنجاگاه دیدستم حجب من
# 9 حجابم بود علم فقه و تفسیر %~% از آن افتادم اینجا در تف و سیر
# 10 حجابم بود هر چیزی که خواندم %~% در آخر من بهر چیزی بماندم
# 11 حجابم بود اینجا هر چه دیدم %~% گذشتم از همه در جان رسیدم
# 12 ز جان در جان جان این دم شد باز %~% کنون در عشقم اینجاگه سرافراز
# 13 وصالم حاصل است اندر خموشی %~% خموشی پیشه کن گر می بنوشی
# 14 وصال اندر خموشی باز دیدم %~% شدم خاموش آنگه راز دیدم
# 15 شدم خاموش تا کل جان جانم %~% نمود اینجا رخ از پرده عیانم
# 16 وصال اندر خموشی یافتستم %~% از آن در جزو و کل بشتافتستم
# 17 خموشی پیشه کن گر وصل خواهی %~% همی یکی نگر گر اصل خواهی
# 18 خموشی پیشه کن گر کاردانی %~% که بگشاید ترا در معانی
# 19 یکی شو از همه تا وصل یابی %~% خموشی پیشه کن تا اصل یابی
# 20 خموشی وقناعت جمله مردان %~% گزیدند و رسیدند سوی جانان
# 21 خموشی و قناعت کرد واصل %~% یقین عطار را تا کرد واصل
# 22 ورا دیدار اسرار خدائی %~% حقیقت ذات پاک مصطفائی
# 23 مر او را گشت اینجاگاه پیدا %~% یقین او را جمال شاه پیدا
# 24 خموشی است اندر آخر کار %~% بوقتی کآید اینجاگاه دلدار
# 25 خموشی آخر کارست دانم %~% اگرچه سر اسرار است دانم
# 26 خموشانند اهل خاک دیدم %~% یکی اندر عیان پاک دیدم
# 27 خموشانند اهل عالم خاک %~% یکی گشته همه در صانع پاک
# 28 یکی شد هر که آمد سوی دنیا %~% بآخر چون بشد از سوی دنیا
# 29 چو آخر رفت جان و دل هم نماند %~% یقین هم نقش آب و گل نماند
# 30 همه فانی است دلدار است باقی %~% بآخر بیشکی یار است صافی
# 31 خراباتست گورستان نظر کن %~% زمانی سوی آن مستان نظر کن
# 32 همه اندر خراباتند مانده %~% همه در عین آن ذاتند مانده
# 33 همه اندر خراباتند سرمست %~% حقیقت ذات پاک اینجا شده هست
# 34 چنین گر مؤمنی از راز ایشان %~% حقیقت دان ز سوز و ساز ایشان
# 35 همه در عین خاک افتاده مجروح %~% بمانده جملگی بی قوت و بی روح
# 36 عرض ماندست ریزان در سوی خاک %~% رسیده جان ودل در جوهر پاک
# 37 همه واصل شده در کار خانه %~% برسته جمله از جور زمانه
# 38 همه واصل شده در سر بیچون %~% رسیده سوی جانان بیچه و چون
# 39 همه واصل شده خود باخته پاک %~% منی از خویشتن انداخته پاک
# 40  همه واصل شده تا یار دیده %~% ولکین غصه بسیار دیده
# 41 همه واصل شده تا حضرت دوست %~% رسیده جملگی تا قربت دوست
# 42 همه واصل شده تا کام دیده %~% همه آغاز با انجام دیده
# 43 همه واصل شده در قربت لا %~% رسیده جملگی در عین الا
# 44 در آن حضرت چنان بود فنااند %~% که گوئی جملگی عین بقااند
# 45 در آن حضرت چنان دیدار دارند %~% که دائم خویشتن دلداردارند
# 46 دمی زین سر فرد اندیش آخر %~% که چه راهی است بر اندیش آخر
# 47 نیندیشی دمی آخر از این راز %~% که خواهی رفت در سوی عدم باز
# 48 نیندیشی دمی کاین راز چون است %~% که آخر جایت اندر خاک و خونست
# 49 نیندیشی دمی از سر جانان %~% بهرزه مانده در خاک نادان
# 50 چو جای جملگی آمد سوی خاک %~% حقیقت هست آخر حضرت پاک
# 51 از آن حضرت اگر گردی خبردار %~% نمیری هرگز اینجاگه خبردار
# 52 نمیری گر بمیری از همه تو %~% شوی در هر دو عالم دمدمه تو
# 53 نمیری گر بمیری ازخود و خلق %~% بگو تا کی چنین زنار با دلق
# 54 نمیری گر بمیری از جهان تو %~% رسی آنگاه اندر جان جان تو
# 55 نمیری گر بمیری از دو عالم %~% رسی آندم چومن در سر آدم
# 56 نمیری گر بمیری زنده گردی %~% چو خورشید و چو مه تابنده گردی
# 57 نمیری گر بمیری از وجودت %~% نمود از تست این دم بود بودت
# 58 نمیری گر یکی گردی در اینجا %~% حقیقت در یکی مردی در اینجا
# 59 چو در یکی است رجعت جمله ذرات %~% یقین اندر یکی دریاب این ذات
# 60 بجز یکی مبین مانند من تو %~% که در یکی است مر اصل سخن تو
# 61 تو در یکی قدم زن گر توانی %~% وجودت بر عدم زن گر توانی
# 62 تو در یکی قدم زن آخر کار %~% حجاب خود توئی این پرده بردار
# 63 حجاب خود توئی ای مرد غافل %~% حجب برگیر وانگه گرد واصل
# 64 حجاب تو توئی ای مانده اینجا %~% حقیقت هر سخنها رانده اینجا
# 65 حجاب تو توئی بردار از پیش %~% حجابت در نگر آیینه خویش
# 66 در این آئینه دل همچو عطار %~% یکی بین و یکی را در نظر دار
# 67 مشو غافل از این آیینه دل %~% کز این آیینه خواهی گشت واصل
# 68 مشو غافل ز دل گر جانت باید %~% مبین جان گر همی جانانت باید
# 69 اگرچه جان ودل تحقیق یار است %~% ولی اندیشه اینجا بیشمار است
# 70 مکن اندیشه از نابوده اینجا %~% که مانی ناگهی فرسوده اینجا
# 71 مکن اندیشه گر تو کاردانی %~% یقین باید که جمله یار دانی
# 72 مکن اندیشه جز درجان و دل تو %~% وگرنه باز مانی سوی گل تو
# 73 دلت را کن منور همچو خورشید %~% که تا یابی ز نور عشق جاوید
# 74 دل و جانت منور کن در اینجا %~% حقیقت فکر او بردار اینجا
# 75 بدان کاین جمله گفتگوی عالم %~% که میگویند اینجاگه دمادم
# 76 اگرچه هر دو پیدااند و پنهان %~% بمعنی هر دوشان دیدار جانان
# 77 بصورت کس جمال جان ندید است %~% مگر آنکو رخ جانان بدیداست
# 78 ز جان جانان توانی یافت کم گوی %~% در اینجاگه وجود خودعدم گوی
# 79 جمال دل کسی اینجا بدید است %~% حقیقت او ز دل هم ناپدیداست
# 80 وجودی داری و قلبی وجانی %~% حقیقت هر یکی دارند عیانی
# 81 وجود تست در پندار دائم %~% دل وجانت بود پندار دائم
# 82 ولیکن دل نظرگاه الهی است %~% مر او را بر تمامت پادشاهی است
# 83 طلبکار است دل را خود که دیدست %~% که بیشک زان سوی جانان بدیدست
# 84 سخن از وصل نشنفتست اصلت %~% حقیقت دمبدم در دید وصلت
# 85 چو دل شد واصل پیدا و پنهان %~% از آن بیند همه دیدار جانان
# 86 چو دل شد واصل اسرار اینجا %~% یقین دریافت این دیدار اینجا
# 87 دل من واصلست این لحظه جانم %~% یکی اینجا است درعین العیانم
# 88 دل من واصل دیدار جانست %~% از ایرادائما ذاتش عیانست
# 89 حقیقت جانم اکنون جان فشاند %~% بخون او در این ره جا نماند
# 90 دلم جانست و جان دیدار اویست %~% از آن پیوسته اندر گفتگویست
# 91 دلم جانست این دم راحت دوست %~% حقیقت مغز شد بیشک همه پوست
# 92 دل و جان این زمانم واصل آمد %~% همه اسرار اینجا حاصل آمد
# 93 چه ماند است این زمان عطار برگو %~% حقیقت دائما اسرار برگو
# 94 چه ماند است این زمان جان باز داند %~% دل و جان پیش صاحب راز داند
# 95 چه ماند است این زمان جز سر بریدن %~% جمال یار در سر باز دیدن
# 96 سر اینجا دورنه تا یار یابی %~% پس آنگاهی یقین دیداریابی
# 97 چو ترک خویش کردی ترک سرگو %~% حقیقت جزو و کلی سر بسر گو
# 98 چو ترک خویشتن کردی حقیقت %~% حقیقت در یکی مردی حقیقت
# 99 چو ترک خویشتن کردی خدائی %~% از آن اسرار از وی مینمائی
# 100 نه تو او تو است اینجا بتحقیق %~% ترا دادست از دیدار توفیق
# 101 بسی گفتی بگیتی یک دمی تو %~% همی خاموش اینجا همدمی تو
# 102 نداری تو دمی خود در دوعالم %~% که این دم داری اینجاگه از آن دم
# 103 حقیقت این دمت در آن دم افتاد %~% دم تو این زمان در عالم افتاد
# 104 دمت این دم بجز آن دم بدیدست %~% از آن دم این دم اینجا باز دیدست
# 105 ندید آدم چنین این دم که داری %~% عجب این دم در اینجا پایداری
# 106 دمی داری تو چون منصور اینجا %~% که میریزد از او می نور اینجا
# 107 دمی داری تو چون منصور حلاج %~% که خواهد گفت اندر عشق هیلاج
# 108 دمی داری که اعیان جهانست %~% حقیقت بود پیدا و نهانست
# 109 دمی داری تو در اسرار جمله %~% که داری در یقین دیدار جمله
# 110 دمی داری حقیقت جوهر افشان %~% ز بعد جوهر اینجا جوهر افشان
# 111 دم تو جوهر افشانست اینجا %~% حقیقت بود جانانست اینجا
# 112 دم تو این زمان دم زد از آن دم %~% حقیقت یافتی دیدار از آن دم
# 113 زهی عطار جوهر داری از یار %~% از آن جوهر فشاندستی تو بسیار
# 114 جواهرنامه نام این نهادم %~% از آن کاین جوهر اینجا داد دادم
# 115 بهر یک بیت کز شرح معانی %~% برون آمد در این جوهر فشانی
# 116 حقیقت جوهری بیمنتهایست %~% از آن اینجایگه دید خدایست
# 117 بهر یک حرف صد جوهر نهانست %~% کسی داند که در دریای جانست
# 118 چو داری عقل و هوش و فهم و ادراک %~% نظر کن یک دمی در جوهر پاک
# 119 عجایب جوهری داری درونت %~% که آن جوهر شد اینجا رهنمونت
# 120 نظر کن جوهر خود تا بدانی %~% که اینجاگه تو بیرون از مکانی
# 121 تو بیرونی ولی در اندرونی %~% ندانی جوهر ذاتی که چونی
# 122 تو هستی جوهر ذات یگانه %~% که خواهی بود جوهر جاودانه
# 123 تو آن اصلی که اصل جمله از اوست %~% مشو غره بدین مغز و بدین پوست
# 124 تو اصلی فرع تو غیر است بگذار %~% مر این معنی ز جان و دل نگهدار
# 125 تو دربحری و چندینی عجائب %~% گرفته پیش و پس چندین غرائب
# 126 همه این بحر موجودند اینجا %~% یقین در بود کل بودند اینجا
# 127 تو بود خود بدان دربحر بنگر %~% که از آن اصل داری بود جوهر
# 128 تو اندر اصل هستی جوهر یار %~% عجایبها ز نور و پدیدار
# 129 تو هستی بحر و جوهر در تو پیدا %~% حقیقت بحر تو در شور و غوغا
# 130 تو هستی بحر و جوهر مخزن تست %~% در اینجاگاه نور روشن تست
# 131 بتو روشن شده بحر معانی %~% تو اصل جوهری خود را ندانی
# 132 تو اصل جوهری و بحر اعظم %~% از او جوهر همی آری دمادم
# 133 تو بحری جوهر تو هست بیدار %~% کنون از بحر آن جوهر خبردار
# 134 توئی ملاح و هم بحری و جوهر %~% بگفتم پیش تو اینجا سراسر
# 135 دریغا چون ندانی ور بدانی %~% همه اینست اسرار معانی
# 136 همه در بحر استغنا فنائیم %~% همه در عین دیدار خدائیم
# 137 همه اینجایگه در گفتگوئیم %~% در این میدان وحدت همچو گوئیم
# 138 همه اینجا گرفتار و اسیریم %~% چونیکو بنگری پیشی عسیریم
# 139 همه اینجا گرفتاریم مانده %~% همه در عین دیداریم مانده
# 140 همه اینجا طلبکاریم مطلوب %~% یقین با ما است با ما عین محبوب
# 141 نمیبینیم تا مائیم اینجا %~% اگر مائیم تنهائیم اینجا
# 142 کجائی وز چه میگوئی تو عطار %~% دگر بالا گرفتی دید اسرار
# 143 دلم این دم چو درهیلاج آری %~% حقیقت بر سر کل تاج داری
# 144 مرو بیرون کنون چون اندرونی %~% اگرچه هم درون و هم برونی
# 145 دم بیچون گهی زن اندر اینجا %~% که باش مرده همچون زن اینجا
# 146 دم بیچون تو در هیلاج کل زن %~% تو تیر عشق بر آماج کل زن
# 147 دم بیچون در اینجا زن حقیقت %~% ولی کن جمله در عین شریعت
# 148 دم بیچون در اینجا زن که رستی %~% شکن بت آنگهی تو باز رستی
# 149 دم بیچون زن اندر عین هیلاج %~% حقیقت نه تو بر فرق همه تاج
# 150 زهی زیبا کتابی پر ز اسرار %~% که اینجا جمع آمد جمله اسرار
# 151 هر آن سری که در هر دو جهانست %~% در این زیبا کتاب اینجا عیانست
# 152 همه اسرارها اینجاست موصوف %~% ولی باید کسی در سر مکشوف
# 153 همه اسرارها اینجاست پیدا %~% حقیقت عقل و جان ماندست شیدا
# 154 حقیقت عقل اینجا ناپدید است %~% خدا گفت و خدا اینجا شنید است
# 155 خداگفت و خدا سیرت بمعنی %~% همی داند یقین اسرار مولی
# 156 خداگفت وخدا بشنید ازخویش %~% حجاب این یقین برداشت از پیش
# 157 چو حق گفت اندر اینجا من نبودم %~% ولیکن در قلم نقشی نمودم
# 158 نمودم آنچه او گفت وخود اشنید %~% حقیقت ذات کل اینجایگه دید
# 159 مرو بیرون زخود تا راز بینی %~% همه دیدار در خود باز بینی
# 160 چو این دم یار با تست و ندانی %~% چنین غافل بگو آخر چه دانی
# 161 حجابی بر رخ افکندست دلدار %~% دمادم مینماید خود بعطار
# 162 دمادم مینماید راز بیچون %~% همی گوید سخنها بیچه و چون
# 163 دمادم مینماید خویشتن او %~% همی بینم حقیقت جان و تن او
# 164 دمادم مینماید عین دیدار %~% یقین اینجاست از او او پدیدار
# 165 سخن بالاست با هیلاج گویم %~% حقیقت بیشک از حلاج گویم
# 166 سخن بالاگرفت و ما هنوز آن %~% نکرده هیچ مر تقریر و برهان
# 167 بگوی آنگه نمای اینجای دیدار %~% حقیقت سر کل اینجا پدیدار
# 168 تو عطاری ز هر بحری که داری %~% حقیقت داروئی از وی برآری
# 169 تو عطاری ز بهر دردمندان %~% شفا داری حقیقت نص و برهان
# 170 شفای عاشقان داری در اینجا %~% حقیقت عین دیداری در اینجا
# 171 شفای داری در اینجا عاشقانت %~% بمانده اندر این شرح و بیانت
# 172 سخن این بار اندر جوهرالذات %~% چنان گفتیم اینجا جوهرالذات
# 173 بدانند و کنند ادراک اینجا %~% که تا گردند از غش پاک اینجا
# 174 سخن اینجا چنان گفتیم تحقیق %~% که مر ذرات از او یابند توفیق
# 175 سخن اینجا چنان گفتیم ای دوست %~% که در یکی بیابی مغز با پوست
# 176 بسی خونابه خوردستم در اینجا %~% که تا این گوی بردستم در اینجا
# 177 بسی خونابه خوردم من بعالم %~% که تا گفتم یقین سر دمادم
# 178 بسی خونابه خوردم سالها من %~% که تا اسرار اینجا گشت روشن
# 179 ببازی نیست اینجاگه کتابم %~% که همچون دیگران اندر حجابم
# 180 ببازی نیست اینجا عشقبازی %~% اگر دانی سر اندر عشق بازی
# 181 بدادم سر در اینجا بهر این سر %~% که تا گشتم همه اسرار ظاهر
# 182 بده سر تا بیابی سر تو ای یار %~% اگر از سر ما هستی خبردار
# 183 بده سر تا بیابی سر جانان %~% وگر بر سر خود سر درگریبان
# 184 بده سر تا بیابی جوهرالذات %~% یقین خورشید گردان جمله ذرات
# 185 بده سر تا شوی منصور اینجا %~% یقین گو تا شوی مشهور اینجا
# 186 چو دیدی یار تو چون من فنا شو %~% حقیقت جمله دیدار خدا شو
# 187 کنون عطار بحر لامکانست %~% حقیقت در مکین و در مکانست
# 188 هر آن وصفی که که او را کرد خواهم %~% از آن گویم که وصفت فرد خواهم
# 189 توئی جانان درون قلب عطار %~% نهاده صد هزاران ناف اسرار
# 190 عجب بوی تو در آفاق بگرفت %~% در اینجا گه دل مشتاق بگرفت
# 191 دل عشاق خون شد از فراقت %~% حقیقت نافه شد از اشتیاقت
# 192 دل عطار خون بد آخر کار %~% وز آنجا نافهها آمد پدیدار
# 193 هزاران نافه هر دم بارد اینجا %~% نداند تا که آن بردارد اینجا
# 194 کسی باید که بردارد ز نافه %~% که باشد همچو پور بوقحافه
# 195 ابوبکری بود در علم تحقیق %~% که آمد مر مرا در عشق صدیق
# 196 چنان در عشق باشد صادق حق %~% که چون صدیق باشد عاشق حق
# 197 ز چندین نافهها بوئی برد او %~% در این میدان یقین گوئی برد او
# 198 اگر صدیق راهی آشکاراست %~% حقیقت دوست اینجا دید یارست
# 199 اگر صدیق راهی چون ابوبکر %~% حقیقت فارغی از زرق وز مکر
# 200 بصدق راست در احمد نظر کن %~% تو صدیقانه زین معنی نظر کن
# 201 مرید دین احمد هست عطار %~% ز بوبکر و محمد هم خبردار
# 202 خبرداری مرا باید چو آن یار %~% که با ما باشد امشب در بن غار
# 203 اگرچه همدم عقلست صادق %~% حقیقت دارم ای یار موافق
# 204 چو صدیق است عقل و واصل آمد %~% همه اسرارها زو حاصل آمد
# 205 از او اسرارها آمد پدیدار %~% حقیقت عقل و عشق آمد خبردار
# 206 ز عقل و عشق و صبر وشوق اینجا %~% توانی یافت آخر ذوق اینجا
# 207 اگر مرد رهی از عقل مگریز %~% در آخر خود بنور او درآمیز
# 208 ز عقل اینجا طلب کن علم تحقیق %~% که عقل آمد ز جان در عشق صدیق
# 209 همه صاحب کمالان یقین دان %~% یقین از عقلشان بد نص وبرهان
# 210 بنور عقل اشیا مینگر تو %~% همی پنهان و پیدا مینگر تو
# 211 بنور عقل من اینجا سراسر %~% زمانی هان دگر از عشق مگذر
# 212 بنور عقل میبین تو رخ یار %~% حقیقت گوش میکن پاسخ یار
# 213 بنور عقل دریابی در آخر %~% جمال جان جان اینجا تو ظاهر
# 214 سخن عقلست نی نقل ار بدانی %~% حقیقت جمله در سر معانی
# 215 سخن عقلست علم و عشق پیداست %~% حقیقت این همه فریاد و غوغاست
# 216 سخن از عشق گفتم تا بدانی %~% یقین اینجابعشق دل بخوانی
# 217 سخن از عشق خواهم گفت دیگر %~% ابا ذرات کلی بعد جوهر
# 218 سخن از عشق خواهم گفت اسرار %~% در اینجاگه یقین از عین دیدار
# 219 سخن از عشق خواهم گفت بشنو %~% یقین دیگر تو در هیلاج بگرو
# 220 سخن از عشق خواهم گفت ودیدار %~% که تا ذرات شد اینجا خبردار
# 221 سخن عشقست در هر دو جهانست %~% سخن اینجایگه از جان جانست
# 222 سخن عشقست عقل او را پسندید %~% حقیقت عقل هم از وی عیان دید
# 223 سخن در عشق خواهد بود اینجا %~% که تا بنمایمت آن بود اینجا
# 224 همه در عشق خواهد بود باقی %~% که میبینیم ما دیدار ساقی
# 225 سخن در عشق گفتم آخر کار %~% که کل از عشق میآید پدیدار
# 226 همه عشقست اگر دانی که چونست %~% حقیقت عشق اینجا رهنمونست
# 227 همه عشقست و عشق از دوست پیدا %~% از آن از عشق چندین شور و غوغا
# 228 همه عشقست اینجا کاردان کیست %~% یکی اصلست این هر دو جهان چیست
# 229 همه ذات خداوندست بیچون %~% چه عرش و فرش و شمس و ماه گردون
# 230 همه ذاتست و ذات اندر صفاتست %~% ولی دیدار کل بعد از مماتست
# 231 همه پیداست اینجا آخر کار %~% حقیقت پرده بردارد بیکبار
# 232 همه پیداست جسم اندر میانست %~% که جسم از این جهان و ان جهانست
# 233 سخن پیداست اینجاگه ز صورت %~% یکی بین اندر اینجاگه ضرورت
# 234 سخن از مغز جان میباید اینجا %~% که کلی پردهها بگشاید اینجا
# 235 سخن از مغز جان بنمود دیدار %~% از آن اینجاست چندین سر اسرار
# 236 سخن از مغز جان بیرون فتادست %~% شعاعش بر رخ گردون فتادست
# 237 سخن از مغز جان عطار گفتست %~% همه از دیده و دیدار گفتست
# 238 جواهرنامه گفتم از دل و جان %~% حقیقت اندر او دیدار جانان
# 239 دگر هیلاج خواهم گفت تحقیق %~% که تاباشد که از آنجای توفیق
# 240 اگر توفیق میخواهی ز جانان %~% جواهرنامه سرتاسر فروخوان
# 241 بهر یک بیت اینجا جوهری یاب %~% درون جمله خورشید جهانتاب
# 242 کتابی برجواهر آنکه دیدست %~% یقین تقریر دیگر که شنید است
# 243 کتابی بین که بیچون و چرایست %~% در اینجاگاه دیدار خدایست
# 244 کتابی خوان که اینجا راز یابی %~% وز آنجا جان جانت بازیابی
# 245 کتابی خوان کز آنجا بیشکی ذات %~% بیابی درنمود جمله ذرات
# 246 کتابی خوان که خوانندش جواهر %~% در اودیدار جانان گشته ظاهر
# 247 زهی دیدار جانان حاصل ما %~% از این عین کتاب اندر دل ما
# 248 بسی راز است در وی جمله مرغوب %~% بآخر دیدن دیدار محبوب
# 249 در او پیدا اگر سالک حقیقت %~% بباید دیدن ملک حقیقت
# 250 اگر مرد رهی خونخور در این راز %~% که تا دریابی این سر کتب باز
# 251 همه تورات با انجیل و فرقان %~% زبور و صحف در اینجاست برخوان
# 252 اگر ره برده دریاب در این %~% دمادم سر کل اینجا تو می بین
# 253 همه اینجاست سرها آشکاره %~% دمادم میکن اینجاگه نظاره
# 254 دمادم کن نظر در این کتابت %~% که در آخر نماند این حجابت
# 255 بهردم کن در اینجاگه نگاهی %~% ز خود خوان و ز خود میبین اهی
# 256 ز خود ره بر سوی خود اندر اینجا %~% توئی جان بس همی مگذر در اینجا
# 257 زخود بنگر همه در خویشتن بین %~% نمود دوست رادرجان و تن بین
# 258 ز خود بنگر یکایک جمله اشیا %~% که در تست و توئی بر جمله دانا
# 259 همه اندر کتابم یاب اسرار %~% ولی در خود نظر کن در عیان یار
# 260 بسی خون خوردهام در روز و در شب %~% بسی اینجا کشیدم رنج با تب
# 261 بسی خون خوردهام در سال و در ماه %~% که تاگشتم ز عشق یار آگاه
# 262 بسی خون خوردهام در صبح و در شام %~% که تا دیدم رخ جانان سرانجام
# 263 کنون این پرده شد باز و رخ یار %~% ز عطار آمده آخر پدیدار
# 264 کنون این پرده اینجاگاه بازست %~% ز شیب این دم مرا وقت فراز است
# 265 کنون هیلاج ماند وهیچ دیگر %~% ندانم تا ببازم جان یا سر
# 266 کنون هیلاج ماندست آخر کار %~% که تا بیرون نهم من سر بیکبار
# 267 کنون هیلاج ماندست و بگوئیم %~% چو دانستیم کایندم ذات اوئیم
# 268 همه وصلست اینجاگه کتابم %~% ز وصل جاودانی بی حجابم
# 269 حجابی نیست این دم یار ما راست %~% که بیشک در یکی دیدار ما راست
# 270 حجابی نیست این دم دوست پیداست %~% در اینجا مغز او در پوست پیداست
# 271 حجابی نیست جانم راه بردست %~% ره خود را بسوی شاه بردست
# 272 حجابی نیست جانان آشکار است %~% چو دیدم من همه دیدار یار است
# 273 حجابی نیست این دم دوست ماراست %~% کرا اینجا سخن زین نوع یار است
# 274 سخن بسیار ماندست و نماندست %~% بخود عطار از آن چندی بخواند است
# 275 که وصل یار او را داد پاسخ %~% ز دید شرع نی فرع تناسخ
# 276 تناسخ گرچه حکمت هست چندی %~% ز من بشنو ز جان و دل تو پندی
# 277 تناسخ حکمت یونان زمین است %~% مرا زان هیچ نه عین الیقین است
# 278 تناسخ دورت اندازد ز دیدار %~% مر این یک نکته را از جان نگهدار
# 279 تناسخ مر تراکی ره نماید %~% ترا اندوه در آخر فزاید
# 280 تناسخ چیست مر کفر و ضلالت %~% مخوان اینجایگه علم جهالت
# 281 حقیقت علم قرآن را بیاموز %~% بنور علم قرآن گرد پیروز
# 282 بقرآن راه خود را باز یابی %~% در اینجا صدهزاران راز یابی
# 283 بهردم صد هزار اسرار بینی %~% پس از آن گاه کل دیدار بینی
# 284 تمام آمد کنون در سر قرآن %~% جواهر ذات را میبین و میخوان
# 285 تمام آمد کتاب اینجا در اسرار %~% حقیقت هست در وی سر پدیدار
# 286 تمامت این زمان اینجا کتابم %~% چو رفت از پیش اینجاگه حجابم
# 287 تمامت این زمان این جوهر الذات %~% نمودم راز جان با جمله ذرات
# 288 کتاب اینجا تمام آمد در آخر %~% که با ما هست جانان گشته ظاهر
# 289 مر این اسرارها با خاص و عام است %~% کتاب اینجا در این معنی تمام است
# 290 که ذات پاک بیچون آشکار است %~% درون جمله در پنج و چهار است
# 291 الهی عالم السری و دانی %~% که تو گفتی همه سر و تو خوانی
# 292 الهی عالم السری در اسرار %~% همه کون از نمود تو خبردار
# 293 الهی عالم السری حقیقت %~% که خود میبینی اینجا دید دیدت
# 294 الهی این زمان عطاآر با تست %~% در اینجا دیده و دیدار با تست
# 295 تودید جمله ای صانع پاک %~% از این رمزم رهان و بخش تریاک
# 296 تو دانی هرچه خواهی کن یقین هان %~% مر او را زین همه گفتار برهان
# 297 تو دانی هرچه خوهی کن که جانی %~% نمیدانم دگر باقی تو دانی
# 298  %~% 
PageV02P047